# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.545087
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百八十六
<pb:KR4h0022_WYG_286-1a>¶
欽定四庫全書¶
　文苑英華卷二百八十六　宋　李昉等　編¶
　留别一¶
　　梁元帝二首　　　　何遜一首¶
　　任昉一首　　　　　呉均五首¶
　　劉顯一首　　　　　劉孝綽一首¶
　　宗史一首　　　　　庾抱一首¶
　　賀力牧一首　　　　孫萬夀一首¶
<pb:KR4h0022_WYG_286-1b>¶
　　孔紹安一首　　　　王勃三首¶
　　盧照隣四首　　　　駱賓王三首¶
　　禇亮一首　　　　　崔融一首¶
　　陳子昻六首　　　　宋之問四首¶
　　崔湜一首　　　　　張説五首¶
　　蘇頲一首　　　　　王維二首¶
　　孟浩然五首　　　　杜甫三首¶
　　李白三首　　　　　祖詠二首¶
<pb:KR4h0022_WYG_286-2a>¶
　　常建一首¶
　　　別荆州吏民二首　　　　　梁元帝¶
寄言謝桀黠無乃氣干雲安知㶚陵下復有李将軍¶
　　　二¶
莫言江漢逺烟霞隔數千何必黄丞相重應臨潁川¶
　　　從鎮江州與故逰别　　　　何　遜¶
歴稔共追隨(類聚/作遊)一旦辭羣匹復如東流水未有西歸¶
日夜雨滴空堦天曉(類聚作/曉燈)暗離室相悲各罷酒何時¶
<pb:KR4h0022_WYG_286-2b>¶
更促膝¶
　　　别蕭諮議衍　　　　　　　任　昉¶
離燭有窮輝别念無終緒岐言未及申離白(一作/目)已先¶
舉揆景巫衡(一作/荇蕪)阿臨風長楸渚浮雲難嗣音徘徊悵¶
誰與儻有關外驛聊訪狎鷗嶼(一作/鷺)¶
　　凡一作皆藝文類聚¶
　　　贈别新林　　　　　　　　吳　均¶
僕本幽并兒抱劔事邉陲風亂青絲絡霧染黄金羈天¶
<pb:KR4h0022_WYG_286-3a>¶
子既無賞公卿竟不知去去歸去來還傾鸚鵡杯氣為¶
故交絶心為新知開但令寸心是何湏銅雀䑓¶
　　　發湘州贈親故别三首　　　前　人¶
相送出江潯淚下霑衣襟何用叙離别臨岐贈好音敬¶
通才如此君山學復深明哲遂無賞文華空見沉古來¶
非一日無事更勞心¶
　　　二¶
雲生曉靄靄花落夜霏霏問余何意别荅言倦遊歸徒¶
<pb:KR4h0022_WYG_286-3b>¶
勞易水布空負洛陽衣懐金無人别抱玉遂成非安得¶
乆留滯商山饒白薇¶
　　　三¶
君留朱門裏我至廣江濆城高望猶見風多聽不聞流¶
蘋方繞繞落葉尚紛紛無由得共賞山川間白雲¶
　　　壽陽還與親故别　　　　　前　人¶
故人來送别帳酒臨行阡露繁秋色慢氣愴蟪聲煎鴈¶
渡章華國葉辭洞庭天復有向隅淚中腸皆涕漣但願¶
<pb:KR4h0022_WYG_286-4a>¶
千丈松結景雲之峰山高日華早枝多風彩(疑/)重我還¶
愛芳杜君住揖驪龍¶
　　　發新林浦贈同省　　　　　劉　顯(見類/聚)¶
回首望歸塗山川邈離異落日懸秋浦歸鳥飛相次感¶
物傷我情惆悵懐親懿¶
　　　發建興渚示到陸二黄門　　劉孝綽(見類/聚)¶
扁舟去平樂還顧極川梁猶聞棗下吹尚識杏間堂洛¶
橋分曲渚官寺隠回塘客行裁跬歩即事已多傷况復¶
<pb:KR4h0022_WYG_286-4b>¶
千餘里悲心未遽央¶
　　　别蕭諮議衍　　　　　　　宗　史¶
别酒正參差乖情将陸離悵焉臨桂苑愍然瞻華池輕¶
雲流惠彩時雨亂清漪耿耿(類聚/𦕈𦕈)追蘭徑悠悠結芳枝¶
眷言終何托心寄方在斯¶
　　　别蔡參軍　　　　　　　　庾　抱¶
人世多飄忽溝水易西東今日歡娯盡何年風月同悲¶
生萬里外恨起一杯中性靈如未失南北有征鴻¶
<pb:KR4h0022_WYG_286-5a>¶
　　　亂後别蘇州人　　　　　　賀力牧¶
徘徊睇閶闔悵望極姑蘇慨矣嗟荒運悲哉惜覇圖子¶
常終覆郢宰嚭遂亡呉石隕星方暗山崩川自枯周京¶
摧棫樸漢社落枌榆宫毁無巢燕城空餘樂烏兹邦號¶
端委多士自相趨照廡同燕石光車等魏珠言離已惆¶
悵念别更踟蹰若訪任公子求余東海隅¶
　　　贈别　　　　　　　　　　孫萬壽¶
昔我遊雲閣及爾謬同官髙歩參師友長裾接綺紈索¶
<pb:KR4h0022_WYG_286-5b>¶
居方十載相思勞萬端不言今夕遇得盡故人歡酒隨¶
彭澤至瑟即武城彈高齋屏餘熱珍簟宿輕寒葉落霜¶
威重蓂踈月色殘将歸動離恨彌傷行路難¶
　　　别徐永元秀才　　　　　　孔紹安¶
金湯既失險玉石乃同焚墜葉還相覆落羽更為羣豈¶
謂三秋節重傷千里分促離絃易轉幽咽水難聞欲識¶
相思處山川間白雲¶
　　　秋日奉别王長史公　　　　王　勃¶
<pb:KR4h0022_WYG_286-6a>¶
别路千萬里深恩重百年空悲西候日更動北梁(集作/北京)¶
篇野色籠寒霧山光歛暮烟終知難再奉懐徳自澘然¶
　　　别薛升華　　　　　　　　前　人¶
明月沉珠浦秋風濯錦川樓䑓(集作/關山)臨絶岸洲渚亘長¶
天旅泊(集作/飄泊)成千里棲遑共百年窮途唯有淚還望獨¶
澘然¶
　　　秋日别薛升華　　　　　　前　人¶
送送多窮路遑遑獨問津悲凉千里道悽斷百年身心¶
<pb:KR4h0022_WYG_286-6b>¶
事同漂泊生涯共苦辛無論去與住俱是夣中人¶
　　　西使兼送孟學士南遊　　　盧照隣¶
地道巴陵北天山弱水東相看萬餘里共以(疑/)一征篷¶
零雨悲王粲清罇别孔融徘徊聞夜鶴悵望待秋鴻骨¶
肉胡秦外風塵關塞中唯餘劔鋒在耿耿氣成虹¶
　　　還赴蜀中貽示京邑遊好　　前　人¶
籞宿花𥘉滿章䑓栁尚飛如何正此日還望(集作/喜)昔多¶
違悵别風期阻将乖雲㑹稀歛衽辭丹闕懸津陟翠㣲¶
<pb:KR4h0022_WYG_286-7a>¶
野禽喧戍鼓春草變征衣回顧長安道關山起夕霏¶
　　　晩渡渭橋寄示京邑逰好　　前　人¶
我行背城闕驅馬獨悠悠寥落百年事徘徊萬里憂途¶
遥日向夕時晩鬢将秋滔滔俯東逝耿耿泣西浮長虹¶
掩釣浦落鴈下星洲草變黄山曲花飛清渭流迸(集作/逆)¶
水驚愁鷺騰沙起狎鷗一赴清泥道空思𤣥㶚逰¶
　　　從蜀還京贈别(己見二百/六十七巻)　　盧照鄰¶
　　　秋日别侯四得彈字　　　　駱賔王¶
<pb:KR4h0022_WYG_286-7b>¶
我留安豹隠君去學鵬摶岐路分襟易㠶潮(集作/風雲)促膝¶
難夕漲流波急秋山落日寒唯有思鄉(集作/歸)引悽斷為¶
君彈¶
　　　西行别東䑓詳正學士　　　前　人¶
意氣坐相親關河别故人客似秦川上歌疑易水濵塞¶
荒行辯玉䑓逺尚名輪洩井懐邉将尋源重漢臣上苑¶
梅花早御溝楊桞新秖應持此曲别作邉城春¶
　　　别李嶠得勝字¶
<pb:KR4h0022_WYG_286-8a>¶
芳樽徒自滿别恨轉難勝客似遊江岸人疑上㶚陵寒¶
更承夜永凉景向秋澄離心何以贈自有玉壺氷¶
　　　晩别樂記室産　　　　　　褚　亮¶
窮途屬歲晩臨水忽分悲抱影同為客傷情去此時霧¶
色侵虗牖霜氛冷薄帷舉袂慘将别停杯悵不怡風嚴¶
征鴈逺雪暗去蓬遲他鄉有岐路遊子欲何之¶
　　　留别杜審言并呈洛中舊遊　崔　融¶
斑鬢今為别紅顔(集作/塵)昨共遊年年春不待處處酒相¶
<pb:KR4h0022_WYG_286-8b>¶
留駐馬西橋上回車南陌頭故人從此隔風月坐悠悠¶
　　　落第西還别魏四懔　　　　陳子昻¶
轉蓬方不定落羽自驚弦山水一為别歡娯復㡬年離¶
亭暗風雨征路入雲烟還因北山逕歸守東陂田¶
　　以下六篇並見集本¶
　　　落第西還别劉祭酒髙明府　前　人¶
别舘分周國歸驂入漢京地連函谷塞川接廣陵(集作/陽)¶
城望逈樓䑓出途遥烟霧生莫言長落羽貧賤一交情¶
<pb:KR4h0022_WYG_286-9a>¶
　　　春夜别友人二首　　　　　前　人¶
銀燭吐青烟金樽對綺筵離堂思琴瑟别路遶山川明¶
月隠高樹長河没曉天悠悠洛陽道此㑹在何年¶
　　　二¶
紫塞白雲斷青春明月𥘉對此芳罇夜離憂悵有餘清¶
泠花露滿滴瀝簷宇虗懐君欲何贈願上大臣書¶
　　　遂州南江别鄉里(集作/曲)故人　前　人¶
楚江復為客征棹方悠悠故人憫追送置酒此南州平¶
<pb:KR4h0022_WYG_286-9b>¶
生亦何恨夙昔在林丘違此鄉山别長謡去國愁¶
　　　别李參軍崇嗣　　　　　　前　人¶
四十九變化一十三死生翕忽𤣥黄裏驅馳風雨情是¶
非紛妄作寵辱坐相驚至公(集作/人)獨幽覽窈窕隨昏明¶
咫尺山河道軒牕日月庭别離焉足問悲樂固能并我¶
軰何為爾栖遑猶未平金䑓可攀陟寳葢絶将迎户牖¶
觀天地階基上杳冥自超三界樂安知萬里征中國要¶
荒内人寰字宙縈弦望如朝夕寧嗟蜀道行¶
<pb:KR4h0022_WYG_286-10a>¶
　　　留别之望舍弟　　　　　　宋之問¶
同氣有三人分飛在此晨西馳巴嶺徼東去汶陽濵强¶
飲離前酒終傷别後神雖(集作/誰)憐散花蕚獨赴日南春¶
　　　漢江宴别　　　　　　　　前　人¶
漢廣不分天舟移杳若仙秋虹映晩日江鶴弄晴烟積¶
水浮冠葢揺風逐管絃嬉遊不可極留恨此山川¶
　　積水(集作/積氣)¶
　　　端州别袁侍郎　　　　　　前　人¶
<pb:KR4h0022_WYG_286-10b>¶
合浦塗未極端溪行蹔臨淚來空泣臉愁至不知心客¶
醉山月净猿啼江樹深明朝共分手之子愛千金¶
　　　渡呉江别王長史　　　　　前　人¶
倚棹望兹川銷魂獨黯然鄉連江北樹雲斷日南天鈎¶
别(集作/劔别)龍𥘉沒書成鴈不傳離舟意無限催渡復催年¶
　　　贈蘇少府赴任江南余時還京¶
　　　　　　　　　　　　　　　崔　湜¶
丈夫不歎别達士自安卑攬泣固無趣銜杯空爾為流¶
<pb:KR4h0022_WYG_286-11a>¶
雲春窈窕去水暮逶迤行舟忽東泛歸騎亦西馳秦地¶
多芳草江潭有桂枝誰言阻遐闊所貴在相知¶
　　　南中别王陵成崇　　　　　張　説¶
握手與君别岐路贈一言曹卿禮公子楚媪饋王孫倐¶
爾生六翮翻飛戾九閽常懐客鳥意㑹答主人恩¶
　　以下五篇並見集本¶
　　　石門别楊六欽望　　　　　前　人¶
燕人同竄越萬里自相哀影響無期㑹江山此地來暮¶
<pb:KR4h0022_WYG_286-11b>¶
年傷汎梗累日慰寒灰潮水東南落浮雲西北廻俱看¶
石門逺倚棹兩悠(集作/悲)哉¶
　　　端州别高六戩　　　　　　前　人¶
異壤同羇竄途中喜共過愁來時舉酒勞罷或長歌南¶
海風潮壯西江瘴癘多於焉復分手此别傷如何¶
　　　南中别蔣五向青州(己見二百/六十七巻)¶
　　　　　　　　　　　　　　　前　人¶
　　　南中别陳七李十¶
<pb:KR4h0022_WYG_286-12a>¶
二年共遊處一旦各西東請君聊駐馬看我轉征蓬畫¶
鷁愁南海離駒思北風何時侣春鴈䨇入上林中¶
　　　陳倉别隴州司户李惟深　　蘇　頲¶
京國自携手同途欣觧頥情言正的的春物宛遲遲忽¶
背雕戈星(疑/)旋瞻獲寳祠蜀城余出守呉岳爾歸思歡¶
愜更傷此春殷殊念兹揚麾北林徑跂石南澗湄中作¶
壺觴餞回添道路悲數花臨磴日百草覆田時有美同¶
人意無為行子辭高歌㧞劔起吾是答恩私¶
<pb:KR4h0022_WYG_286-12b>¶
　　　留别温古上人兄幷示弟縉　王　維¶
解薜登天朝去時(集作/師)偶將(集作/時)哲豈唯山中人兼負¶
松上月宿昔同遊止致身雲霞末開軒臨潁陽卧視飛¶
鳥没好依盤石飯屢對瀑泉歇(一作/渇)理齊狎小隠道勝¶
寜外物舍弟官崇髙宗兄比削髪荆扉但灑掃乗閒當¶
過拂(集作/歇)¶
　　　留别丘爲　　　　　　　　前　人¶
歸鞍白雲外繚繞出前山今日又明日自知心不閒親¶
<pb:KR4h0022_WYG_286-13a>¶
勞簮組送欲趂鸎花還一歩一回首遲遲向近關¶
　　　將適天台留别臨安李主簿　孟浩然¶
枳棘君尚栖匏𤓰吾豈繫誰念離亭下(集作/當夏)淡(一作/飄)泊¶
指炎裔江海非惰逰田園失歸計空山既早發漁浦亦¶
宵濟汎汎隨波瀾行行任艫枻故林日已逺羣木坐成¶
翳羽人在丹丘吾亦從此逝¶
　　　東京留别諸公　　　　　　前　人¶
吾道昧所適驅車還向東主人開舊舘留客醉新豐樹¶
<pb:KR4h0022_WYG_286-13b>¶
繞温泉緑塵遮曉日紅拂衣從此去高歩躡華嵩¶
　　　留别王侍御　　　　　　　前　人¶
寂寂竟何待朝朝空自歸欲尋芳草去惜與故人違當¶
路誰相假知音世所稀秪應守索寞還掩故園扉¶
　　　遊江西留别富陽裴劉二少府¶
　　　　　　　　　　　　　　　前　人¶
西上遊江西臨流恨解携千山疊成障萬水瀉為溪石¶
淺流難泝藤長險易躋誰憐問津客歲晏此中迷¶
<pb:KR4h0022_WYG_286-14a>¶
　　　適越留别譙縣張主簿申屠少府¶
　　　　　　　　　　　　　　　前　人¶
朝乗汴河流夕次譙縣界幸因(集作/值)西風吹得與故人¶
㑹君學梅福隠予隨(集作/從)伯鸞邁别後能相思浮雲去¶
(集作/在)呉㑹¶
　　　暮秋將歸秦留别湖南幕府親友¶
　　　　　　　　　　　　　　　杜　甫¶
水濶蒼梧晩(集作/野)天髙白帝秋途窮那免哭身老不禁¶
<pb:KR4h0022_WYG_286-14b>¶
愁大府才能㑹諸公徳業優北歸衝雨雪俱(集作/誰)慜弊¶
貂裘¶
　　　留别嚴賈二國老兩院遺𥙷諸公¶
　　　　　　　　　　　　　　　前　人¶
田園湏暫徃戎馬惜離羣去逺留詩别愁多任酒醺一¶
秋常苦雨今日始無雲山路晴吹笛(集作/角)那堪處處聞¶
　　　别董頲　　　　　　　　　前　人¶
窮冬急風水逆浪開㠶難士子甘旨闕不知道里寒有¶
<pb:KR4h0022_WYG_286-15a>¶
求彼樂土南適小長安到我舟檝去覺君衣裳單素聞¶
趙公節兼盡賔主歡己結門廬望無令霜雪殘老夫纜¶
亦解晩粟朝未飡飄蕩甲兵際㡬時懐抱寛漢陽頗寧¶
静峴首試考槃當念著白㡌采薇青雲端¶
　　　夜别張五　　　　　　　　李　白¶
吾多張公子别酌酣髙堂聽歌舞銀燭把酒輕羅裳横¶
笛弄秋水(集作/月)琵琶彈陌桑龍泉解錦帶為爾傾千觴¶
　　　江夏别宋之悌　　　　　　前　人¶
<pb:KR4h0022_WYG_286-15b>¶
楚水清若空遥將碧海通人分千里外興在一杯中谷¶
鳥吟晴日江猿嘯晩風平生不下淚於此泣無窮¶
　　　出金門後書懐留别翰林諸公¶
　　　　　　　　　　　　　　　前　人¶
好古笑流俗素聞賢達風方希佐明主長揖辭成功白¶
日在青天回光照㣲躬恭承鳯凰詔欻起雲蘿中清切¶
紫霄迥優㳺丹禁通君王賜顔色聲價凌烟虹乗輿擁¶
翠葢扈從京城東寳馬麗絶景錦衣入新豐倚巖望松¶
<pb:KR4h0022_WYG_286-16a>¶
雪對酒鳴絲桐因學揚子雲獻賦甘泉宫天書美片善¶
清芬播無窮歸來入咸陽談笑皆王公一朝去金馬飄¶
落成飛蓬賔從日踈散玉罇尋己空才力猶可倚不慙¶
世上雄聞作東武吟曲盡情未終書此謝知已滄浪(集/作)¶
(波/)尋釣翁¶
　　　留别裴聰盧象　　　　　　祖　詠¶
朝來已握手宿别更傷心㶚水行人渡商山驛路深故¶
情君且足謫宦我難任直道皆如此誰能淚滿襟¶
<pb:KR4h0022_WYG_286-16b>¶
　　　歸汝墳山荘留别盧象　　　前　人¶
淹留歲將晏乆廢南山期舊業不見棄還山從此辭漚¶
麻入南澗刈楚向東菑對酒雞黍&KR0836;閉門風雪時非君¶
一延首誰慰遥相思¶
　　　潭州留别　　　　　　　　常　建¶
賢達不相識偶然交已深宿㠶謁郡佐悵别依禪林湘¶
水流入海楚雲千里心望君杉松夜山月清猿吟¶
　文苑英華巻二百八十六¶
