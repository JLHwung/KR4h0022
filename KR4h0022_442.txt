# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:50.294665
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百四十二
<pb:KR4h0022_WYG_442-1a>¶
欽定四庫全書¶
　文苑英華巻四百四十二　　宋　李昉等　編¶
　冊文一¶
　　皇帝冊文¶
　　　肅宗皇帝即位冊文　　　　賈　至¶
維天寳十五載歳次景申七月癸丑朔十二日(一作壬/子朔十)¶
(三日/□)甲子皇帝(文粹作/太上皇)若曰咨爾元子某惟天為大惟¶
人君則之順乃徳故舜禹揖譲而履皇極咈乃道故丹¶
<pb:KR4h0022_WYG_442-1b>¶
朱商均不能保鴻業是以啓有惠迪而夏嗣焉隋有亂¶
紀而唐受焉五聖之御極(文粹/作㝢)皆以勤儉兢業日慎一¶
日故能享祚長久垂慶無窮洎于六業恭位四紀厭於¶
勤倦&KR0225;慕汾陽當保静怡(文粹/作頤)神思我烈祖𤣥元之道¶
是用命爾元子某當位嗣綂於戲爾有忠孝之誠極於¶
君父爾有友愛之義信于兄弟爾有仁恕之行通於神¶
明爾有戡難之才彰于兆庻予懋乃懿績(文粹/作徳)嘉乃神¶
武天之厯數在爾躬汝惟推誠禍亂將冀爾而(文粹無/而字下)¶
<pb:KR4h0022_WYG_442-2a>¶
(同/)能(詔令/作永)清爾惟從諫社稷将冀爾而復寜佞言惟疵¶
直言惟師任賢勿貳去邪勿疑雅非后孰去(文粹作民/非后孰理)¶
后非賢罔與守邦欽哉慎乃有位無忝我祖宗之丕烈¶
矣¶
　　　徳宗皇帝即位冊文　　　王言㑹最¶
維大厯十四年嵗次已未五月辛丑朔二十三日癸亥¶
皇帝若曰於戯昊天有命皇王受之立嫡以賢春秋之¶
義傳歸(詔令/作之)於子漢氏成規宗廟社稷實頼其慶咨爾¶
<pb:KR4h0022_WYG_442-2b>¶
皇太子适禀天地之仁合日月之耀道光三善孝著十¶
倫頃者國歩多艱委以戎律理軍靖難保太定功克復¶
帝圖廓清妖孽既表建侯之業俾承守器之重仁孝之¶
徳夙夜惟寅朕天命有終弗興弗寤非至公無以主天¶
下非至法(詔令/作徳)無以臨四海是用命汝陟于元后嗣守¶
皇業上繼宗祧下安群望其令(詔令/作命)門下侍郎同中書¶
門下平章事常衮奉冊即皇帝位於戯宜遵太宗之法¶
度肅宗之儉約任賢勿貳去邪勿疑與衆守邦祗敬予¶
<pb:KR4h0022_WYG_442-3a>¶
訓¶
　　　順宗皇帝即位冊文¶
維貞元二十一年嵗次乙酉正月辛未朔二十三日癸¶
巳皇帝若曰於戲天下之大實惟重器祖宗之業允屬¶
元良咨爾皇太子誦睿哲溫恭寛仁慈恵文武之道禀¶
自生知孝友之誠發於天性自膺上嗣毓徳春闈恪慎¶
於(一作/于)厥躬秪勤于大訓必能誕敷至化安勸庶邦朕¶
寝疾彌㽜弗興弗寤是用命爾繼統俾紹前烈冝陟元¶
<pb:KR4h0022_WYG_442-3b>¶
后永綏兆人其令(詔令作/宜命)中書侍郎同中書門下平章¶
事高郢奉冊即皇帝位爾惟奉若天道以康四海懋建¶
皇極以熈庶功(詔令/作工)無忝我高祖太宗之休命(詔令/作烈)¶
　　　穆宗皇帝即位冊文¶
維元和十五年&KR0996;子閏正月甲辰朔三日景午皇帝若¶
曰於戯上天降鍳保佑于我國家十聖丕承光宅四海¶
鴻休大業以逮予一人嚴恭祗畏懼弗克負荷頼宗社¶
垂慶生靈乂安朕寝疾彌留弗興弗寤神器所付屬之¶
<pb:KR4h0022_WYG_442-4a>¶
元良以(詔令/作咨)爾皇太子恒孝友聦明温文睿哲自主匕¶
鬯日新厥徳必能纉予勤志綏靜萬邦是用命爾陟于¶
元后宜命中書侍郎平章事令&KR0546;楚奉冊即皇帝位懋¶
建皇極無忝我祖宗之休烈¶
　　　敬宗皇帝即位冊文¶
維長慶四年嵗次甲辰正月辛亥朔二十六日景子皇¶
帝若曰惟天輔唐徳我祖宗克答天意邁徳勤道紹休¶
大業洎予一人嗣守四海祗事天地愛育萬類罔或失¶
<pb:KR4h0022_WYG_442-4b>¶
墜(詔令作/怠惰)于今(詔令/作兹)五年今寝疾彌留弗興弗寤(詔令/作不)¶
(興不/寤)獲以重器付之元良咨爾皇太子湛列祖垂慶自¶
天生徳孝友慈恵温良恭敬必能輯寜邦家輝光緒業¶
是用命爾陟于元后宜令中書侍郎平章事牛僧孺奉¶
冊即皇帝位爾有廣大之量可以奉天地爾有孝敬之¶
志可以事神祗和恵可以撫萬邦仁愛可以親九族任¶
賢尚徳遠佞去邪爾惟欽承無忝我祖宗之休烈¶
　　　文宗皇帝即位冊文¶
<pb:KR4h0022_WYG_442-5a>¶
維寳厯二年嵗次景午十二月甲午朔十二日乙已太¶
皇太后若曰大行皇帝睿哲英能對天明命方夏底績¶
夷蠻貢庭罔有不端大康有截宜荷九廟之重永享億¶
年之祿豈虞奸妖竊發矯專神器蠱惑中外扇誘羣朋¶
駭動神人舋深梟獍咨爾江王某聦姿(詔令/作哲)孕粹清明¶
毓和智𥮅機闗𤣥謀電發躬率義勇大清兇徒且膺當¶
璧之符爰攄枕戈之憤既殱巨害當享豐福是用命爾¶
陟于元后宜令司空平章事裴度奉冊即皇帝位永惟¶
<pb:KR4h0022_WYG_442-5b>¶
髙祖太宗之剪定隋亂𤣥宗之浸漬利澤憲宗之堅除¶
(詔令/作拔)蠧孽艱難險阻最乃負荷小心以事上帝儉徳以¶
刑家邦懋于令聞持久如始敬之休哉¶
　　尊號玉冊文¶
　　　上應天神龍皇帝冊文　　　　李　嶠¶
維神龍三年嵗次丁未九月景申朔五日庚子具官某及¶
文武群官等謹昧死再拜稽首奉冊言爰自厥初肇興¶
司牧皇矣撫極蒸哉察道莫不因時適變改物殊徽推¶
<pb:KR4h0022_WYG_442-6a>¶
五運而陟崇髙歩三微而膺厯數天地人皇之立穪始¶
别洪荒唐虞夏帝之君尊漸詳文質姬水以推輪發號¶
烈山以斵耒増名然後仁被徳宣功昭業逺歴訪前古¶
兹為舊式我大唐受乾坤之睠命當㝢縣之謳歌奄有¶
黎蒸遂荒宸象應天皇帝陛下垂統御極截海披圖承¶
四業之休光握三靈之寳契虞舜蒸蒸之徳永錫羣方¶
周文翼翼之心其凝庶績驅齊民於仁夀致雅俗於醇¶
濃六府咸修五兵(一作/戎)不用航海梯山之客奉贄輸琛¶
<pb:KR4h0022_WYG_442-6b>¶
畊田鑿井之夫繫壤鼓腹中外静謐表裏雍熈而孽子¶
滔天亂臣干紀謀同觸瑟禍劇弄兵不虞之灾忽生于¶
肘腋無象之鑒獨憤于神祗于時凶豎逼樓聖君慿檻¶
威靈下濟覺封豕之周惶醜逆上瞻見神龍之傅(一作/轉)¶
翼寳仗似億千之衛天威(一作/儀)成丈六之容衆瑞俱(一/作)¶
(共/)臨羣祅大駭盡迷方而失據咸喪(一作/奪)氣而亡精顧¶
盼而斬馘轝屍指揮而冰銷霧廓雖復草為兵甲秦師¶
驚蒋帝之神樹作幡幢釋主麾(一作/屈)魔王之衆虵軀之¶
<pb:KR4h0022_WYG_442-7a>¶
變蝸后蛟影之隨漢髙未足以匹此奇徴方斯偉應自¶
非冥符幽賛睿感潜通何以承波若之護持享髙明之¶
福助昔者仗牛之主是曰犧皇名鳥之君仍題鳳紀法¶
身用馬鳴成道上士以龍徳為仙敢托元符爰咨故實¶
謹上尊號曰應天神龍皇帝鴻猷載肇昌厯惟新庶以¶
仰順乾心俯從人欲天長地久更隆四大之尊名玉振¶
金聲恒為百王之稱首盛矣美矣皇哉唐哉臣某等誠¶
歡誠喜頓首頓首死罪死罪再拜以聞¶
<pb:KR4h0022_WYG_442-7b>¶
　　一作皆唐大詔令¶
　　　開元神武皇帝冊文　　　　　蘇　頲¶
維先天二年嵗次癸丑十一月辛酉朔二十八日戊子¶
攝太尉臣某等文武官六千五百一十四人言臣聞厥¶
初生人首出庶物物不自理惟后所以康乂后不自專¶
(一作/尊)惟人所以歸往古先哲后安人育物表功崇號不¶
可避(一作/辭)也皇矣上帝臨于巨唐降氤氲垂耿光重熈而¶
累盛至太皇而授聖臣等敢稽首而言曰曩者景龍之¶
<pb:KR4h0022_WYG_442-8a>¶
末長蛇縱禍陛下慮宗祏之墜提劔而夷之則因親以¶
尊主間者朝有賊臣天罰大憝陛下拯邦家之難援旗¶
而勦之則措枉以舉直戮不及嗣惡惟其魁(一作/身)思與¶
王公卿士下逮元元揚闓澤而育(一作/布)和氣臣又聞軒¶
夢華胥堯期姑射未有一其道而順大皇之心文王之¶
事武王緝熈未有一其時而居聖神之位褰裳釋重至¶
公也端冕(一作/扆)嚮明至孝也使九族敦(一作/惇)叙百工允¶
釐東西南北砥礪聲教彼靈有四招翠黄而可乗我寳¶
<pb:KR4h0022_WYG_442-8b>¶
有三捐珠玉而不御然猶發揮禮樂馳鶩典墳論思獻¶
納進善從諫日慎一日上稽乎天意下考於人謀卓哉¶
協元符而爍靈命者也夫開者㤗也罔不通武者威也¶
罔不服臣等不勝大願昧死上尊號曰開元神武皇帝¶
謹上玉冊玉璽臣等誠惶誠恐死罪死罪謹上¶
　　一作皆唐大詔令¶
　　　㑹昌二年上尊號玉冊文　　李徳裕¶
維㑹昌二年嵗次壬戌四月乙丑朔十四日戊寅攝太¶
<pb:KR4h0022_WYG_442-9a>¶
尉光禄大夫守司空兼門下侍郎同中書門下平章事¶
臣徳裕銀青光禄大夫守尚書左僕射兼門下侍郎同¶
中書門下平章事臣夷行金紫光祿大夫尚書右僕射¶
兼中書侍郎同中書門下平章事臣珙銀青光禄大夫¶
守中書侍郎同中書門下平章事臣紳及文武百官金¶
紫光祿大夫檢校司徒兼太子太保臣僧孺等六千五¶
百七十四人言臣聞羲皇首太古之號成湯顯甚(文粹/作神)¶
(非/)武之稱我髙祖皇王是憲尊名若古貽厥丕訓為孝¶
<pb:KR4h0022_WYG_442-9b>¶
孫之(集無/之字)法豈不善始善述(一作/終)哉矧乃巨唐受命繼¶
體承業理運将至大君以興昊穹所以開至聖也向者¶
明兩未定帝華不協舎𦙍傳聖深惟至公先后所以昭¶
天命也亦猶堯發於唐侯文興於代邸神明之祚不其¶
難哉(詔令/作乎)伏惟皇帝陛下清明漙鬯光耿四海𤣥徳真¶
(一作/詔莫)隣天休大賚(一作/集)日角見表氣志如神爰初定命¶
正心理物如辰居其(集無/其字)極而天下無邪矣由是昭徳¶
塞違尊賢逺侫禹不自滿成不敢康罔般(詔令/作逰)于田不¶
<pb:KR4h0022_WYG_442-10a>¶
邇于色自閨壼以施王教由家道而刑國風去比周覈¶
名實攬權綱折聖律(詔令作紀/文粹作徳)修舊典協成(詔令/作誠)質扢¶
嘉壇欵太(詔令/作泰)一進正臣以端治表禮故老以求讜言¶
逺無蔽獄近無留令(一作/命)祈𤣥祖而膏雨降祀靈岳而¶
嘉糓登省刑罰而蓬㪍清(一作/消)發倉廪而螽螟息去嵗¶
龍旂承祀大輅親郊捧玉瓉而一獻光靈來格振金石¶
而六變魄寳昭臨(一作/靈)然猶古訓是學緝熈于道天文¶
炳煥雲漢其章温恭敬遜承太任之教和樂愷悌洽戚¶
<pb:KR4h0022_WYG_442-10b>¶
籓之心徳風偃于羣黎威霆動乎絶域又以敬飬不逮¶
於長樂昭配未昇於禰宫每懐嗣徽蒸蒸而慕所以奉¶
若慈訓對越兩儀因心立志永錫其教寛底剭之罪興¶
惻隱之仁迴霜収電(一作迴/電收霜)為之反汗及單于慕義景¶
附朔邊耀徳戢兵謙臨是受至於備文物展國容莫不¶
先甲而布甘澤丁辰而廓隂翳和景晏温卿靄絪緼斯¶
所謂神祗之心應矣天人之際交矣於是服冕之士戴¶
鶡之倫暨藩衛(一作/侯)邦伯黄髪鮐背不謀而進曰陛下¶
<pb:KR4h0022_WYG_442-11a>¶
𤣥黙天晬輝光日新大矣孝熈四極爰臻誠宜玉版溫¶
潤鏤鴻明之德神寳焜耀荐億萬(詔令作/萬斯)之年丕天大¶
典不可辭也陛下猶謙退固拒至於三四群臣不已乃¶
曰俞哉夫徧覆包含之謂仁極深研㡬之謂聖憲度著¶
明之謂文蠻夷震懼之謂武感而遂通之謂神無思不¶
服之謂孝臣等不勝大願謹奉玉冊玉寳上尊號曰仁¶
聖文武至神大孝皇帝伏惟陛下乾健不息謙尊而光¶
樂戒其耽禽戒其荒壽乃侔於殷宗徳(詔令/作俗)乃厚於成¶
<pb:KR4h0022_WYG_442-11b>¶
康貽燕後昆受福無疆臣徳裕等誠懽誠躍(一作/懼)頓首¶
頓首謹言¶
　　　㑹昌五年上尊號玉冊文¶
維㑹昌五年嵗次乙丑正月已酉朔光禄大夫守太尉¶
兼門下侍郎同中書門下平章事臣徳裕光祿大夫守¶
尚書左僕射兼門下侍郎同中書門下平章事臣悰朝¶
議大夫檢校尚書右僕射兼中書侍郎同中書門下平¶
章事臣讓夷朝議大夫守中書侍郎兼户部尚書同中¶
<pb:KR4h0022_WYG_442-12a>¶
書門下平章事臣鉉及文武百官太中大夫守太常卿¶
臣孫簡等六千二百二人言臣聞昔在周宣玁狁内侵¶
四牡薄伐以定王國焉則詩人大其功暨于漢宣北夷¶
乖亂呼韓慕義郅支逺遁則簡䇿著其美惟此二代稱¶
為中興間者開成之末星孛如雲螟飛蔽天先帝戚之¶
黎人懼焉乃授至聖遺大投艱迄兹成功厥有冥&KR0070;伏¶
惟仁聖文武至神大孝皇帝表應龍翼位合(集作/粹含)乾剛¶
神全而正氣凝宇定而天光發智燭千里動必察微(集/作)¶
<pb:KR4h0022_WYG_442-12b>¶
(綴/)心鏡萬機物來斯應於是五材用四維張建中和之¶
極舉(集作/紹)前聖之綱重樞機脩法制刑御家之理無出¶
梱之言銷讒邪逺巧佞斥背公之黨退好徑之人内嚴¶
體貎増堂陛之峻外絶締交抑(一作/去)輔車之勢古所謂¶
受命於天惟順獨正也又曰一心定而萬物服惟陛下¶
得之曩者北夷矜功耗蠧中國種類盤牙根柢封殖異¶
術肺腑縞衣如荼挾邪作蠱浸滛宇内倒懸不解百有¶
餘年既而龍祠堙滅携國欵塞質帝女蹙漢(集作/海)疆有¶
<pb:KR4h0022_WYG_442-13a>¶
狼顧平城之心鯨吞咸洛之志爰命驍(集作/梟)将搴旗刈¶
㫋兵鏖穹廬火烈荆榛颺𦋺幙碎轒輼六驘遯逃貴女¶
(一作/主)生還剗㓕妖迹勦除醜類故名王結髪冠帶入臣¶
堅昆稽首鞮譯來獻而又奸臣放命一紀陸梁據太行¶
之固下窺洛邑通故絳之道旁睨近闗樹其遺孽以竊¶
兵柄議者僉曰精甲十萬積糓十年泉魚不察湯網宜¶
懸陛下雄斷霆聲羣疑冰釋揚清風以(一作/而)掃雲鼔迅¶
雷以破山任馮異則拔天井而震上黨仗吴漢則發突¶
<pb:KR4h0022_WYG_442-13b>¶
騎而傾(一作/窺)邯鄲壺闗失險山東奪魄屬有戌邊叛将¶
竊發參墟人心摇蕩異議放肆陛下臨朝而言曰二㓂¶
獲罪于天予所不舎未三旬而定晋陽纔期年而㓕潞¶
子不以金購狶將多降不勞師克粤首馳報非至徳感¶
物孰能臻於此乎由(集作/於)是台宰百辟藩屏將帥上言¶
曰成伐東夷而肅慎來賀景剪七國而王室乃安莫不¶
始於武功終致刑措将以禋上帝荐祖宗宜受鴻名以¶
荅𤣥貺陛下猶謙遜而五讓之(集作/請事)勤勤罔已乃屈已¶
<pb:KR4h0022_WYG_442-14a>¶
以俞之雲漢為章所以昭法度也神明其徳所以成教¶
化也峞峞乎有功帝堯之則也勤于大道𤣥祖之訓也¶
臣等不勝大願謹奉玉冊玉寳上尊號曰仁聖文武章¶
天成功神徳明道大孝皇帝伏惟陛下不有其名以保¶
其成不徳其功以戒其盈享殷宗之福致周道之平熈¶
我王度永(集作/玉)振金聲臣徳裕等誠懽誠懼(一作/躍)頓首¶
頓首謹言¶
　¶
<pb:KR4h0022_WYG_442-14b>¶
　¶
　¶
　¶
　¶
　¶
　¶
　¶
　文苑英華巻四百四十二¶
