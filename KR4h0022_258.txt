# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.809443
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百五十八
<pb:KR4h0022_WYG_258-1a>¶
欽定四庫全書¶
　文苑英華巻二百五十八　宋　李昉等　編¶
　寄贈十二¶
　　劉禹錫十七首　　　白居易二十三首¶
　　殷堯藩一首¶
　　　分司東都蒙襄陽李司徒相公書問因以奉寄¶
　　　　　　　　　　　　　　　劉禹錫¶
蚤忝金馬客暮(集作/晩)為商洛翁知名四海内多病一生¶
<pb:KR4h0022_WYG_258-1b>¶
中舉世徃還盡何人心事同㡬時登峴首恃舊揖三公¶
　　以下十七篇並見集本¶
　　　元和癸巳嵗仲春詔發江陵偏師問罪蠻徼後¶
　　　　命宣慰釋兵歸降凱旋之辰率爾成詠寄荆¶
　　　　南嚴司空　　　　　　　前　人¶
蠻水阻朝宗兵符下渚宫前籌得上筞無戰已成功漢¶
使星飛入夷心草偃同歡謡開竹棧拜舞擲桑弓就日¶
知氷釋投人念鳥窮網羅三面觧章奏九重通卉服聫¶
<pb:KR4h0022_WYG_258-2a>¶
操袂雕題盡鞠躬降幡秋練白驛騎晝塵紅火號休傳¶
警機橋罷亘空登山不見虜振斾自生風江逺煙波静¶
軍廻氣色雄佇㸔聞喜後金石賜元戎¶
　　　贈澧州髙大夫司馬霞寓　　前　人¶
前年牧(集作/收)錦城馬踏血泥行千里追戎首三軍許勇¶
名殘兵疑鶴唳空壘辨烏聲一誤雲中級南逰湘水清¶
　　　請告東歸發㶚橋却寄諸僚友¶
　　　　　　　　　　　　　　　前　人¶
<pb:KR4h0022_WYG_258-2b>¶
征徒出㶚涘廻首傷如何故人雲水(集作/雨)散滿目山川¶
多行車無停軌流景同迅波前歡漸成昔感歎益勞歌¶
　　　思歸寄山中友人　　　　　前　人¶
蕭條對秋色相憶在雲泉木落病身起潮平歸思懸凉¶
鍾山頂寺暝火渡頭船此地非吾土閒留又一年¶
　　　途次華州陪錢大夫登城北樓春望因覩李崔¶
　　　　令狐三相國唱和之什翰林舊侣繼踵華城¶
　　　　山水清髙鸞鳳翔集皆忝夙眷遂題是詩¶
<pb:KR4h0022_WYG_258-3a>¶
　　　　　　　　　　　　　　　前　人¶
城樓四望出風塵見盡闗西渭北春百二山河歸(集作/推)¶
上國一雙旌斾委名臣壁中今日題詩處(一作/句)天上同¶
時草詔人莫恠老郎呈濫吹宦途離别舊情親¶
　　　蘇州白舍人寄新詩有歎蚤白無兒之句因以¶
　　　　贈之　　　　　　　　　前　人¶
莫嗟華髮與無兒却是人間乆逺期雪裏髙山頭白早¶
海中仙果子生遲于公必有髙門慶謝守何煩曉鏡悲¶
<pb:KR4h0022_WYG_258-3b>¶
幸免如新分非淺祝君長詠夢熊(一作/羆)詩¶
　　　河南王少尹宅讌張常侍白舍人兼呈盧李二¶
　　　　副使(時充弔册烏司徒使至洛/中此詩見二百十六巻)滿地(此篇作/滿院)¶
　　　　　　　　　　　　　　　前　人¶
　　　覽董評事思歸之什因以詩贈¶
　　　　　　　　　　　　　　　前　人¶
㡬年油幕佐征東却泛滄浪狎釣童欹枕醉眠成戱蝶¶
抱琴閒望送歸鴻文儒自襲膠西相倚伏能齊塞上翁¶
<pb:KR4h0022_WYG_258-4a>¶
更説扁舟動鄊思青菰已熟柰秋風¶
　　　蚤春對雪寄澧州元郎中　　前　人¶
新賜魚書墨未乾賢人暫屈逺人安朝驅旌斾行時令¶
夜見星辰憶舊官梅蘂覆階鈴閣暖雪峯當户㦸枝寒¶
寧知楚客思公子北望長吟澧有蘭¶
　　　䝉恩轉儀曹郎依前充集賢學士舉韓潮州自¶
　　　　代因寄七言　　　　　　前　人¶
翔鸞闕下謝恩初通籍由来在石渠暫入南宫判祥瑞¶
<pb:KR4h0022_WYG_258-4b>¶
還歸内殿閲圗書故人猶在三江外同病凢經二紀餘¶
今日薦君嗟乆滯不唯文體似相如¶
　　　竇朗州見示與澧州元郎中蚤秋贈荅命同作¶
　　　　　　　　　　　　　　　前　人¶
隣境諸侯同舍郎芷江蘭浦恨無梁秋風門外旌旗動¶
曉露庭中橘柚香玉簟㣲凉宜白晝金笳入暮應清商¶
騷人昨夜聞鶗鴂不歎流年惜衆芳¶
　　　贈致仕滕庶子先軰(時及第人/中最老)¶
<pb:KR4h0022_WYG_258-5a>¶
　　　　　　　　　　　　　　　前　人¶
朝服歸来晝錦榮登科記上更無兄夀觴每使(一作/許)曽¶
孫獻勝境長携衆妓行矍鑠據鞍能騁健殷勤把酒尚¶
多情凌寒却向山隂去衣繡郎君雪裏迎(時令子為御/史主務在越)¶
(中/)¶
　　　美温尚書鎮定興元以詩寄賀¶
　　　　　　　　　　　　　　　前　人¶
旌旗入境犬無聲戮盡鯨鯢漢水清從此世人開眼目¶
<pb:KR4h0022_WYG_258-5b>¶
始知名將出書生¶
　　　寄陕州姚中丞　　　　　　前　人¶
八月天地肅二陵風雨收旌旗闕下来雲日闗東秋禹¶
跡想前事漢臺餘故丘徘徊襟帶地左右帝王州留滯¶
悲昔老恩光榮徹侯相思望棠樹一寄商聲謳¶
　　　為郎分司寄上都同舍　　　前　人¶
籍通金馬門身在銅駝陌省闥書無塵宫樹逺凝碧荒¶
堦蘚淺深(集作荒街/淺深轍)古渡潺湲石唯有嵩丘雲堪誇蚤¶
<pb:KR4h0022_WYG_258-6a>¶
朝客¶
　　　裴祭酒尚書見示春歸城南青松塢别墅寄王¶
　　　　佐丞髙侍郎之什命同作¶
蚤宦閱人事晩懐生道機時從學省出獨望郊園歸野¶
彴渡春水山花映巖扉石頭觧金章林下歩緑薇青松¶
鬰成塢脩竹盈尺圍吟風起天籟蔽日無炎威危逕盤¶
羊腸連甍聳暈飛幽谷響樵斧澄江(集作/潭)環釣磯因髙¶
見帝城冠蓋揚光輝白雲難持寄清韻投所希二公如¶
<pb:KR4h0022_WYG_258-6b>¶
長離比翼翔太㣲含情謝林壑酧唱迸(一作酬/贈駢)珠璣顧¶
予久郎潜愁寂對芳菲一聞丘中趣再撫黄(一作再/聼撫)金¶
徽¶
　　　寄獻北都留守裴令公　　　白居易¶
天上中台正人間一品髙(中書令上應中/台司徒官一品)休明值堯舜¶
勲業過蕭曹始擅文三㨗(進士及第博學/制䇿連登三科)終兼武六韜¶
動人名赫赫憂國意忉忉伐(集作/盪)蔡擒封豕(吴元/濟)平齊¶
斬巨鰲(李師/道也)兩河收土宇四海定波濤寵重移宫籥(自/東)¶
<pb:KR4h0022_WYG_258-7a>¶
(都留守授/北京留守)恩新换閫旄保釐東宅静(周公召公/東治洛宅)守䕶北¶
門牢晉國封疆闊幷州士馬豪胡兵驚赤幟邊雁避烏¶
號令下流如水仁沾澤似膏路喧歌五袴軍醉感單醪¶
將校森貔武賔僚儼雋髦客無煩夜柝吏不犯秋毫神¶
在臺駘助魂亡獫狁逃徳星銷彗孛霖雨滅腥臊烽戍¶
髙臨代闗河逺控洮汾雲時(集作/晴)漠漠朔吹冷颾颾豹¶
尾交衙㦸虬髯捧佩刀通天白犀帯照地紫麟袍𦍑管¶
吹楊栁燕姬酌葡萄(葡萄酒/出太原)銀含鑿落線(集作/盞)金屑琵¶
<pb:KR4h0022_WYG_258-7b>¶
琶槽遥想從軍樂應忘報國勞紫㣲留北闕(中書令即/紫㣲令也)¶
緑野寄東臯(緑野堂在東/都午橋庄也)忽憶前時㑹多慙下客叨清¶
宵陪讌話美景從逰遨花月還同賞琴詩雅自操朱絃¶
拂宫徵洪筆振風騷近竹開方丈依林架桔槹春池八¶
九曲畫舫兩三艘徑滑苔粘屐潭深水沒篙緑絲縈岸¶
柳紅粉映樓桃(皆午橋庄中/景物之佳者)為穆先陳醴(居易毎十齋/日在㑹常蒙)¶
(以三勒/湯代酒)招劉共藉糟(劉夢/得也)舞鬟金翡翠歌頸玉蠐螬盛¶
徳終難退明時豈易遭公雖慕張范(張良/范蠡)帝未捨伊臯¶
<pb:KR4h0022_WYG_258-8a>¶
眷戀心方結踟蹰首已搔鸞鳳上寥廓燕雀住蓬蒿欲¶
獻文狂簡徒煩思鬰陶可憐四百字輕重抵鴻毛¶
　　以下二十三篇並見集本¶
　　　錢侍郎使君以題廬山草堂詩見示以戱之(集/作)¶
　　　　(見寄因/酬之)　　　　　　　　前　人¶
殷勤江郡守悵望掖垣郎慙見新瓊什思歸舊草堂事¶
随心未得名與道相妨若不休官去人間到老忙¶
　　　贈江州李十使君員外　　　前　人¶
<pb:KR4h0022_WYG_258-8b>¶
我本江湖上悠悠任運身朝隨採樵(集作/賣藥)客暮伴打(集/作)¶
(釣/)魚人跡為燒丹隠家縁嗜酒貧經過剡溪雪尋覔武¶
陵春豈有疎狂性堪為侍從臣仰頭驚鳳闕下口觸龍¶
鱗劒珮辭天上風波向海濵非賢虚偶聖無屈可(集作/敢)¶
求伸昔去曽同日今來即後塵(元和末余與李員外同/日黜官今又相次出為)¶
(刺/史)中年俱白髮(集作/鬢)左宦各朱輪長短才雖異榮枯事¶
略均殷勤李員外不合不相親¶
　　　初到郡齋寄錢湖州李蘇州聊取二郡一哂故¶
<pb:KR4h0022_WYG_258-9a>¶
　　　　有落句之戱　　　　　　前　人¶
俱来滄海郡半作白頭翁謾道風煙接何曽笑語同吏¶
稀秋稅畢客散晩庭空霽後當樓月潮來滿座風霅溪¶
殊冷僻茂苑太繁雄唯有(集作/此)錢塘郡閒忙恰得中¶
　　　初冬蚤起寄夢得　　　　　前　人¶
起戴烏紗㡌行披白布裘爐温先煖酒手冷未梳頭蚤¶
景煙霜白初寒鳥雀愁詩成遣誰和還是寄蘇州¶
　　　春盡日天津橋醉吟偶呈李尹侍郎¶
<pb:KR4h0022_WYG_258-9b>¶
　　　　　　　　　　　　　　　前　人¶
宿雨洗天津無泥未有塵初晴迎蚤夏落照送殘春興¶
發詩随口狂来酒寄身水邊行嵬峩橋上立逡廵䟽傅¶
心情老吳公政化新三川徒有主風景屬閑人¶
　　　洛下閒居寄山南令狐相公　前　人¶
已收身向園林下猶寄名於禄仕間不鍜嵇康彌懶静¶
無金䟽傅更貧閒支分門内餘生計謝絶朝中舊徃還¶
唯是相君未忘得時思漢水夣巴山¶
<pb:KR4h0022_WYG_258-10a>¶
　　　元㣲之新除浙東觀察喜得相(一作/杭)隣¶
　　　　　　　　　　　　　　　前　人¶
稽山鏡水歡逰地犀帯(一作/角)金章榮貴身官職比君雖¶
校小封疆與我且為隣郡樓對望(一作/翫)千山(集作/峯)月江¶
界平分兩岸春杭越風光詩酒主相㸔更合與何人¶
　　　花前有感兼呈崔相公劉郎中¶
　　　　　　　　　　　　　　　前　人¶
落花如雪鬢如霜醉拾(集作/把)花㸔益自傷少日為文(集/作)¶
<pb:KR4h0022_WYG_258-10b>¶
(名/)多檢束長年無興可顛狂四時輪轉春常少百刻支¶
分夜苦長何事共同(集作/同生)壬子嵗老於崔相及劉郎(余/同)¶
(崔劉同年/獨蚤衰白)¶
　　　侍中晉公欲到東洛先䝉書問期宿龍門思徃¶
　　　　感今輙獻長句　　　　　前　人¶
昔䝉興化池頭送(太和三年春居易授賔客分司東/京時蒙侍中於興化里池上宴送)今¶
許龍門潭上期聚散但慙長見念榮枯安敢道相思功¶
成名遂来雖久雲卧山逰去未遲聞說風情筋力在只¶
<pb:KR4h0022_WYG_258-11a>¶
如初破蔡州時¶
　　　寄荆(集作/山)南淮南二相公　　前　人¶
故交海内只三人兩(集作/二)座巖廊一卧雲老愛詩書應¶
是(集作/還似)我榮兼將相不如君百年膠漆&KR0004;心在萬里煙¶
霄中路分阿閣鸞凰(一作阿/鸞彩鳳)野田鶴誰(集作/何)人信道舊¶
同羣¶
　　　縣西郊秋寄贈馬造(集作/逹)　　前　人¶
紫閣峯西清渭東野煙深處夕陽中風荷落(一作/老)葉蕭¶
<pb:KR4h0022_WYG_258-11b>¶
條緑水蓼開(一作/殘)花寂寞紅我厭宦逰君失意可憐秋¶
思兩心同¶
　　　見于給事暇日上直寄南省諸郎官詩因以戱¶
　　　　贈(此詩已見一/百九十一巻)¶
　　　夜宿江浦聞元九(集作/八)改官因寄此什¶
　　　　　　　　　　　　　　　前　人¶
君逰丹陛已三遷我泛滄浪亦二年劍珮曉趨雙鳳闕¶
煙波夜宿一漁船交親盡在青雲上鄊國遥抛白日邊¶
<pb:KR4h0022_WYG_258-12a>¶
若報生涯應笑殺結茅栽芋種畬田¶
　　　江樓晩眺景物鮮竒吟翫成篇寄水部張籍員¶
　　　　外　　　　　　　　　　前　人¶
澹煙踈雨間斜陽江色鮮明海氣凉蜃散雲收破樓閣¶
虹殘水照㫁橋梁風翻白浪花千片鴈破晴天字一行¶
好着丹青圗畫(集作/冩)取題詩寄與水曹郎¶
　　　立秋夕凉風忽至炎暑稍消即事詠懐寄汴州¶
　　　　節度李二十尚書　　　　前　人¶
<pb:KR4h0022_WYG_258-12b>¶
嫋嫋簷樹動好風西南来紅缸霏㣲滅碧幌飄颻開披¶
襟有餘凉拂簟無纎埃但喜煩暑退不惜光隂催河秋¶
稍清淺月午方徘徊或行或坐卧體適心悠哉美人在¶
浚都旌旗繞樓䑓雖非滄溟阻難見如蓬莱蝉迎節又¶
換鴈送書未迴君位日寵重我年日摧頹無因風月下¶
一與共持杯(集作一舉/平生杯)¶
　　　同夣得暮春寄賀東西川二楊尚書¶
　　　　　　　　　　　　　　　前　人¶
<pb:KR4h0022_WYG_258-13a>¶
龍節對持真可愛鴈行相接更堪誇兩川風景同三月¶
千里江山屬一家魯衞定知聫氣色潘楊亦覺有光華¶
(予與二公/皆忝姻戚)應憐洛下分司伴冷宴閒逰老㸔花¶
　　　寄贈元九　　　　　　　　前　人¶
自我從宦逰七年在長安所得唯元九(集作/君)乃知定交¶
難豈無山上苖徑寸無嵗寒豈無要津水咫尺有波瀾¶
之子異於是久要(集作/處)誓不諼無波古井水有節秋竹¶
竿一為同心友三及芳嵗蘭花下鞍馬逰雪中杯酒歡¶
<pb:KR4h0022_WYG_258-13b>¶
衡門相逢迎不具帶與冠春風日髙睡秋月夜深看不¶
為同登第(集作/科)不為同署官所合在方寸心中(集作/源)無¶
異端¶
　　　贈吳舟　　　　　　　　　前　人¶
巧者力若(集作/苦)勞智者心若愁(集作/憂)愛君無巧智終嵗¶
閒悠悠嘗登御史府亦佐東諸侯手操紏繆簡心運决¶
勝籌宦途似風水君心如虛舟汎然而不有進退得自¶
由今来脱豸冠時徃侍龍樓官曹稱心静居處隨跡幽¶
<pb:KR4h0022_WYG_258-14a>¶
冬負南榮日支體甚温柔夏卧北窓風枕席如凉秋南¶
山入舍下酒甕在床頭人間有閒地何必隱林丘顧我¶
愚且昧勞生殊未休一入君(集作/金)門直星霜三四周主¶
恩信難報近地徒乆留終當乞閒官退與夫子逰¶
　　　潯陽嵗晩寄元八郎中庾三十三員外¶
　　　　　　　　　　　　　　　前　人¶
閱水年將暮燒金道未成丹砂不肯死白髮事湏生病¶
肺慙杯滿衰顔忌鏡明春深舊鄉夢嵗晩故交情一别¶
<pb:KR4h0022_WYG_258-14b>¶
浮雲散雙贍列宿榮螭頭堦下立龍尾道前行封事頻¶
聞奏除書數見名虛懐事僚友平歩取公卿漏盡雞人¶
報朝回女使(集作/㓜女)迎可憐白司馬老大在湓城¶
　　　醉贈劉二十八使君　　　　前　人¶
為我引盃添酒飲與君把筯撃盤歌詩稱國手徒為爾¶
命壓人頭不柰何舉眼風光常寂寞滿朝官職獨蹉跎¶
亦知合被才名折二十三年折太多¶
　　　初到忠州贈李大夫　　　　前　人¶
<pb:KR4h0022_WYG_258-15a>¶
好在天涯李使君江頭相見日黄昏吏人生梗都如鹿¶
市井疎蕪只抵村一隻葉舟當驛歩百層石蹬上州門¶
更無平地堪行處虛受朱輪五馬恩¶
　　　歎春風兼贈李二十侍郎　　前　人¶
樹根雪盡催花發池畔(集作/岸)氷消放草生惟有鬢霜依¶
舊白春風與我獨無情¶
　　　醉贈劉十二(一作寄嶺/南張明府)　　　殷堯藩¶
春草正萋萋知君過惡溪鸎將吉日語猿共猓然啼别¶
<pb:KR4h0022_WYG_258-15b>¶
路魂先斷還家夢㡬迷定尋雷令劍應識越王笄樹色¶
多於北潮聲少向西椰花好為酒誰伴醉如泥¶
　¶
　¶
　¶
　¶
　¶
　文苑英華巻二百五十八¶
