# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.071885
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百九十一
<pb:KR4h0022_WYG_191-1a>¶
欽定四庫全書¶
　文苑英華巻一百九十一　宋　李昉等　編¶
　朝省二¶
　　寓直五十八首¶
　　　奉和姚給事中寓直之作　　宋之問¶
清論滿朝陽髙才拜夕郎還從避馬路來接珥貂行寵¶
就黄扉日威廻白簡霜栢臺遷鳥茂(一作/氏非)蘭渚(集作/署)得¶
人芳禁靜鐘初徹更踈漏漸長曉河低武庫流火度文¶
<pb:KR4h0022_WYG_191-1b>¶
昌寓直光輝重(集作寓直/恩徽重)乗秋藻翰揚暗投空欲報下¶
調不成章¶
　　　奉和庫部李員外秋夜寓直之作¶
　　　　　　　　　　　　　　　前　人¶
相庭貽慶逺才子拜郎初起草儀仙閣焚香臥直廬更¶
深河欲斷節勁柳(疑/)偏踈氣耿凌雲筆心摇待漏車叨¶
榮厠儔侣省已恧空虛徒斐陽春和難參麗曲餘¶
　　　冬夜寓直麟閣(集作/臺)　　　　前　人¶
<pb:KR4h0022_WYG_191-2a>¶
直事披三省重關祕七門廣庭憐雪净(集作/靜)深屋(集作/狹室)¶
喜爐温月幌花(一作/雲)虚馥風忩竹暗喧東山白雲意兹¶
夕寄琴樽¶
　　　和蘇員外寓直　　　　　　崔　湜(前巻作/喬知之)¶
　　此詩已見一百九十巻¶
　　　秋夜寓直中書呈黄門舅　　蘇　頲¶
簾櫳上夜鈎清切聽更籌忽共雞枝老還如騎省秋循¶
庭喜三入對渚憶雙遊紫紱名初拜黄縑迹尚留月舒¶
<pb:KR4h0022_WYG_191-2b>¶
當北幌雲賦直東樓恩渥迷天施童䝉慰我求遲君台¶
鼎即聞義一承流¶
　　　春晩紫㣲省直贈内　　　　前　人¶
直省清華接建章向來無事日猶長花間燕子栖鳷鵲¶
竹下鴛雛繞鳳凰内史通宵承紫誥中人落晩(集作/日)愛¶
紅粧别離不慣無窮憶莫悞卿卿學太常¶
　　　和崔黄門寓直夜聽蟬之作　張九齡¶
蟬嘶玉樹枝向夕蕙風吹幸入連雲閣(集作/宵聽)應縁飲露¶
<pb:KR4h0022_WYG_191-3a>¶
知秋深聞(集作深/秋思)欲近聲靜夜相宜不是黄金飾清音¶
徒爾為¶
　　　和許給事直夜簡諸公　　　前　人¶
未央鐘漏晩僊宇藹沉沉武衛千廬合嚴扄萬户深左¶
掖知天近南軒(集作/忩)見月臨樹摇金掌露庭接玉樓隂¶
他日聞更直中宵屬所欽聲華大國珤夙夜近臣心逸¶
興乗髙閣雄飛在禁林寕思竊抃者情發為知音¶
　　　酬通事王舎人寓直見示篇中兼起居陸舎人¶
<pb:KR4h0022_WYG_191-3b>¶
　　　景獻　　　　　　　　　　前　人¶
軒掖殊清秘才華固在斯興因膏澤灑情與惠風吹所¶
美應人譽何私亦我儀同聲感喬木比翼謝長離價以¶
陸生減賢慙鮑叔知薄遊當獨媿芳訊乃兼施此夜金¶
閨籍伊人瓊樹枝飛鳴復何遠相顧幸媞媞¶
　　　臺中書懷　　　　　　　　蔣　洌¶
持憲當休明飾躬免顛沛直繩備豪右正色清冠葢寄¶
切才恨薄職雄班匪大坐居三獨中立在百僚外簡牘¶
<pb:KR4h0022_WYG_191-4a>¶
時休暇依然秋興多披書唯骨鯁循跡少閒和庭樹凌¶
霜栢池傾萎露荷嵗寒應可見感此遂成歌¶
　　　夏中(疑/)初霽南省寓直(時兼尚書郎/節度判官)前　人¶
薄宦因時忝凉霄寓直初沉沉仙閣閉的的暗更徐霽¶
色連空上炎氛入夜除星廻南斗落月度北忩虚待漏¶
殘燈照含芳襲氣餘寐來冠不觧奏罷草仍書幕府慙¶
良策明曹媿散樗命輕徒有報義重更難踈鷰厦欣成¶
托鵷行濫所如晨趨當及早復此戒朝車¶
<pb:KR4h0022_WYG_191-4b>¶
　　　同張少府和庫狄員外夏晩初霽南省寓直時¶
　　　兼充節度判官之作　　　　冦　坦¶
黄綬歸休日仙郎復奏餘宴居當夏晩寓直㑹晴初露¶
散星文發雲披水鏡虚髙才推獨唱嘉㑹喜連茹月色¶
摇春闥香煙藹瞑廬(一作/箊)千門傳夜警萬象照階除少¶
孺嘉能賦文强閲賜書兼曹謀未展入幕志方攄為奉¶
靈臺帛恭先待漏車貞標不可仰空此樂樵漁¶
　　　和(集作/同)崔員外秋宵寓直　　王　維¶
<pb:KR4h0022_WYG_191-5a>¶
建禮髙秋夜承明候曉過九門寒漏徹萬井曙鍾多月¶
迥藏珠斗雲開(集作/消)出絳河更慙衰朽質南陌共鳴珂¶
　　　晩出左掖　　　　　　　　杜　甫¶
晝刻傳呼淺春旗簇仗齊退朝花底散歸院柳邊迷樓¶
雪融城濕宫雲去殿低避人焚諌草騎馬欲鷄栖¶
　　　春夜宿左省　　　　　　　前　人¶
花隱掖垣暮啾啾棲鳥過星臨萬户動月傍九霄多不¶
寐(集作/寝)聽金鏁(集作/鑰)因風想玉珂明朝有封事數問夜¶
<pb:KR4h0022_WYG_191-5b>¶
如何¶
　　　翰林讀書言懷呈集賢院内諸學士¶
　　　　　　　　　　　　　　　李　白¶
晨趨紫禁中夕待金門詔觀書散遺帙探古窮至妙片¶
言茍㑹心掩巻而忽(集作/忽而)笑青蠅易相㸃白雪難同調¶
本是踈散人屢貽&KR0310;促誚雲天屬清朗林壑憶遊眺或¶
時清風來閒倚門(集作/簷)下嘯嚴光桐廬溪謝客臨海嶠¶
功成謝人間(集作/君)從此亦(集作/一)投釣¶
<pb:KR4h0022_WYG_191-6a>¶
　　　和户部楊員外伯成寓直　　李　憕¶
落日彌綸地公才盡省郎詞驚起草筆坐臥䕶衣香雙¶
闕天河近千門夕漏長遥知臺上宿不獨有文强¶
　　　奉和許給事夜直簡諸公　　崔　顥¶
西掖黄樞近東曹紫禁連地因才子拜人用省郎遷夜¶
直千門靜河開萬象懸建章宵漏急閶闔曉鐘傳寵列¶
貂蟬位恩深侍從年九重初起草五夜即成編顧已無¶
官次循涯但自憐遠陪蘭渚作空此仰神仙¶
<pb:KR4h0022_WYG_191-6b>¶
　　　西省即事　　　　　　　　岑　參¶
西掖重雲開邑曙(集作開/曙輝)北山踈雨㸃朝衣千門柳色¶
連青鎻三殿花香入紫㣲平明端笏陪鴛列薄暮垂鞭¶
信馬歸官拙自悲頭白盡不如巖下掩(集作/石偃)荆扉¶
　　　和都官苖員外夜寓直對雨簡諸知已¶
　　　　　　　　　　　　　　　李嘉祐¶
多雨深(一作/南)宫夜仙郎上(一作/寓)直時漏長丹鳳闕秋冷¶
白雲司螢影侵階亂鴻聲出苑遲蕭條吏人散(一作/靜)小¶
<pb:KR4h0022_WYG_191-7a>¶
謝有新詩¶
　　此詩三百四十三巻重出今已削去注異同為一¶
　　作¶
　　　和苖員外寓直中書　　　　包　何¶
朝列稱多士君家有二難貞為臺裏栢芳作省中蘭夜¶
直分曹間晨趨接武歡每憐雙闕下鴈序入鴛鸞¶
　　　春宵寓直　　　　　　　　錢　起¶
養拙(集作/性)慣雲臥為郎如鳥棲不知仙閣峻唯覺玉繩¶
<pb:KR4h0022_WYG_191-7b>¶
低帳喜香煙煖詩慙賜筆題未央春漏促殘夢訝(集作/謝)¶
晨鷄¶
　　　和謝舎人雪夜寓直　　　　皇甫曽¶
禁省夜沉沉春風雪滿林滄洲歸客夣青𤨏近臣心揮¶
翰宣鳴玉承恩在賜金建章寒漏起更助掖垣深(集作/章臺)¶
(寒鴈起更/助掖垣深)¶
　　　晩秋集賢院即事寄徐薛二侍郎¶
　　　　　　　　　　　　　　　常　衮¶
<pb:KR4h0022_WYG_191-8a>¶
穆穆上清居沉沉中秘書金鋪深内殿石甃凈寒渠花¶
樹臺斜倚空煙閣半虚縹囊披錦翠繡軸卷瓊琚墨潤¶
氷紋蠒香銷蠧字魚翻黄桐葉老吐白桂花初舊徳雙¶
遊處聫芳十載餘北朝榮庾薛西漢盛嚴徐侍講親華¶
扆㣲吟(一作/詩)歩綺踈綴簾金翡翠賜硯玉蟾蜍序秩東¶
南逺離憂歲月餘承明期重入江海意何如¶
　　　奉和常舎人晩秋集賢院即事寄徐薛二侍郎¶
　　　　　　　　　　　　　　　司空曙¶
<pb:KR4h0022_WYG_191-8b>¶
藹藹鳳凰宫蘭臺玉曙通夜霜凝樹羽朝(集作/曉)日照相¶
風官附三台貴儒開百氏宗司言陳禹命(集作/拜)侍講發¶
堯聰香巻(集作/起)青編内鉛分緑字中綴籖從太史鏘珮¶
揖羣公池接天泉碧林交御果紅寒龜登故葉(集作/敗葉)秋¶
蝶戀踈藂顔謝徴文並鍾裴直(一作/議)事同離羣驚海鶴¶
屬思怨(集作/想)江楓地遠姑蘇外山長越絶東慙當哲匠¶
後下曲本難工¶
　　　和常舎人晩秋集賢院即事十二韻寄贈江南¶
<pb:KR4h0022_WYG_191-9a>¶
　　　徐薛二侍郎　　　　　　　盧　綸¶
綸閣九華前森沉綵仗連洞門開旭日清禁肅秋天霜¶
滿朝容備鐘餘曉(集作/漏)唱傳瑶璫陪羽扇端弁入爐烟¶
麟筆刪金篆龍綃薦玉編汲書荀朂定漢史蔡邕専御¶
竹潜通筍宫池暗㵼泉亂藂縈弱蕙墜葉灑枯蓮列署¶
齊遊日重江並謫年登封思議草侍講憶同筵滄海風¶
濤廣黝山瘴雨偏唯應緘上寶贈逺一呈妍¶
　　　奉和太常王卿詶李舎人中書寓直春夜對月¶
<pb:KR4h0022_WYG_191-9b>¶
　　　見寄　　　　　　　　　　前　人¶
露如輕雨月如霜不見星河見鴈行虚暈入池波自泛¶
滿輪當苑桂偏香春臺幾望黄龍闕雲露寕分白玉廊¶
是夜巴歌應金石豈殊螢影對清光¶
　　　和王員外冬夜寓直　　　　前　人¶
髙歩長裾錦帳郎居然自是漢賢良潘岳叙年因鬢髮¶
楊雄托諌在文章九天韶樂飄寒月萬户香塵裛夜霜¶
坐見重門儼朝騎可憐雲路好翺翔¶
<pb:KR4h0022_WYG_191-10a>¶
　　　詶金部王郎中省中春日　　前　人¶
南宫樹色曉森森雖有春光未有隂鶴侣正宜芳景引¶
玉人那為簿書沉山含瑞氣偏當日鸎逐輕風不在林¶
更有阮郎迷路處萬株紅樹一谿深¶
　　　夜直省中　　　　　　　　韋應物(見集/本)¶
河漢有秋氣(集作/意)南宫生早凉玉漏殊杳杳雲闕更蒼¶
蒼華燈發新照(集作/&KR0008;)輕烟浮夕香顧跡知為忝束帶愧¶
周行¶
<pb:KR4h0022_WYG_191-10b>¶
　　　奉和給事寓直　　　　　　崔　峒¶
桂枝家共折鷄樹代相傳忝向鸞臺下仍看鴈影連夜¶
閒方歩月漏盡欲朝天知去丹墀近明王許薦賢¶
　　　初入集賢院奉贈李獻仁(曽於常/山聫官)¶
　　　　　　　　　　　　　　　前　人¶
燕代官初罷江湖路便分九遷從命薄四十幸人聞跡¶
愧趨丹禁身曽繫白雲何由返滄海昨日謁明君¶
　　　奉酬李舎人秋日寓直見寄　張南史¶
<pb:KR4h0022_WYG_191-11a>¶
秋日金華直遥知玉佩清九重門更肅五色詔初成槐¶
落宫中影鴻髙芳逺(一作/苑外)聲翻從魏闕下江海寄幽情¶
　　　同韓侍郎秋朝使院　　　　前　人¶
重門啓曙闕一葉報秋還露井桐柯濕風庭鶴翅閒忘¶
情簮白筆假夢入深山惆悵祗應此難裁語黙間¶
　　　暮春南臺承再除給事中(仍是本㕔几榻/杖履宛然如舊)¶
　　　　　　　　　　　　　　　薛存誠¶
再入青𤨏闈忝官誠自非拂塵驚物在開户待僧歸積¶
<pb:KR4h0022_WYG_191-11b>¶
草漸無逕殘花猶灑衣禁闈偏日近行坐在恩輝¶
　　　初秋月夜中書宿直因呈楊閣老¶
　　　　　　　　　　　　　　　權徳輿¶
欹枕直廬暇風蟬迎早秋沉沉玉堂夕皎皎金波流對¶
掌喜新命分曹諧舊遊相思翫華彩因感庾公樓¶
　　　晩秋陪崔閣老張祕監閣老苗考功同遊昊天¶
　　　　觀時楊閣老新直未滿以詩見寄斐然酬和¶
　　　　有媿蕪音　　　　　　　前　人¶
<pb:KR4h0022_WYG_191-12a>¶
方駕遊何許仙源去似歸縈廻留勝賞蕭灑出塵機泛¶
菊賢人至燒丹姹女飛歩虚清曉籟隱几吸晨輝竹逕¶
琅玕合芝田沆瀣晞銀鈎三洞字瑶笥六銖衣麗句翻¶
紅藥佳期限紫㣲徒然一相望郢由和應稀¶
　　　和胡将軍寓直　　　　　　王　建¶
宫鵶棲盡禁搶攅樓殿深嚴月色寒進状直穿金㦸槊¶
探更先傍玉鈎欄漏傳五㸃班初合鼓動三聲仗已端¶
遥見正南宣不坐新栽松樹喚人㸔¶
<pb:KR4h0022_WYG_191-12b>¶
　　　省中直夜對雪寄李師素侍郎¶
　　　　　　　　　　　　　　　令狐楚¶
密雪紛初降重城杳未開雜花飛爛熳連蝶舞徘徊灑¶
散千株葉銷凝九陌埃素華凝粉署清氣繞霜臺明覺¶
侵忩積寒知度塞來謝家爭擬絮越嶺悞驚梅暗魄㣲¶
茫照嚴颷次第催(一作/堆)稍封黄竹亞先集紫蘭摧孫室¶
臨書幌梁園泛酒盃靜懷瓊樹倚醉憶玉山頹翠陌饑¶
烏噪蒼雲逺鴈哀此時方夜直想望意悠哉¶
<pb:KR4h0022_WYG_191-13a>¶
　　　南宫夜直宿見李給事題其日所下制勑知奏¶
　　　　直在東省因以詩寄　　　前　人¶
畨直同遥夜嚴扄限幾重青編書白雀(其日勑鄜州奏/白雀宜付史舘)¶
黄紙降蒼龍北極絲綸句東垣翰墨蹤尚垂𤣥露㸃猶¶
濕紫泥封炫眼凝仙燭馳心裊禁鍾定應形夣寐暫似¶
接音容玉樹春枝動金罇臘釀醲在朝君最舊休澣許¶
過從¶
　　　早秋集賢院即事(時為/學士)　　　劉禹錫¶
<pb:KR4h0022_WYG_191-13b>¶
金數已三伏火星正西流樹含清露曉閣倚碧天秋灰¶
琯應新律銅壺添夜籌商颷從朔塞爽氣入神州蕙草¶
香書殿槐花㸃御樓(集作/溝)山明真色見水凈濁煙收早¶
歲忝華省再來成白頭幸依羣玉府有路向瀛洲¶
　　　奉和武中丞秋日臺中寄懷簡諸僚故(時西畨/使㢠奉)¶
　　　　(命追/和)　　　　　　　　　吕　温¶
聖朝思紀律憲府得忠賢指顧風行地儀行月麗天不¶
仁恒自逺為政復何先虚室惟生白閒門(集作/情)却草𤣥¶
<pb:KR4h0022_WYG_191-14a>¶
迎霜紅葉早過雨緑(集作/碧)苔鮮魚樂翻秋水鳥聲隔暮¶
煙舊遊多絶席感物遂成篇更許窮荒客追歌白雪前¶
　　　待漏入閣書事奉贈元九學士閣老¶
　　　　　　　　　　　　　　　白居易¶
衙排宣政仗門啓紫宸關彩筆停書几(几作/命)花塼趂立¶
班稀星㸃銀礫殘月墮金鐶(集作/環)暗漏猶傳水明河漸¶
下山從東分地色政(集作/向)北仰天顔碧湧鑪煙直紅垂¶
斾尾閒綸幃(集作/闈)慙並入翰苑忝先攀笑我青袍故饒¶
<pb:KR4h0022_WYG_191-14b>¶
君紫(集作/茜)綬殷詩仙歸洞裡酒病帶人間好去鴛鸞侣¶
冲天便不還¶
　　　夏夜直宿　　　　　　　　前　人¶
人少庭宇曠夜凉風露清槐花滿院氣松子落階聲寂¶
黙挑燈坐沉吟蹋月行年衰自無趣不是厭承明¶
　　　中書直堂(集作/寓直)　　　　　　前　人¶
繚繞宫牆圍禁苑(集作/林)半開閶闔曉沉沉天晴更覺南¶
山近月出方知西掖深病對詞頭慙綵筆老㸔鏡靣愧¶
<pb:KR4h0022_WYG_191-15a>¶
華簪自嫌野物将何用土木形骸麋鹿心¶
　　　見于給事暇日上直寄南省諸郎官詩因以戲¶
　　　　贈　　　　　　　　　　前　人¶
倚作天仙弄地仙誇張一日抵千年黄麻勑勝長生籙¶
白紵詞嫌内景篇雪貌莫(集作雲彩誤/一作容貌誤)居青𤨏地風流¶
合在紫㣲天東曹漸去西垣近鶴駕無妨更著鞭¶
　　此詩二百五十八巻重出今已削去注異同為一¶
　　作¶
<pb:KR4h0022_WYG_191-15b>¶
　　　西掖早秋直夜書意　　　　前　人¶
凉風起禁掖新月生宫沼夜半秋暗來萬年枝嫋嫋炎¶
凉逓時節鍾皷交昏曉偶聖惜年衰報恩愁力少素飡¶
無補益朱紱(集作/紋)虚纒繞冠葢栖野雲稻粱養山鳥量¶
能(集作/内)私自省所得已非少五品不為賤五十不為夭¶
若無知足心貪求何日了¶
　　　憶夜直金鑾奉詔　　　　　李　紳¶
月當銀漢玉繩低深聽簫韶碧落齊門壓紫垣髙綺樹¶
<pb:KR4h0022_WYG_191-16a>¶
闕連青瑣近丹梯墨宣外渥催飛詔草定新恩促換題¶
明日(一作/惟我)獨歸花路逺可憐人世隔雲泥¶
　　　奉和朝翰林丁侍郎禁署早春晴望¶
　　　　　　　　　　　　　　　劉得仁¶
御林聞有早鸎聲玉檻春香九陌晴寒著霽雲歸紫閤¶
暖浮佳氣動皇城宫池日到氷初觧輦路風吹草欲生¶
鴛侣此時皆賦詠商山雪在思尤清¶
　　　休澣日謁西掖所知因成長句¶
<pb:KR4h0022_WYG_191-16b>¶
　　　　　　　　　　　　　　　温庭筠(見集/本)¶
赤墀髙閤自從容玉女忩扉報曙鍾日麗九華青瑣闥¶
雨晴雙闕翠㣲峯毫端蕙露滋仙草琴上薫風入禁松¶
荀令鳳池春婉娩好将餘潤變魚龍¶
　　　冬夕和范秘書省宿　　　　李　頻¶
每入得閒吟清曹閣下深因知遥夜坐别有逺山心芸¶
細書中氣松踈雪上隂幾時髙興足還復挿朝簪¶
　　　和范秘書省中作　　　　　喻坦之¶
<pb:KR4h0022_WYG_191-17a>¶
清省宜寒夜仙才稱獨吟鐘來宫轉漏月過閤移隂鶴¶
壁燈前靜芸臺幄外深想知因此興暫動憶山心¶
　　　南宫寓直　　　　　　　　鄭　谷¶
寓直事非輕官孤憂且榮制承黄紙重詞見紫垣清曉¶
霽庭松色風和禁漏聲曽(一作/僧)携新茗伴更(集作吏/對僧字)掃¶
落花迎鏁印詩心動垂簾睡思生粉廊曽試處(直事稍/暇則於)¶
(都堂四廊下尋頃年試/所題名記至今多在)石柱昔賢名來誤宫牎鷰啼疑¶
苑樹鶯殘陽晴(集作/應)更好歸速限嚴城¶
<pb:KR4h0022_WYG_191-17b>¶
　　　春日(集作/夕)伴同年禮部趙員外省直(集作/直省)¶
　　　　　　　　　　　　　　　前　人¶
錦帳名郎重錦窠清宵寓直縱吟哦氷含玉鏡春寒在¶
粉傅仙闈月色多視草即應歸屬望握蘭知道暫經過¶
流鶯百囀和殘漏猶把芳罇藉露荷¶
　　　文昌寓直　　　　　　　　前　人¶
何遜空階夜雨平朝來交直雨新晴落花亂上花磚上¶
不忍和苔踏紫英¶
<pb:KR4h0022_WYG_191-18a>¶
　　　忝官諫垣明日轉對　　　　前　人¶
吾君英睿相君賢其奈寰區未晏然明日翠華春殿下¶
不知何語可聞天¶
　　　祕書伴直　　　　　　　　張　喬¶
髙枝聚暝禽疊閣鏁遥岑待月當秋直㸔書廢夜吟殘¶
薪留火細古井汲瓶深縱欲抄前史(一作/古)貧難遂此心¶
　　　省中偶作　　　　　　　　前　人¶
三轉郎曹自(集作/出)勉旃莎堦吟歩想前賢不(集作/未)如何¶
<pb:KR4h0022_WYG_191-18b>¶
遜無佳句若比馮唐是壮年捧制名題黄紙尾約僧心¶
在白雲邊乳毛松雪春來好直夜清閒且學禪¶
　¶
　¶
　¶
　¶
　¶
　文苑英華巻一百九十一¶
