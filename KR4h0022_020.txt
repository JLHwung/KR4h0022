# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:39.566105
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二十
<pb:KR4h0022_WYG_020-1a>¶
欽定四庫全書¶
　文苑英華巻二十　　　　宋　李昉等　編¶
　天象二十¶
　　氣賦二首　　　　　　　象賦一首¶
　　空賦四首　　　　　　　光賦一首¶
　　明賦一首　　　　　　　驕陽賦一首¶
　　　氣賦　　　　　　　　　　張　文¶
若夫氣之為物也寥廓無象中虚自然激混混而為地¶
<pb:KR4h0022_WYG_020-1b>¶
蔚(一作/升)蒼蒼而稱天其下降也日月星辰著矣其上騰¶
也山河樹木生焉虹樓隐於雲際蜃閣浮於海邊聖人¶
遇之而為主道士飡之而得仙紛葢松而吐霧擁鑪栢¶
而生煙若乃變化千體包含萬類結慶呈祥敷榮表瑞¶
翳春榮而綺靡籠秋壑而枯顇噴朝霞而共丹騰晩靄¶
而孤翠觸途無限遇物相因扶心體而為命運手足而¶
為身九闗用而殯魄六腑通而谷神朦朧虎岫晻曖龍¶
津重輝賛於太子五色彰於異人出舂陵而表貺度函¶
<pb:KR4h0022_WYG_020-2a>¶
闗而浮真既霏㣲以薈蔚復蕭索而輪囷象圓光於淺¶
暈摇碎影於㣲塵爾其橐籥無窮塤箎異態乍舒乍巻¶
如顯如晦罕養(疑/)懸匏虚驚衆籟或散漫而成羅綺或¶
昭彰而為黼黻昏曉樹而沉沉羃遥峰而靄靄至若嘘¶
精吸液含風吐雲拂鮑肆而均臭凝麝幃而共芬和粧¶
䑓之豔粉雜舞閣之輕裙汎蘇臯而鬱郁襲桃徑之氛¶
氲有色可見無聲可聞助鸎杯之桂馥添鳳爼之蘭薰¶
肹蠁難名睢盱不測隨致動静與時消息聚散無定盈¶
<pb:KR4h0022_WYG_020-2b>¶
虧獨全其纎也入於有象其大也出於無邊慿太虚而¶
作宅終造化而為年隨之不見其後迎之不見其前惟¶
恍惟惚𤣥之又𤣥吾不知其誰氏之子象帝之先¶
　　　第二(并序/)¶
余甞志於𤣥言毎尋荘老莫不虚心竦神銳精厲志究¶
夫道源孰不因氣而生者其功也大其應也細述之無¶
已遂成賦曰¶
二儀混合兮成天地四氣汗漫兮育萬類離雲騰陵而¶
<pb:KR4h0022_WYG_020-3a>¶
千&KR0280;崔嵬震風飋颶而百卉葱翠宵中星虚則大火西¶
流律應黄鍾而凝隂東萃惟兹氣之浩然胡應物之無¶
匱若乃假名為聲託體而成慿乎動息羙惡必呈挫銳¶
解紛庶同歸乎老氏虚心弱志或契合於荘生逆之為¶
怒順之為貞縱之則逸捨之則盈若也勇冠三軍神雄¶
思銳善戰善勝徒激憤於項王嘉謀嘉猷望旗靡於曹¶
翽爾其瞻白虹之貫日眺紫氣之衝牛應精誠之所感¶
顯神異之潜周隨時變易物莫能儔則知氣之為用其¶
<pb:KR4h0022_WYG_020-3b>¶
道飛浮或聚或散處剛處柔能從達人之性偏攻思婦¶
之愁其興也勃其忘也休伊萬古之造化胡六合之因¶
由隂陽以之凖則天地以之通流匪斯文之可測終銘¶
簡於千秋¶
　　　象賦　　　　　　　　　　林　琨¶
載詳圖籍爰尋古往功闢二儀物標萬象既拆之於混¶
沌亦聞之於惚恍雖處中而可求信居外而能想隂陽¶
式布造化斯分江河草木日月煙雲或毓靈而禀氣或¶
<pb:KR4h0022_WYG_020-4a>¶
照曜而氛氲不因象而可覩豈無聲而得聞仰察天文¶
傍觀地理燦爛星布巍峩嶽峙或守位而不易或鎮方¶
而恒止不因象之所尊豈為君而勝紀至若刻鳳之琴¶
盤龍之鏡開玉軫以交錯冩菱花而輝映聲信羙而具¶
出質含虚而轉静不因象而可識豈充愛而為盛則有¶
大樂鼓吹聖人輿蹕備禮而制乗時而出宛轉國門逶¶
迤天術不因象之為用豈二儀而不失物皆有象象必¶
可觀聽之則易審之則難借如玉京上天貝(一作/金)闕中¶
<pb:KR4h0022_WYG_020-4b>¶
海其名可識其象安在象以影隨影圖(疑/)象遍居暗莫¶
察因明則見衆象之徳唯人是則任以去留委其通塞¶
則有心沈迹淪栖遲(一作/遑)問津無才補國用道藏身潁¶
水尋隐商山訪眞欣逄道逺(疑/)應時來賔既無容而可¶
託空以象而為親¶
　　　空賦(以平上去入終/而復始為韻)¶
觀夫物則有名而有竭空則無竭而有名以空自命何¶
縮何盈摶之不得書之不明二儀肇分運寒暑則與時¶
<pb:KR4h0022_WYG_020-5a>¶
而應百功勤務鑿户牖則用之以貞泰山岌而不以為¶
阻鴻毛至而不以為輕恬澹者體之而為性澆浮者象¶
之而為情情性之别共禀殊呈是知均乎空者既若茲¶
倍乎空者竟如彼巻之潜方寸之内舒之盈宇宙之裏¶
上皇得之而化淳季葉失之而亂起妙一以為稱總萬¶
以歸理詎華説之所精非掞藻之能擬及夫天朗氣髙¶
地平風暢颺飛鴻六翮之逺彰彩雲五色之狀若士九¶
垓以冥期蘭子七劍以寥亮背之而騁㨗遂之而攸向¶
<pb:KR4h0022_WYG_020-5b>¶
同橐籥之罔窮越視聽之餘量况使皓鶴聞天白駒出¶
谷囹圄鞠草洞簫生曲歟是時端拱聖皇坐嘯英牧蹔¶
勞求士永介戩祿事無事為無為衢常罇滿路不拾遺¶
葢有由而致之¶
　　　第二¶
無徳而稱者則其稱不朽無形而用者則其用不窮若¶
乃質渾沌氣鴻濛生天地之始匝天地之中不可致詰¶
其名曰空夫空也者迎之不見其首隨之不見其後聽¶
<pb:KR4h0022_WYG_020-6a>¶
之不聞摶之不有舒之則逺彌六合攬之則不盈一手¶
體無涯以為大物有來而必受徒意其湛爾無營飄然¶
至輕向遥山而似𦘕對澄浦而同清大而觀之則漭漫¶
兮類元胎之貌審而察之則眇寞兮凝至道之精故老¶
氏曰有物混成先天地生寂兮寥兮孰能為其損益不¶
皦不昧安可議其幽明利萬物有含容之徳包二儀有¶
覆載之名草木資空以長茂日月乘空以運行霜鴈雲¶
鵬非空無以矯其翼喬鸎幽鳥非空無以習其聲夫天¶
<pb:KR4h0022_WYG_020-6b>¶
之無言不能去蒼蒼之象風之無色不能閟蕭蕭之響¶
隂陽者氣猶不免於推遷躔次雖髙亦未離於測想豈¶
若窅兮冥兮吾則不知其靈浩兮蕩兮吾則不知其廣¶
含大化以虚無起神功而惚恍善計者無所用其籌策¶
善觀者無以勞其俯仰故能象帝之先𤣥之又𤣥以無¶
有入無間引㣲明於纎隟混餘碧於長天隨時小大應¶
物周旋處覆盆而俱暗引測管而同圓入枝間而帶影¶
通野外以含煙或髙深放曠或委曲連緜雖可名而可¶
<pb:KR4h0022_WYG_020-7a>¶
道終黙然而澹然則有閒居至人燕坐開士黜聰明以¶
反聽閉户庭而隐儿既而諦想羣物深觀至理窮未來¶
寂滅之端探過去混元之始見衆生生而不失大化化¶
而無已知有為盡於無形化萬物歸於一指然後色空¶
皆泯驗先覺於輪王物我俱齊得真詮於莊子已矣哉¶
杳杳茫茫地久天長非色非相不存不亡故知大象無¶
形去文質而成體至恒不變混今古以為常然則無施¶
不適應用無方作器以虚中為貴接賢以虚左為良亦¶
<pb:KR4h0022_WYG_020-7b>¶
有譚國大夫嗟已空於杼軸倡樓孤妾怨難守於空牀¶
當今四海㑹同羣方清晏邦國有不空之歌太史絶三¶
空之諌獨有文章遊子書劍沈淪出門以虚舟遇物入¶
室以虚白全真生也數竒毎有書空之歎長而樂道猶¶
在屢空之貧惜揚名之未達恨干祿之無津敢作課虚¶
之頌用投虚受之人¶
　　　第三　　　　　　　　　　郭　遹¶
造化之工稽夫有名之域察以無象之中彼去有而含¶
<pb:KR4h0022_WYG_020-8a>¶
體乃因無而立空極乾坤之包汗漫何窅眇與沖融且¶
希夷難變而橐籥罔窮神禹莫知其至離婁安覩其終¶
墜露有聲杳然聞皓鶴之唳太虚無礙豈獨發醯雞之¶
蒙則七曜垂文八紘作紀應類示跡變態無已顥氣浹¶
而流英飛霞散而成綺順晝夜以明晦涵混元而古始¶
及夫長風清驟雨霽或暝魄初滿或朝陽不翳千里若¶
鏡合止水而澄鮮四野無塵分逺山之虧蔽理通一貫¶
施極多族忘取捨而惟静任細大而皆足溟漲㑹百川¶
<pb:KR4h0022_WYG_020-8b>¶
之宗簫管達五音之目墨客臨而責有賦見平原老氏¶
酌以當無道幾牝谷户牖致有空之用人神終害盈之¶
黷故至人得之於無心公綽寘之於不欲欽若聖君赫¶
赫良牧英英巖穴静(一作/空)而賢舉囹圄空而法平湛虚¶
明而𤣥鑒在虚受而澄清無談天之逸藻慙叩寂以求¶
聲¶
　　　第四　　　　　　　　　　張鳴鶴¶
造化不測長空浩然生於未有物莫能先故其走目遐¶
<pb:KR4h0022_WYG_020-9a>¶
甸幽不可見流聽髙冥漸不可聆既從天而共色又鑒¶
水而同形若乃變化隨時慿乎動止韶容春遍火雲夏¶
起流電奪目殷雷激耳立繞樹之干巖廣長風之萬里¶
驚飇既臨彩虹破隂雨盡天逺雲空澗深百尺樓頭見¶
朝陽之赫奕九重宫裏聞衆鳥之喧林何髙秋之遼逈¶
至窮冬而不極感在物之捐華益窮人之歎息惟長空¶
之愛此終生靈兮動植歌和光以同塵毎因空以悟色¶
至人恬澹既将𤣥之又𤣥小智多非豈斯文之果測¶
<pb:KR4h0022_WYG_020-9b>¶
　　　光賦　　　　　　　　　　甘子布¶
原夫陽之化隂之融功斯𤣥理斯妙故沉凝者顯象清¶
貞者流曜惟茲光之焴爚闢重昏以臨照夫其明滅靡¶
定虚無罕測道叶神氣功侔夜力寄方圓以分影逐𤣥¶
黃以變色鑑無隐而不彰状雖空而可識類至人之虚¶
已同日月於𤣥徳若夫丹烏啟旭彤曜麗空藻晨霞而¶
飛綺曛晩靄而生紅發菱花於𤣥鏡轉蕙葉於清風故¶
其稱物咸燭呈形彼景逗幽隙而露纎埃漏踈林而分¶
<pb:KR4h0022_WYG_020-10a>¶
細影從盈空而不積雖駿奔其如静至如銀河披曀金¶
颸送清孤圓上魄飛鏡流明沉露文而委净浮氷浪以¶
摇輕雖視之若溢而攬之不盈亦有鳬燈焰吐蘭釭彩¶
發煙奪銀燭輝凌練月破錦幬之宵晦假瓊璧之餘晰¶
况復玉闗秋燧紫塞凉烽開暗空於千里徹夜宫之九¶
重代羽書而掲誓(疑/)豈飛驛而齊蹤且夫遇蒙則戢因¶
通則揚乘物無朕適變無方大則彌於橐籥小則細於¶
毫芒寧雨露之不潤匪寒暑之能傷歴衆妙而校徳固¶
<pb:KR4h0022_WYG_020-10b>¶
莫善於斯光想貴和於耼叟感稱葆於蒙荘悟燭無之¶
見獲誡暗投之不臧鏡茲道之用捨乃君子之行藏¶
　　　明賦(從入至/平為韻)　　　　　　　田　沉¶
夫何明之為用将燭幽以鑒黙故日有朝靈月有宵徳¶
衆星垂耀於穹昊爝火與螢而不息皆能懐獨見之明¶
破重昏之匿使晨臨者可分於丹素夜視者不謬於南¶
北葢所謂明明在上以為人極者也至如桂花未魄虞¶
泉歛暝幽室何觀空堂静聽飛落木於軒砌吟暮蟲於¶
<pb:KR4h0022_WYG_020-11a>¶
行徑則有銀燭初然蘭膏未罄昭昭耀耀亦何其盛况¶
乎秦宫曉鑒淄川秋水君子思正其莊容粲兮用修其¶
膩理或拂金光之清景愛瑶華之特起或指波瀾之碧¶
池玩澄泉而未已然非大道之道至白之光且日月聞¶
浮雲之蔽燎火有撲滅之常水猶人撓錦以塵障豈夫¶
穆穆天子徳昭晰以蕙馥皇皇侯伯心赫烈而椒芳寸¶
心所燭萬物無藏既臨表以識裏仍察隂而辨陽然後¶
禮樂設文武張明珠不混於江浦美玉無韞於山岡幽¶
<pb:KR4h0022_WYG_020-11b>¶
藪盡㧞蒙潜載陽由是觀之則燭龍之遐照離婁之逺¶
望魏乘之所炫蘇績之攸傷安得儔其小大與短長而¶
已哉¶
　　　驕陽賦¶
維皇穹之造物何靈鑒之不昭寂然隂閉倐爾陽驕風¶
行天而啟象水于(一作/干)土而成妖山蛇則四翼呈嵗日¶
烏則三足昇朝亭臯背春兮失色草木先秋而欲凋螢¶
飛火井蛙動陽飇嗟乎林之云滌山之方焦旱如何其¶
<pb:KR4h0022_WYG_020-12a>¶
農為(疑/)是恤雲祁祁而始布日杲杲而行出立嗇夫於¶
丙丁命小童於甲乙春雷無聞奮豫夜月罕當離畢阡¶
陌之多稌不滋堯湯之下人斯疾是則墳封孝婦東海¶
之守非才圍(一作/圄)繫寃圄河南之尹未黜而明明我后¶
罪已彤闈日中而御菲食昧爽而籠繡衣慨祥正兮無¶
潤嗟土膏兮逺晞冠華秉翟郡縣襲舞雩之祭務農嗇¶
用山川申祝鼎之祈出徳號兮休力役鋪皇恩兮鑠帝¶
暉於是驗靈圖稽秘錄封朽腐宥寃獄損有餘補不足¶
<pb:KR4h0022_WYG_020-12b>¶
躬籍田以率下遣皇華以問俗借如晉平老矣所好者¶
音古樂俟文侯之睡希聲懵師曠之心徳不足而自撫¶
災無何而是侵赤地三年兮罕闢皇天一怒兮何深野¶
無盈尺之潤山無膚寸之隂至如周宣中興視人如子¶
旱魃為虐於藩服羣元輟耕於耒耜饑饉荐臻炎焚未¶
已畢崇奠釂之設不絶郊宫之祀寧莫我聽憂心如圮¶
及夫下邳内史任在責誠鍾亢陽之有悔毒殱殪之無¶
生乾坤不交兮茲焉中否雷霆不動兮何時滿情求下¶
<pb:KR4h0022_WYG_020-13a>¶
哀於人瘼希通鑒於神明爾其廣漢從事捫衷自省藻¶
洒不時奚能泣整地則水(疑/)淪金穴天則全枯玉井走¶
羣望而何階誓中隅而有請是以孫武止矢誚梁君之¶
射鳥(藝文類聚引荘子太平御覽引説苑並載梁君欲/射白鴈行者駭之君怒欲射行者公孫龍止矢曰)¶
(昔先君時大旱不以人祠公曰求雨以為民也言未卒/大雨今君以鴈殺人乎當作孫龍止矢誚梁君之射鴈)¶
(今荘子無此文而劉向新序以龍/為襲以先公為齊景公非説苑也)臧文抗議非魯國之¶
焚巫齊阻飢而問孔鄭有事而咨屠彼炎亢之為患信¶
古來而有乎昔者商罪貫盈邢為不道周邦祀嵗於龔¶
<pb:KR4h0022_WYG_020-13b>¶
罰衞雲與致(疑/)於請討矧獯獫兮叛渙伊将驕兮師老¶
方按甲而天誅未廻戈而彗掃行看郅支之亂且見呼¶
韓之保将覆油隂竚羞行潦是時也上方受釐宣室訪¶
議雲臺所以仰乾封之兆稱時運之災濁河清兮龍馬¶
岀滄海晏兮鯨魚來山聲萬嵗壇勢三陔式行和鑾之¶
節常希法駕之廻皇乎備矣侯不邁哉¶
　¶
　文苑英華巻二十¶
