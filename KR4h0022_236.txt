# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.203567
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百三十六
<pb:KR4h0022_WYG_236-1a>¶
欽定四庫全書¶
　文苑英華巻二百三十六　宋　李昉等　編¶
　寺院四(塔/附)¶
　　盧綸八首　　　　　韋應物七首¶
　　嚴維三首　　　　　戴叔倫二首¶
　　崔峒六首　　　　　權德輿二首¶
　　戎昱一首　　　　　李涉二首¶
　　張暈一首　　　　　李正封二首¶
<pb:KR4h0022_WYG_236-1b>¶
　　羅烱一首　　　　　朱放二首¶
　　徐嶷一首　　　　　房融一首¶
　　劉三復一首　　　　于鵠三首¶
　　陳潤一首　　　　　朱長文一首¶
　　釋靈一八首　　　　釋皎然十首¶
　　王建二首¶
　　　春日陪李庶子遵善寺東院曉望¶
　　　　　　　　　　　　　　　盧　綸¶
<pb:KR4h0022_WYG_236-2a>¶
映竹水横(集作/田)分當山起雁群陽峯髙對寺隂井下通¶
雲雪盡(集作/晝)唯逢鶴花時此見君由來禪誦地多有諸¶
公文¶
　　　宿澄(集作/程)上人院　　　　　前　人¶
竹牕聞逺水月出似溪中香覆經年火幡飄後夜風性¶
昏知道晩學淺喜(一作/豈)言同一悟歸身處何山路不通¶
　　　同崔峒慈恩寺避暑　　　　前　人¶
寺凉髙樹合卧石緑雲中伴鶴慙仙侣依僧學老翁魚¶
<pb:KR4h0022_WYG_236-2b>¶
沉荷葉露鳥散竹林風始悟塵居者應將大宅同¶
　　　題雲際寺上方　　　　　　前　人¶
松髙蘿蔓輕中有石床平下界水長急上方燈自明空¶
門不易啟初地本無程廻步忽山盡萬縁從此生¶
　　　寳泉寺送李益端公歸邠寧幕¶
　　　　　　　　　　　　　　　前　人¶
參差巖嶂東雲日晃龍宫石净非因雨松凉不為風戀¶
泉將鶴並偷果與猿同眼界塵雖染心源蔽(一作/路)巳通¶
<pb:KR4h0022_WYG_236-3a>¶
蓮花國何限貝葉字無窮早晩登麟閣兹門欲付公¶
　　　登西(集作/棲)巖寺　　　　　　前　人¶
林香雨氣新山寺緑無塵遂結雲外侣(集作/賞)共逰天上¶
春鶴鳴金閣麗僧話(集作/語)竹房隣待月水流急惜花風¶
起頻何方非壊境此地有歸人廻首空門外皤然一幻¶
身¶
　　　宿定陵寺(寺在/陵内)　　　　　　前　人¶
古塔荒臺出禁牆磬聲初盡漏聲長雲生紫殿幡花濕¶
<pb:KR4h0022_WYG_236-3b>¶
月照青山松栢香禪室夜聞風過竹(一作/燭)奠筵朝啟露¶
霑裳誰悟威靈同寂滅更堪砧杵發昭陽¶
　　　夜投豐德寺謁海(集作/液)上人　前　人¶
半夜中峯有磬聲偶尋樵者問山名上方月晩(集作/日曉)聞¶
僧話(一作/語)下路林踈見客行野鶴巢邊松最老毒龍潜¶
處水偏清願得逺公知姓字焚香洗鉢過浮生¶
　　　逰開元精舍　　　　　　　韋應物¶
夏衣始輕體逺(集作/逰)步愛僧居果園新雨後香臺照日¶
<pb:KR4h0022_WYG_236-4a>¶
初緑隂生晝寂孤花表春餘符竹方為累形跡一來踈¶
　　　寓居永定精舍　　　　　　前　人¶
政拙忻罷守閒居初理生家貧何由往夢想在京城野¶
寺霜露月晨興覉旅情聊租二頃田方課子弟耕眼暗¶
文字廢身閒道心清(集作/精)即與人羣逺豈為(集作/謂)是非¶
嬰¶
　　　與盧陟同逰永定寺北池僧舍(集作/齋)¶
　　　　　　　　　　　　　　　前　人¶
<pb:KR4h0022_WYG_236-4b>¶
竹逕(集作/宻竹)行已逺子規啼更深緑池芳草氣寒齋春樹¶
隂暗絲(集作/晴蝶)飄蘭徑㳺蜂繞花心不遇君携手誰復此¶
幽尋¶
　　　荅河南李士巽題香山寺　　前　人¶
洛都逰宦日少年携手行投盃起芳席總轡振華纓關¶
塞有佳氣巖開伊水清攀林憇佛寺登髙望都城蹉跎¶
二十載世務各所營兹賞長(一作/常)在夢故人安得并前¶
嵗守九江恩召赴咸京因塗再登歴山河屬晴明寂寞¶
<pb:KR4h0022_WYG_236-5a>¶
僧侣少蒼茫林木成牆宇或崩剝不見舊題名舊逰况¶
沉沒獨此淚交横交横誰與同書壁貽友生今兹守吳¶
郡綿思方未平子復經陳跡一感我深情逺蒙惻愴篇¶
中有金玉聲反覆終難答金玉尚為輕¶
　　　藍田(集作/嶺)精舍　　　　　　前　人¶
石壁精舍髙排雲聊直上佳㳺愜始願㤀險得前賞崖¶
傾景方晦谷轉川如掌緑林含蕭條飛閣起𢎞敞道人¶
上方至深夜還獨徃月落群山隂天秋百泉(一作/聚)響所¶
<pb:KR4h0022_WYG_236-5b>¶
嗟累己成安得長偃仰¶
　　　澄秀上座院　　　　　　　前　人¶
繚繞西南隅鳥聲轉幽静秀公今不在獨禮髙僧影林¶
下器未收何人適煑茗¶
　　　行寛禪師院　　　　　　　前　人¶
北望極長廊斜扉映叢竹亭午一來尋院幽僧亦獨唯¶
聞山鳥啼愛此林下宿¶
　　　奉和獨孤中丞逰雲門寺作　嚴　維¶
<pb:KR4h0022_WYG_236-6a>¶
絶壑開花界耶溪極上源光輝三獨(一作/石)座登陟五雲¶
門深木鳴騶馭晴山曜武賁亂泉親坐卧踈磬發朝昏¶
蒼翠新秋色莓苔積雨痕上方㸔度鳥後夜聽吟猿異¶
跡焚香對新詩酌茗論歸來還捨俗諸老莫攀轅¶
　　　奉和皇甫大夫夏日逰花巖寺(時大夫昆/季同行)¶
　　　　　　　　　　　　　　　前　人¶
初地花巖㑹王家少長行到宫龍節駐禮塔雁行成蓮¶
界千峯静梅天一雨清禪庭未可戀聖主寄蒼生¶
<pb:KR4h0022_WYG_236-6b>¶
　　　宿法華寺　　　　　　　　前　人¶
一夕雨沉沉哀猿萬木隂天龍來䕶法長老宻㸔心魚¶
梵空山静紗燈古殿深無生久巳學白髪浪相侵¶
　　　逰清溪蘭若(兼隠者/舊居)　　　　戴叔倫¶
西㸔疊嶂㡬千重秀色孤標此一峯丹竈久閒荒宿草¶
碧潭深處有潜龍靈仙巳去空巖室(一作/穴)到客唯聞古¶
寺鍾逺對白雲幽隠在年年(一作/年時)不離舊杉松¶
　　　題武當逸禪師蘭若　　　　前　人¶
<pb:KR4h0022_WYG_236-7a>¶
我生本似逺行客況是亂時多病身經山渉水向何處¶
羞見竹林禪定人¶
　　　宿禪智寺上方演大師院　　崔　峒¶
石床(一作/林)髙㡬許金刹在中峯白日空山梵清(一作/晴)霜¶
後夜鍾竹牕廻翠壁苔徑入寒松幸接無生法疑心怯¶
所從¶
　　　題空山人石室　　　　　　前　人¶
早晩悟無生頭陁不到城雲山知夏臘猿鳥見修行地¶
<pb:KR4h0022_WYG_236-7b>¶
僻無溪路人尋逐水聲年年深谷裏誰識逺公名¶
　　　登蔣山開善寺　　　　　　前　人¶
山殿秋雲裏香煙出翠微客尋朝磬食(一作/至)僧背夕陽¶
歸下界千門見前朝萬事非㸔心兼送目葭菼暮依依¶
　　　題崇福寺禪院　　　　　　前　人¶
僧家更無事掃地與焚香清磬度山翠閒雲來竹房身¶
心塵外逺嵗月坐中長向晩禪室閉無人空夕陽¶
　　　題蘭若　　　　　　　　　前　人¶
<pb:KR4h0022_WYG_236-8a>¶
絶頂茅菴老此生寒雲孤木獨經行世人那得知幽逕¶
遥向青峯禮磬聲¶
　　　秋夜(前篇/作晩)招隠寺東峯茶宴送内弟¶
　　　　　　　　　　　　　　　前　人(前篇作/李嘉祐)¶
　　　與沈十九拾遺同逰栖霞寺上方夜於亮上人¶
　　　　院㑹宿二首　　　　　　權德輿¶
躡山標勝絶暇日諧想矚縈紆松路深繚繞雲巖曲重¶
樓迥樹杪古像鑿山腹人逺水木清池(集作/地)深蘭桂馥¶
<pb:KR4h0022_WYG_236-8b>¶
層臺聳金碧絶頂摩浄緑下界誠可悲南朝紛在目焚¶
香入古殿待月出深竹稍覺天籟清自傷人世促宗雷¶
此相遇偃放隨(集作/從)所欲清論月輪(集作/松枝)低閒吟茗花¶
熟一生如土梗萬慮相桎梏永願事潜師窮年此棲宿¶
　　　二¶
偶來人境外心賞幸隨君古殿煙霞夕深山松桂薰巖¶
花㸃寒溜石磴掃春雲清浄諸天近諠塵下界分名僧¶
康寳(一作/保)月上客沈休文共宿東林夜清猿徹曙聞¶
<pb:KR4h0022_WYG_236-9a>¶
　　　題招提寺　　　　　　　　戎　昱¶
招提精舍好石壁向江開山影水中盡松聲天上來一¶
燈傳嵗月深殿(一作/院)長莓苔日暮䨇林磬泠泠送客廻¶
　　　題鶴林寺上方　　　　　　李　涉¶
終日昏昏醉夢間忽聞春盡强登山因過竹院(一作/寺)逢¶
僧話又得浮生半日閒¶
　　　重過文上人院　　　　　　前　人¶
南隨越鳥北燕鴻松月三年别逺公無限心中不平事¶
<pb:KR4h0022_WYG_236-9b>¶
一宵清話又成空¶
　　　題栖霞寺　　　　　　　　張　暈¶
躋險入幽林翠微含竹殿泉聲無休歇山色時隠見潮¶
來雜風雨梅落成霜霰一從方外㳺頓覺塵心變¶
　　　夏逰招隠寺暴雨晩晴　　　李正封¶
竹栢清風過(一作/風雨)蕭踈臺殿涼石渠㵼奔溜金刹照頽¶
陽鶴飛巖煙碧鹿鳴澗草香山僧隠(本作/引)清梵幡蓋遶¶
廻廊¶
<pb:KR4h0022_WYG_236-10a>¶
　　　禪門寺暮鍾　　　　　　　前　人¶
簨簴髙懸于闐鍾黄昏發地殷龍宫㳺人憶到嵩山夜¶
疊閣連樓滿太空¶
　　　行縣至浮查寺　　　　　　羅　炯¶
三十年前此布衣鹿鳴西上虎符歸行時賔從光前事¶
到處松杉長舊圍野老競遮官道拜沙鷗遥避隼旟飛¶
春風一宿瑠璃地自有泉聲愜素機¶
　　　逰石澗寺　　　　　　　　朱　放¶
<pb:KR4h0022_WYG_236-10b>¶
聞道幽深石澗寺不逄流水亦難知莫道山僧無伴侣¶
獼猴(一作/猴猿)長在古松枝¶
　　　題竹(集作/鶴)林寺　　　　　　前　人¶
嵗月人間促煙霞此地多殷勤竹林寺能(集作/更)得㡬㢠¶
過¶
　　　宿洌上人房　　　　　　　徐　嶷¶
浮生不定若蓬飄林下真僧偶見招覺後始知身是夢¶
更聞寒雨滴芭蕉¶
<pb:KR4h0022_WYG_236-11a>¶
　　　逰始興廣勝寺果上人房　　房　融¶
零落嗟殘命蕭條託勝因方燒三界火遽洗六情塵隔¶
嶺天花發凌空月殿新誰令故鄉思(一作誰憐/鄉國思)從此學¶
分身¶
　　　寺居清晨　　　　　　　　劉三復¶
髙枕對曉月衣巾清且凉露華朝未晞滴瀝含靈(疑作/虚)¶
光隔竹聞汲井開扉見焚香幽心感衰病結念依法王¶
青冥早雲飛杳眇空鳥翔此情皆有釋悠然知所㤀¶
<pb:KR4h0022_WYG_236-11b>¶
　　　題栢臺寺(巳見二百/二十一巻)　　　　于　鵠¶
　　　題宇文裔山寺讀書院　　　前　人¶
讀書林下寺不出動經年書閣通(集作草/閣連)僧院山厨共¶
石泉雪(集作/雲)庭無履跡龕壁有燈煙年少今頭白刪詩¶
到㡬篇¶
　　　温泉僧房　　　　　　　　前　人¶
雲裏前朝寺修行獨㡬年山村無施食盥漱亦安禪古¶
塔巢溪鳥深房閉谷泉自言僧入室知處梵王天¶
<pb:KR4h0022_WYG_236-12a>¶
　　　登西靈塔　　　　　　　　陳　潤¶
塔廟出招提登臨碧海西不知人意逺漸覺鳥飛低稍¶
與雲霞近如將日月齊遷喬未得意徒欲躡雲梯¶
　　　題虎丘山西寺　　　　　　朱長文(一作朱/長雲)¶
王氏家山昔在兹陸機為賦陸雲詩青蓮香匝東西宇¶
日月與僧無盡時¶
　　　静林精舍(梁武帝隠所巳見/一百六十六巻)　釋靈一¶
　　　自大林與韓明府歸郭中精舍作¶
<pb:KR4h0022_WYG_236-12b>¶
　　　　　　　　　　　　　　　前　人¶
野客同舟檝相携復一歸孤雲(集作/孤煙)生暮景逺岫帶春¶
暉不道還山是誰云向郭非禪門有通隠喧寂共㤀機¶
　　　酬皇甫冉將赴無錫於雲門寺贈别¶
　　　　　　　　　　　　　　　前　人¶
湖南通古寺來徃意無涯欲適雲門路千峯到若耶春¶
山子敬宅古木謝敷家自可長偕隠那言(集作/堪)相去賖¶
　　此詩二百四十四巻重出今巳削去注異同為一¶
<pb:KR4h0022_WYG_236-13a>¶
　　作¶
　　　再還宜豐寺　　　　　　　前　人¶
再尋招隱地重㑹宿心期樵客問歸日山僧記别時野¶
雲隂逺甸秋水漲前池勿謂探形勝吾今不好竒¶
　　　題東蘭若　　　　　　　　前　人¶
上人禪室路徘徊萬木清隂向日開寒竹影侵行逕石¶
秋風煙入誦經臺閒雲不繫從舒巻狎鳥無機任徃來¶
更惜片陽談妙理歸時莫待暝鍾催¶
<pb:KR4h0022_WYG_236-13b>¶
　　　將出宜豐寺留題山房　　　前　人¶
池上蓮荷不自開山中流水偶然來若言聚散定由我¶
未是回時那得回¶
　　　題王僧院　　　　　　　　前　人¶
虎溪閒月引相過帶雪松枝挂薜蘿無限青山行欲盡¶
白雲深處老僧多¶
　　　宿静林寺　　　　　　　　前　人¶
山寺門前多古松谿行欲到己聞鍾中宵引領尋髙頂¶
<pb:KR4h0022_WYG_236-14a>¶
月照雲峯凡㡬重¶
　　　宿吳匡山破寺　　　　　　釋皎然¶
䨇峯百戰後真界滿塵埃蔓草縁空壁悲風起故臺野¶
花寒更發山月暝還來何事池中水東流獨不回¶
　　　　(髙僧詩載皎然詠廢寺云武原遺跡在真界/積塵埃殘月生秋水悲風吹故臺居人今巳)¶
　　　　(盡栖鴿暝還來不到無生理應堪賦七哀與/前詩畧同今附于此)¶
　　　寒食日集報德寺解公房(一作寒食日同陸/處士行報德寺宿)¶
　　　　　　　　　　　　　　　前　人¶
<pb:KR4h0022_WYG_236-14b>¶
欲問章陵寺(一作古寺/章陵下)支(一作/潜)公住㡬年亂山春靄裏¶
微逕古松邊(一作安心生軟/草灌頂引春泉)寂寂傳燈地寥寥禁火天¶
世人(一作/間)多暗室白日為誰圓(一作/懸)¶
　　一作皆嵗時雜詠¶
　　　奉和盧使君㓜平㳺朝陽山寺臨太湖(時在郭/不得往)¶
　　　　　　　　　　　　　　　前　人¶
仁祠當絶境明牧躡靈蹤欲到清凉地初聞斷續鍾城¶
中歸路在湖上碧山重水照千花界雲開七葉峯寒芳¶
<pb:KR4h0022_WYG_236-15a>¶
艾綬滿空翠白綸濃逸韻知難繼佳㳺恨不逢仍聞撫¶
禪石為我久從容¶
　　　秋日遥和盧使君㳺柯山寺宿歇上人上方論¶
　　　　湼槃經大義　　　　　　前　人¶
江郡當秋景期將道者同跡髙連(一作/憐)竹寺夜静賞蓮¶
宫古磬清霜下寒山曉月中詩情縁境發法性寄筌空¶
翻譯推南本何人繼謝公¶
　　　遥和塵外上人與陸灃夜集山寺問湼槃義兼¶
<pb:KR4h0022_WYG_236-15b>¶
　　　　賞陸生文巻(上人自號/北山子)¶
共是竹林賢(孫綽僧史以七人配/德嵇阮號竹林七賢)心從貝葉傳說經㸔¶
月過(一作/喻)開巻愛珠連清净遥城外蕭踈(一作/條)古塔前¶
應隨北山子髙頂枕雲眠¶
　　　題報德寺清幽上人西峯寺即陳文帝故鄉¶
　　　　　　　　　　　　　　　前　人¶
陳世凋亡後仁祠識舊山帝鄉喬木在空見白雲還䨇¶
塔寒林外三陵暮雨間此中雖戰勝君獨啟禪關¶
<pb:KR4h0022_WYG_236-16a>¶
　　　奉同顔使君真卿開元寺經蔵院觀樹文殊碑¶
　　　　　　　　　　　　　　　前　人¶
萬國布殊私千年降祖師雁門傳法至龍蔵立言時故¶
實刋周典新聲播魯詩六銖那更拂刼石盡無期¶
　　　奉同盧使君㓜平㳺精舍寺　前　人¶
影刹西方在虛空翠色分人天霽後見猿鳥定中聞真¶
界隠清壁春山凌白雲今朝石門㑹千古仰斯文¶
　　　奉陪陸使君張源裴端公樞春逰虎丘寺¶
<pb:KR4h0022_WYG_236-16b>¶
　　　　　　　　　　　　　　　前　人¶
雲水夾䨇刹遥疑滿平陂入門見蔵山元化何由窺曳¶
組探詭恠停驂訪幽竒情髙氣為爽德暖春亦隨瑶草¶
自的皪蕙樓爭蔽虧金精發壊陵劔彩沉靈池一覽匝¶
天界中峯歩未移應喜生公石列坐援松枝¶
　　　秋晩宿破城(一作/山)寺　　　　前　人¶
秋風落葉滿空山古殿殘燈石壁間昔日經行人去盡¶
寒雲夜夜自飛還¶
<pb:KR4h0022_WYG_236-17a>¶
　　　題石甕寺　　　　　　　　王　建¶
青崖古寺(集作/白石)夾城東泉脉鍾聲内裏通地壓神龍(集/作)¶
(龍/虵)山色别屋連宫殿匠名同簷燈經夏紗籠黑溪葉先¶
秋臘樹紅天子親題詩總在晝扉長鎖壁龕中¶
　　　題台州隠静寺　　　　　　前　人¶
隠静靈仙(一作/山)寺天鑿盃度飛來建巖壑五峯直上挿¶
銀河一澗當空㵼寥廓崆峒黯淡碧琉璃(一作琉/璃殿)白雲¶
吞吐紅蓮閣不知勢壓天㡬重鍾聲常聞(一作/在)月中落¶
<pb:KR4h0022_WYG_236-17b>¶
　¶
　¶
　¶
　¶
　¶
　¶
　¶
　文苑英華巻二百三十六¶
