# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.408222
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百十六
<pb:KR4h0022_WYG_316-1a>¶
欽定四庫全書¶
　文苑英華巻三百十六　　宋　李昉等　編¶
　居處六¶
　　亭六十九首¶
　　　逍遥溪亭　　　　　　　　王　建¶
逍遥公在此徘徊帝改溪名起石臺車馬到春常借㸔¶
子孫因選暫歸來稀踈野竹人移折零落蕉花雨打開¶
無主青山何所直賣供官稅不如灰¶
<pb:KR4h0022_WYG_316-1b>¶
　　　江亭寓目　　　　　　　　盧　拱¶
江郭帶林巒津亭倚檻㸔水風蒲葉戰沙雨鷺鷥寒晩¶
木初凋柳秋叢欲敗蘭哀猿自相呌鄉淚好無端¶
　　　題楊侍郎新亭　　　　　　劉　商¶
毗陵過柱史簡易在茅茨芳草和花種脩篁帶笋移逕¶
幽人未賞簷靜鷰初窺野客憐霜壁青松畫一枝¶
　　　題賈廵官林亭　　　　　　楊巨源¶
白鳥閒栖亭樹枝緑罇仍對菊花籬許詢本愛交禪侣¶
<pb:KR4h0022_WYG_316-2a>¶
陳實由來是好兒明月出雲秋舘思逺泉經雨夜忩知¶
門前長者無虛轍一片寒光動水池¶
　　　盧十五竹亭送姪偁(文粹/作俌)歸山¶
　　　　　　　　　　　　　　　楊　衡¶
落葉寒擁壁清霜夜沾石正是憶山時復送歸山客殷¶
勤一樽酒曉月當牎白¶
　　　歩出武陵東亭臨江偶望　　劉禹錫¶
鷹至威風候霜餘變林麓孤㠶帶日來寒空轉沙曲戍¶
<pb:KR4h0022_WYG_316-2b>¶
遥旗影動津晩艣聲促月上彩霞收漁歌逺相續¶
　　　劉駙馬水亭避暑　　　　　前　人¶
千竿竹翠數蓮紅水閣虚凉玉簟空琥珀盞烘疑漏酒¶
水精簾瑩更通風賜氷滿椀沉朱實法饌盈盤覆碧籠¶
盡日逍遥却(集作/避)煩暑再三珍重主人翁¶
　　　道州夏日郡内北橋新亭書懐贈何元二處士¶
　　　　　　　　　　　　　　　吕　温¶
結構池梁上登臨日幾廻晴空交宻葉隂岸積蒼苔爽¶
<pb:KR4h0022_WYG_316-3a>¶
氣中央滿清風四靣來振衣生羽翰髙枕出塵埃齊物¶
漁何樂忘機鳥不猜閒銷炎晝靜(集作/盡)選(集作/靜)勝火雲¶
開僻逺宜孱性優游頼廢材願為長泛梗莫作重燃灰¶
守道窮非過先時動是災寄言徐孺子賓榻且徘徊¶
　　　和李使君三郎早秋城北亭宴崔司士因寄闗¶
　　　　中張評事(三字一/作兄弟)　　　　前　人¶
黄花古城路上盡見青山桑柘晴川口牛羊落照間野¶
情隨巻幔塵事隔重闗道合偏重賞官微獨不閒鶴分¶
<pb:KR4h0022_WYG_316-3b>¶
琴久罷書到鴈應還為謝登臨客瓊林(一作/枝)寄一攀¶
　　此詩二百十五巻重出前已削去¶
　　　雲溪西亭晩望　　　　　　張　籍¶
雲水碧悠悠西亭桞岸頭夕隂生逺岫斜照逐廻流此¶
地動歸思逢人方倦遊呉興耆舊盡空見白蘋州¶
　　　題韋郎中新亭　　　　　　前　人¶
起得幽亭景復新碧莎地上更無塵琴書著盡猶嫌少¶
松竹栽多不(集作/亦)稱貧藥酒欲開期好客朝衣暫脫見¶
<pb:KR4h0022_WYG_316-4a>¶
閒身成名同日官連署此處經過有幾人¶
　　　東亭閑坐　　　　　　　　白居易¶
東亭盡日坐誰伴寂寥身緑樹(集作/桂)為佳客紅蕉當美¶
人笑言雖不接情狀似相親若不(集作/不作)悠悠想如何度¶
晩春¶
　　　松江亭携樂觀魚宴宿　　　前　人¶
震澤平蕪岸松(一作/吳)江落葉波在官常夣想為客始經¶
過水靣排罾網船頭簇綺羅朝盤鱠紅鯉夜燭舞青蛾¶
<pb:KR4h0022_WYG_316-4b>¶
鴈斷知風急湖平得(集作/見)月多繁絃(集作/絲)與促管不解¶
和漁歌¶
　　　題周皓(一作/浩)大夫新亭　　　前　人¶
東道常為主南亭列大(集作/别待)賔規摹何日創境(集作/景)致¶
一時新廣砌羅紅藥髙(集作/疎)窓䕃緑筠鎖開賔閣晩(集/作)¶
(曉/)梯上妓樓春置醴寜三爵加籩過八珍茶香飄紫笋¶
膾縷落紅鱗輝赫車輿閙珍竒鳥獸馴獼猴㸔櫪馬鸚¶
鵡唤家人錦額簾髙捲銀花盞謾廵勸嘗光禄酒(周簾/光禄)¶
<pb:KR4h0022_WYG_316-5a>¶
(卿/)許㸔洛川神(周有家妓/數十人)斂翠凝歌黛流香動舞巾裙¶
翻繡鸂鶒梳䧟鈿麒麟笛怨音&KR0356;楚箏嬌語帶秦侍兒¶
催畫燭醉客吐文茵投轄多連曙(集作/夜)鳴珂更達晨入¶
朝紆紫綬待漏擁朱輪貴介交三事光榮照四隣甘濃¶
將奉客稳煖不縁身十載歌鍾地三朝節鉞臣愛才心¶
倜儻敦舊禮殷勤門以招賢盛家因好事貧始知豪傑¶
意富貴為交親¶
　　　奉和李大夫題忘筌新亭　　前　人¶
<pb:KR4h0022_WYG_316-5b>¶
翠巘公門對朱軒野逕連只開新户牖不改舊風煙虚¶
室閒生白髙情淡入𤣥酒客同坐勸詩借屬城傳自笑¶
滄江畔遥思絳帳前亭臺隨處(一作/事)有爭敢比忘筌¶
　　　題嚴氏竹亭　　　　　　　戎　昱¶
子陵栖遁處堪繫野人心溪水侵山影嵐煙向竹隂忘¶
機㸔白日留客醉瑶琴愛此多詩興歸來歩歩吟¶
　　　題湖亭(詩選作移家/别湖上亭)　　　　前　人¶
好是春風湖上亭桞條藤蔓繫離情黄鸎久住渾相識¶
<pb:KR4h0022_WYG_316-6a>¶
欲别頻啼三(一作/四)五聲¶
　　　流盃亭　　　　　　　　　李徳祐¶
激水自山椒折波分淺瀬廻還疑古篆詰曲如縈帶寜¶
愬羽觴遲惟貪(一作/歡)親友㑹欲知中聖處皎月臨松葢¶
　　　早秋龍興寺江亭閒眺憶龍門山居寄崔張舊¶
　　　　從事¶
江亭感秋至蘭逕悲露泫秔稻秀晩川杉松蔚(集作/欝)晴¶
巘嗟余有林壑茲夕念繁(集作/原)衍緑竹(集作/篠)連嶺多青¶
<pb:KR4h0022_WYG_316-6b>¶
莎近溪淺淵明菊猶在仲蔚蒿莫剪喬木粲陵霄(集作/苕)¶
隂崖積幽蘚遥思伊川水北度龍門峴蒼翠雙闕間逶¶
迤清溪(一作/灘)轉故人在鄉國嵗晏路悠&KR0225;惆悵此生涯¶
無由共登踐¶
　　　登江亭晩眺　　　　　　　賈　島¶
浩渺浸雲根煙嵐沒逺村鳥啼沙有跡㠶過浪無痕望¶
水知柔性㸔山欲捲魂縱情猶未已廻馬欲黄昏¶
　　　宿杜司空東亭¶
<pb:KR4h0022_WYG_316-7a>¶
牀頭枕是溪中石井底泉通竹下池宿客未眠當半夜¶
獨聞山雨到來時¶
　　　登田中丞髙亭　　　　　　前　人¶
亭髙林表迥嵯峨獨坐秋宵不寐多玉(集作/白)兎玉人歌¶
裏出白雲雖白(集作/似)不相過(集作/和)¶
　　　寄和蔡州中丞(一作寄蔡/州田郎中)題蔣亭¶
　　　　　　　　　　　　　　　釋無可¶
遺跡仍(一作遺/路惟)留蔡幽人出漢(一作/往)朝門深荒徑在亭¶
<pb:KR4h0022_WYG_316-7b>¶
迥數峯遥岸石欹相倚(一作/對)忩松偃未凋尋思方一去¶
豈待使君招¶
　　　題崔駙馬林亭　　　　　前　人¶
宫花野藥半相和藤蔓參差惜不科纎草連門留徑細¶
髙樓出樹見山多洞中避暑青苔滿池上吟詩白鳥過¶
更買太湖千片石疊成雲頂緑嵯峨¶
　　　宣義亭子　　　　　　　　劉得仁¶
暮色遶髙亭南山出竹青夜深斜舫月風定一池星島¶
<pb:KR4h0022_WYG_316-8a>¶
嶼無人跡菰蒲有鶴翎此中休便可何必泛滄溟¶
　　　冬日題駱家亭子　　　　　前　人¶
亭臺臘月時松竹見貞姿林積煙藏日風吹水合池恨¶
無人此住静有鶴相窺是景與秋景吟詩亦各宜¶
　　　題何氏池亭　　　　　　　周　賀¶
信是虛閒地亭髙亦有苔遶池逢石坐穿竹到山廻果¶
落纎萍散龜行細草開主人偏好事終不厭頻來¶
　　　題袁(集作/元)處士髙亭　　　　杜　牧¶
<pb:KR4h0022_WYG_316-8b>¶
水接西江(集作/江西)天外聲小齋松影拂雲平何人教我吹¶
長笛興倚秋(集作/春)風弄月明¶
　　　題池州貴池亭　　　　　　前　人¶
勢比陵歊宋武臺分明百里逺㠶開蜀江雪浪西江起¶
(集作/滿)强半春風(集作/寒)去却來¶
　　　與張處士同題(集作/訪)李隠居林亭(集作/不遇)¶
　　　　　　　　　　　　　　　許　渾¶
千巖萬壑獨携琴知在陵(集作/龍)陽不可尋去轍已平秋¶
<pb:KR4h0022_WYG_316-9a>¶
草遍(集作/色變)空齋長掩暮雲深霜肥橡栗留(集作霜/嚴枳橘)山䑕¶
月冷菰蒲散(一作/泛)水禽惟有西隣(一作/林)張仲蔚坐來同¶
愴别離心¶
　　此詩二百十七巻重出今已削去注異同為一作¶
　　　題陸侍御林亭　　　　　　前　人¶
野水通池石疊臺五營無事隠雄材松齋下馬書千巻¶
蘭舫逢人酒一盃寒樹雪晴紅艶吐逺山雲曉翠光來¶
定知别後無多日海柳江花次第開¶
<pb:KR4h0022_WYG_316-9b>¶
　　　同孫盧二仙侣遊樊明府林亭(集作湘南徐明/府余之南陵久)¶
　　　　(不還家因/題林舘)　　　　　　　前　人¶
湘南官罷(集作/滿)不歸來髙閣經年掩緑苔魚溢池塘秋¶
雨過鳥還(集作/環)洲島暮潮廻(集作/雲回)堦前石穏碁中局忩¶
外山寒(集作/髙)酒滿杯借問先生獨行處(集作/在)一(集作/逺)籬¶
疎菊又花開¶
　　　秋晴獨立南亭　　　　　　楊　發¶
晝對南風獨閉闗暗期幽鳥去仍還如今有待終身貴¶
<pb:KR4h0022_WYG_316-10a>¶
未若忘機盡日閒心似䝉莊遊物(一作/象)外官慙許掾在¶
人間開襟自向清風笑無限秋光為解顔¶
　　　宿晉昌亭聞驚禽　　　　　李商隠¶
覉緒鰥鰥夜景侵髙忩不掩見驚禽行(集作/飛)來曲渚煙¶
方合過盡南塘樹更深胡馬嘶和榆塞笛楚猿吟雜橘¶
村砧失羣掛木知何限逺隔天涯共此心¶
　　　奉和秘監從翁夏日陜州河亭晩望¶
　　　　　　　　　　　　　　　姚　鵠¶
<pb:KR4h0022_WYG_316-10b>¶
洪河何處望一境在孤煙極野如藍日長波似鏡年巻¶
簾花影裏倚檻鶴巢邉煆熖侵旌斾灘聲雜管絃鍾微¶
來疊岫㠶逺落遥天過客多相訪(一作/指)應疑㑹水仙¶
　　　和徐薰先輩秋日遊涇州南亭呈二三同年¶
多少歡情泛鷁舟桂枝同折塞同遊聲喧海上巢松鶴¶
影落盃中過水鷗送日暮鍾交戌嶺呌雲寒角動城樓¶
酒酣笑話秋風裏誰道槐花更起愁¶
　　　偶題林亭(集作題友/人池亭)　　　　温庭筠¶
<pb:KR4h0022_WYG_316-11a>¶
月榭風亭繞曲池粉墻(集作/垣)廻互瓦參差侵簷片白摇¶
飜影落鏡愁紅寫倒枝鸂鶒刷毛花蕩漾鷺鷥拳足雪¶
離披山翁醉後如相憶羽扇清罇我自知¶
　　　題懐貞亭舊遊(集作崔/公池亭)　　　前　人¶
皎鏡方(集作/芳)塘菡蓞秋此來重見採蓮舟誰能不遂(集/作)¶
(逐/)當年樂還恐添為(集作/成)異日愁紅艶花(集作/景)多風嫋¶
嫋碧空雲斷水悠悠簷前依舊青山色盡日無人獨上¶
樓¶
<pb:KR4h0022_WYG_316-11b>¶
　　　陪河中節度使遊河亭　　　前　人¶
倚欄愁立獨徘徊欲賦慙非宋玉才滿座山光摇劔㦸¶
遶城波色動樓臺鳥飛天外斜陽盡人過橋心倒影來¶
添得五湖多少恨桞花飄蕩似寒梅¶
　　　題樟亭　　　　　　　　　張　祐(見集/本)¶
曉霽憑虚檻雲山四望通地盤江岸絶天暎海門空樹¶
色連秋靄潮聲入夜風年年此光景催盡白頭翁¶
　　　題昭應王明府溪亭　　　　趙　嘏¶
<pb:KR4h0022_WYG_316-12a>¶
靖節何須彭澤逢菊洲松島水悠溶行人自折門前桞¶
髙鳥不離溪畔峰曉渭度簷㠶的的晩原&KR0356;雨樹重重¶
軒車過盡無公事枕上一聲長樂鍾¶
　　　南亭　　　　　　　　　　前　人¶
孤亭影出亂花中悵望無人此醉同聽盡暮鍾猶獨坐¶
水邊襟袖起春風¶
　　　許州徳星亭　　　　　　　薛　能¶
漢水南流東有堤堤邊亭是武陵溪槎松配石堪僧坐¶
<pb:KR4h0022_WYG_316-12b>¶
蘂杏含香欲烏啼髙處月生蒼海外逺郊山在夕陽西¶
頻來不是軍從事只戴沙巾只杖藜¶
　　　題河中亭子　　　　　　　前　人¶
河擘雙流島在中島中亭上正南空蒲根舊浸臨闗道¶
沙色遥飛傍苑風晴見樹卑知岳大晩聞車亂覺橋通¶
無窮勝事應須宿霜白蒹葭月在東¶
　　此詩三百十五巻重出前已削去¶
　　　旅次洋州寓居郝氏林亭　　方　干¶
<pb:KR4h0022_WYG_316-13a>¶
舉目縱然非我有思量自在故山時鶴盤逺勢投孤嶼¶
蟬曳殘聲過别枝凉月照牎(集作/床)欹枕倦澄泉遶石泛¶
觴遲青雲未得平行去夣到江頭身在茲(集作江南/身在覊)¶
　　　書吳道士隠林亭　　　　　前　人¶
蘚榭沙亭蘿篠隂依稀氣象似山林橘枝亞樹香(集作/路黄)¶
苞重井脉牽湖碧甃深稚子遮門留熟客驚蟬入葉避¶
遊禽四隣不見孤髙事(集作/處)飜笑騰騰只醉吟¶
　　　題陸州吕郎中郡内(集作/中)環溪亭¶
<pb:KR4h0022_WYG_316-13b>¶
　　　　　　　　　　　　　　前　人¶
為是仙才登望處風光便是武陵春閒花半落猶邀蝶¶
白鳥雙飛不避人樹影興餘侵枕簟荷香坐久着衣巾¶
暫來此地非多日明主那容借冦恂¶
　　　題越州南郭袁秀才林亭　　前　人¶
清邃林亭指畫開幽巖别𣲖像天台坐牽蕉葉題詩語¶
(一作/句)醉觸松(集作/藤)花落酒盃白鳥不歸山裏去紅鱗多¶
自鏡中來終年此地為吟伴(集作/侣)早起尋君薄暮廻¶
<pb:KR4h0022_WYG_316-14a>¶
　　　湘隂江亭寄友人　　　　　李羣玉¶
湘岸初晴淑景遲風光正是客愁時幽花暮(集作/夜)落騷¶
人水芳草春深帝子祠往事隔年如過夣舊遊回首謾¶
勞(集作/追)思煙波自此扁舟去酌酒聮文杳未期¶
　　　秋宿潤州劉處士江亭　　　李　洞¶
北夣風吹斷江邊處士亭吟生萬井月㸔盡(集作/見)一天¶
星浪靜魚衝石(集作/鎖)窻髙鶴聽經東南渺(集作/杳)無畔世¶
界半滄溟¶
<pb:KR4h0022_WYG_316-14b>¶
　　　苑中題友人林亭　　　　　李　頻¶
林邑藏巖洞幽栖趣若何春篁兼笋宻夏鳥雜雛多坐¶
有清風起林無暑氣過亂書還就葉真飲不聽歌片景¶
明紅蘚斜隂暎緑蘿雄文終不惜莫便棄髙科¶
　　　題耿處士林亭　　　　　　喻坦之¶
身向閒中老生涯本路然草堂山木下魚艇鳥花邊窺¶
井猿兼鹿啼林鳥雜蟬何時人事了依此亦髙眠¶
　　　題賈氏林泉　　　　　　　聶夷中¶
<pb:KR4h0022_WYG_316-15a>¶
市朝束名利林泉繫清通豈知黄塵内迥有白雲蹤輕¶
流逗宻篠直幹入寛空髙吟五君詠疑對九華峰我知¶
種竹心欲扇清凉風我知决泉意將明濟物功有琴不¶
張絃衆星列梧桐須知淡泊聽聲在無聲中地非樵者¶
路武陵又何逢秪慮迷所歸池上日西東¶
　　　水軒　　　　　　　　　　鄭　谷¶
日日狎沙禽偷安且放吟讀書老不入愛酒病還深亂¶
(集作/兼)後為覉(集作/饑)客兵餘問故林楊花滿床席搔首度¶
<pb:KR4h0022_WYG_316-15b>¶
春隂¶
　　　望湖亭　　　　　　　　　前　人¶
湘水似伊水湘人非故人登臨何獨語風桞自摇春¶
　　　七松亭　　　　　　　　　張　喬¶
七松亭上望秦川髙鳥閒雲滿目前已比子真耕(一作/棲)¶
谷口豈同陶令卧江邉臨崖把巻驚廻燒掃石留僧聽¶
逺泉明月影中宫漏近珮聲應宿使朝天¶
　　　題圭峰下長孫家林亭　　　韓　琮¶
<pb:KR4h0022_WYG_316-16a>¶
趙國林亭二百年緑苔如毯葛如煙閒期竹色摇霜㸔¶
醉惜松聲枕月眠出樹圭峯寒壓坐入籬沙瀬碧流天¶
明知富貴非身物莫為金章堕此仙¶
　　　和容南韋中丞題瑞亭白鷺白鼠六眸龜嘉蓮¶
　　　　　　　　　　　　　　　陳　陶¶
伏波恩信動南夷交趾喧傳四瑞詩鷰鼠孕靈褒上徳¶
龜蓮增耀答無私廻翔雪侣窺簷處照暎紅巢出水時¶
盡寫流傳(集作/風流)在軒檻嘉祥從此百年(一作/城)知¶
<pb:KR4h0022_WYG_316-16b>¶
　　　夏晩望嵩亭有懐　　　　　羅　鄴¶
正憐雲水與心違湖上亭髙對翠微盡日不妨憑檻望¶
終年未必有家歸青蟬漸傍幽叢噪白鳥時穿返照飛¶
此地又愁無計住一竿何處是因依¶
　　　題蔣亭　　　　　　　　　前　人¶
西風才起一蟬鳴便算闗河馬上程碧浪鷁舟從此别¶
丹霄鵠箭忽無成二年芳思隨雲雨幾日離歌望(一作/怨)¶
斾旌廻首横塘更東望露荷煙菊倍傷情¶
<pb:KR4h0022_WYG_316-17a>¶
　　　題水簾亭(一作/洞)¶
亂泉飛下翠屏中名共真珠巧綴同一片長垂今與古¶
半山遥聽雨兼風雖無舒巻隨人意自有潺湲濟物功¶
每向暑天來往見疑將仙子隔房櫳¶
　　　偶題離亭　　　　　　　　前　人¶
萬般名利不闗身況待山平海變塵五月波濤爭下峽¶
滿堂金玉為何人謾誇浮世青雲貴未盡離桮白髮新¶
誰似雨蓬蓬底客渚花汀鳥自相親¶
<pb:KR4h0022_WYG_316-17b>¶
　　　江亭别裴饒　　　　　　　羅　隠¶
行盃且待怨歌終多病憐君事事同衰鬢别來光景裏¶
故鄉歸去亂離中乾坤墊裂三分在井邑摧殘一半空¶
日晩長亭問西使不堪車馬上萍蓬¶
　　　闗亭春望　　　　　　　　前　人¶
闗畔風雲拂馬頭馬前春事共悠悠風欺岸桞長條困¶
露浥山花小朶愁信越功名髙似狗裴王氣力大於牛¶
未知至竟將何用渭水涇泥(一作/川)一向流¶
<pb:KR4h0022_WYG_316-18a>¶
　　　于越亭　　　　　　　　　　前　人¶
楚水蕭蕭多病身强凭危檻過殘春髙城自有陵兼谷¶
流水那知越與秦岸下藤蘿隂作恠橋邉蛟蜃夜欺人¶
琵琶洲逺江村濶廻首征途(一作/㠶)淚滿巾¶
　　　李郎中林亭　　　　　　　曹　松¶
秪向砌邊流野水樽前上下㸔魚兒笋溪已長過人竹¶
藤徑從添拂靣絲若許白猿垂近户即無紅菓壓低枝¶
大才必擬逍遥去更遣何人佐盛時¶
<pb:KR4h0022_WYG_316-18b>¶
　　　漢南郵亭　　　　　　　　裴　說¶
髙閣水風清開門日送迎㠶張獨烏起樂奏大魚驚驟¶
雨拖山過㣲風拂靣生閒吟雖得句留此謝多情¶
　　　蒲津河亭　　　　　　　　唐彦謙¶
宿雨清秋霽景澄廣亭髙樹更晨興煙横博望乗槎水¶
日上文王避雨陵孤棹夷悠期獨往曲欄愁絶悔長凭¶
思鄉懐古人傷别此際哀吟幾不勝¶
　　　東亭茶宴　　　　　　　　女郎鮑君徽¶
<pb:KR4h0022_WYG_316-19a>¶
閒朝向曉出簾櫳茗宴東亭四望通逺眺城池山色裏¶
俯聆絃管水聲中幽篁引沼新抽翠芳槿低簷欲吐紅¶
坐久此中無限興更憐團扇起清風¶
　¶
　¶
　¶
　¶
　¶
<pb:KR4h0022_WYG_316-19b>¶
　¶
　¶
　¶
　¶
　¶
　¶
　¶
　文苑英華巻三百十六¶
