# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.177950
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百三十五
<pb:KR4h0022_WYG_235-1a>¶
欽定四庫全書¶
　文苑英華巻二百三十五　宋　李昉等　編¶
　寺院三(塔/附)¶
　　劉長卿十首　　　　李頎二首¶
　　崔曙一首　　　　　張謂二首¶
　　岑參五首　　　　　包佶一首¶
　　李嘉祐四首　　　　皇甫曾三首¶
　　皇甫冉三首　　　　張繼一首¶
<pb:KR4h0022_WYG_235-1b>¶
　　韓翃四首　　　　　褚朝陽一首¶
　　郎士元二首　　　　顧况四首¶
　　耿緯三首　　　　司空曙六首¶
　　冷朝陽二首　　　　李益二首¶
　　李端四首　　　　　暢當一首¶
　　　過隠空和尚故居　　　　　劉長卿¶
自從飛錫去人到沃州稀林下期何在山中春獨歸蹋¶
花尋舊徑映竹掩空扉寥落東峰上猶堪靜者依(以下/九篇)¶
<pb:KR4h0022_WYG_235-2a>¶
(並見/集本)¶
　　　秋夜雨中諸公過靈光寺所居¶
　　　　　　　　　　　　　　　前　人¶
晤語青蓮合重關閉夕隂向人寒燭静帶雨夜鍾深流¶
水從他事孤雲任此心不能捐斗粟終日愧瑶琴¶
　　　秋夜北山精舍觀體如師梵　前　人¶
焚香奏仙唄向夕遍空山清切兼秋逺威儀對月閒静¶
分巖響答散逐海潮還幸得風吹去隨人到世間¶
<pb:KR4h0022_WYG_235-2b>¶
　　　自道林寺西入石路至麓山寺過法崇禪師故¶
　　　　居　　　　　　　　　　前　人¶
山僧候谷口石路掃(集作/拂)莓苔深入泉源去遥從樹杪¶
廻塗隨青靄散鍾過白雲來野雪空齋掩嵐(集作/山)風古¶
殿開桂寒知自發松老問誰栽惆悵湘江上何人更渡¶
盃¶
　　　登思禪寺題上方　　　　　前　人¶
西峰上方處臺榭隠朦朧(集作上方幽且/暮臺殿隠朦朧)逺磬秋山裏¶
<pb:KR4h0022_WYG_235-3a>¶
青(集作/清)猿古木中衆溪連竹路諸嶺共松風儻許棲林¶
下甘成白首翁¶
　　　宿北山於禪寺(集作蘭/若二字)　　　前　人¶
上方鳴夕磬林下一僧還宻行傳人少禪心對虎閒青¶
松臨古路白月滿寒山舊識窻前桂經霜更待攀¶
　　　集梁耿開元寺所居院　　　前　人¶
到君幽卧處為我掃莓苔花雨晴天(集作/無時)落松風終日¶
來路經深竹過門向逺山開豈得長髙枕中朝正用才¶
<pb:KR4h0022_WYG_235-3b>¶
　　　將赴嶺外留題蕭寺逺公院寺即梁朝蕭内史¶
　　　　創　　　　　　　　　　前　人¶
竹房遥閉上方幽苔蘚(集作/徑)蒼蒼訪昔㳺内史舊山空¶
日暮南朝古木向人秋天香月色同(集作/空)僧室葉落猿¶
啼訪(集作送/又作傍)客舟此去播遷明主意白雲何事苦(集作/欲)¶
相留¶
　　　陪元侍御(集作/郎)逰支硎山寺　前　人¶
支公去己久寂寞龍華㑹古木閒空山蒼然暮相對林¶
<pb:KR4h0022_WYG_235-4a>¶
巒非一狀水石有餘態宻竹藏晦明群峰争向背峰峰¶
帶落日步步入青靄香氣空翠中猿聲暮雲外留連南¶
臺客想像西方内因逐溪水還觀心兩無礙¶
　　　登揚州栖(集作/西)靈寺塔　　　前　人¶
化塔凌虛空雄規壓川澤亭亭楚雲外千里看不隔遥¶
對黄金臺浮輝亂相射盤梯(一作/根)接元氣半壁棲夜宅¶
(集作/魄)稍登諸級盡若騁排霜(集作/霄)翮向是滄波人巳為¶
青雲客雨飛千拱霽日在萬家夕鳥處髙却低天涯逺¶
<pb:KR4h0022_WYG_235-4b>¶
如廹江流入空翠海嶠現微碧向暮期下來誰堪復行¶
役¶
　　　無名上人東林禪居　　　　李　頎¶
草堂毎多暇時謁山僧門所對但群木終朝無一言我¶
心愛流水此地臨清源含吐山上日蔽虧松(一作/雲)外村¶
孤峰隔身世百衲老寒暄禪户積朝雪花龕來暮猿顧¶
余守耕稼十載隠田園蘿篠慰春波巖潭恣討論洩雲¶
豈知限至道莫探元且願啓開籥於焉微尚存¶
<pb:KR4h0022_WYG_235-5a>¶
　　　宿香山寺石樓　　　　　　前　人¶
夜宿翠㣲半髙樓聞暗泉漁舟帶逺火山磬發孤煙殿¶
壯(一作/衣拂)雲松外門清河漢邊峰巒低枕席世界接人天¶
靄靄花出霧輝輝星映川東林曙鸎滿惆悵欲言旋¶
　　　宿大和尚塔贈如上人兼呈常孫二山人¶
　　　　　　　　　　　　　　　崔　曙¶
支公己寂滅影塔山上古更有真僧來道場救諸苦一¶
乘㣲妙法寓宿清净土身心能自觀色相了無取森森¶
<pb:KR4h0022_WYG_235-5b>¶
松映月漠漠雲近户嶺外飛雪明夜來前山雨燃燈見¶
棲鴿作禮聞信皷曉霽南軒開秋華净天宇願言出世¶
塵謝爾申及甫¶
　　　同諸公逰雲公禪寺　　　　張　謂¶
共許尋鷄足誰能惜馬蹄長空净雲雨斜月半虹蜺簷¶
下千峯轉窻前萬木低看山尋徑逺聽鳥入林迷地與¶
喧卑隔人將物我齊不知樵客意何事武陵溪¶
　　　長沙失火後戲題蓮花寺　　前　人¶
<pb:KR4h0022_WYG_235-6a>¶
金園寳刹半長沙燒刼旁延一萬家樓殿總隨煙焰盡¶
火中何處有蓮花¶
　　　同崔三十侍御灌口夜宿報恩寺¶
　　　　　　　　　　　　　　　岑　參¶
聞君尋野寺夜(一作/便)宿支公房溪月冷深殿江雲擁廻¶
廊燃燈松林静煑茗柴門香勝事不可接相思幽興長¶
　　　雪後與群公過報(集作/慈)恩寺　前　人¶
乘興忽相招僧房暮與朝雪融䨇樹濕紗閉一燈燒竹¶
<pb:KR4h0022_WYG_235-6b>¶
林山低塔藤間院接(集作/隔)橋歸家好欲懶俗慮向來銷¶
　　　上嘉州青衣山中峯題惠净上人幽居寄兵部¶
　　　　楊郎中　　　　　　　　前　人¶
青衣誰開鑿獨在水中央浮舟一躋攀側逕縁穹蒼絶¶
頂詣髙僧豁然登上方諸嶺一何小三江奔茫茫蘭若¶
向西開峨嵋正相當猿鳥樂幽磬松蘿泛天香江雲入¶
袈裟山月吐繩床早知清净理人乃機心㤀尚少名宦¶
拘聿來夷獠鄉吾友不可見鬱為尚書郎早嵗愛丹經¶
<pb:KR4h0022_WYG_235-7a>¶
留心向青囊眇眇雲智逺幽幽海懐長勝賞難與俱引¶
領遥相望為政愧無術分憂幸時康君子滿天朝老夫¶
憶滄浪况值廬山逺抽簮歸法王¶
　　　登嘉州凌雲寺作　　　　　前　人¶
寺出飛鳥外青峯戴朱樓摶壁躋半空喜得登上頭始¶
知宇宙濶下看三江流天晴見峨嵋如向波上浮迥曠¶
煙景豁隂森㯶柟稠願割區中縁永從塵外逰廻風旋¶
虎穴飛雨當龍湫僧房雲濛濛夏月寒颼颼廻合俯近¶
<pb:KR4h0022_WYG_235-7b>¶
郭寥落見逺舟勝槩無端倪天宫可淹留一官詎足道¶
欲去令人愁¶
　　　終南雲際精舍尋法澄上人　前　人¶
昨夜雲際宿適從西風廻不見林中僧微雨潭上來諸¶
峯皆晴翠秦嶺獨不開石皷有時鳴秦王安在哉水深¶
斷山口吼沬相喧豗噴壁四時雨傍村終日雷北瞻長¶
安道日夕生塵埃若訪張仲蔚衡門映蒿萊¶
　　　䨇山逢信公所居　　　　　包　佶¶
<pb:KR4h0022_WYG_235-8a>¶
遥禮前朝塔㣲聞後夜鍾人間第四祖雲裏一䨇峯積¶
雪封苔逕多年亞石松傳心不傳法誰可繼髙蹤¶
　　　奉陪韋潤州㳺鶴林寺　　　李嘉祐¶
　　按文苑英華共有二詩並題作奉陪韋潤州㳺鶴¶
　　林寺今觀李嘉祐集其一篇乃是潤州楊别駕宅¶
　　送蔣侍御收兵歸揚州詩兼巳收入第二百七十¶
　　一巻送行門中英華誤抄于此姑存其目¶
　　　奉陪韋潤州㳺鶴林寺　　　前　人¶
<pb:KR4h0022_WYG_235-8b>¶
野寺江城近䨇旌五馬過禪心超忍辱梵語問多羅松¶
竹閒僧老雲煙晩日多(集作/和)寒塘歸路轉清磬隔微波¶
　　　同皇甫侍御題薦福寺一公房¶
　　　　　　　　　　　　　　　前　人¶
虛室獨焚香林空静磬長閒窺數竿竹老在一繩床啜¶
茗翻真偈燃燈繼夕陽人歸逺相送步履出廻廊¶
　　　題道䖍上人竹房　　　　　前　人¶
詩思禪心共竹閒任他流水向人間手持如意髙窻裏¶
<pb:KR4h0022_WYG_235-9a>¶
斜日江邊(集作/沿江)千萬山¶
　　　奉和陪韋中丞使君㳺鶴林寺¶
　　　　　　　　　　　　　　　皇甫曽¶
古寺傳燈久層城閉閣閒香花同法侣旌斾入深山寒¶
磬虛空裏孤雲起滅間謝公憶髙卧徒望(集作/仰)欲東(集/作)¶
(㤀/)還¶
　　　贈吳門邕上人院　　　　　前　人¶
春山臨(集作/唯)一室獨坐草萋萋身寂心成道花開鳥自¶
<pb:KR4h0022_WYG_235-9b>¶
啼細泉松逕裏返景竹林西晩與門人别依依出虎溪¶
　　此詩二百十九巻重出今己削去¶
　　　題普門上人房　　　　　　前　人¶
支公身巳老長在沃州多慧力堪傳教禪功久伏魔雲¶
山隨坐夏江草伴頭陁借問廻(一作/明)心者賢愚去㡬何¶
　　　題昭上人房　　　　　　　皇甫冉¶
沃州傳教後百衲老空林慮盡朝昏磬禪隨坐卧心鶴¶
飛湖草逈門閉野雲深願(一作/地)與天台接中峯早晩尋¶
<pb:KR4h0022_WYG_235-10a>¶
　　　招隠寺送閻判官還江州　　前　人¶
離别那逄秋氣悲東林更作上方期共知客路浮雲外¶
暫愛僧房墜葉時長江九𣲖人歸少寒嶺千重雁度遲¶
借問潯陽在何處毎看潮落一相思¶
　　　詶裴補闕吳寺見尋　　　　前　人¶
東林初結構巳有晩鍾聲窻户背流水房廊半架城逺¶
山重疊見芳草淺深生毎與君携手多煩長老迎¶
　　　安公房問法　　　　　　　張　繼¶
<pb:KR4h0022_WYG_235-10b>¶
流年一日復一日世事何時是了時試向東林問禪伯¶
遣將心地學瑠璃¶
　　　同中書劉舍人題青龍上房　韓　翃¶
西掖歸來後東林静者期逺峯春雪裏寒竹暮天時笑¶
問(集作/從疑)金人偈閒聽寳月詩更憐茶興在(一作/藥興)好出下¶
方遲¶
　　　題薦福寺衡岳煉師房　　　前　人¶
春城乞食還髙論此中閒僧臘階前樹禪心江上山踈¶
<pb:KR4h0022_WYG_235-11a>¶
簾看雪捲深户映花關晩送門人出鍾聲杳靄間(又𤣥/集作)¶
(瞑靄/間)¶
　　　題僧房　　　　　　　　　前　人¶
披衣聞客至闗鎖此時開鳴磬夕陽盡捲簾秋氣(集作/色)¶
來名香連竹逕清梵出花臺身在心無住他方到㡬廻¶
　　　題青龍寺澹然師房　　　　前　人¶
䨇林彼上人詩興轉相親竹裏經聲晩門前山色春巻¶
簾苔㸃净下筯藥苖新記取無生理歸來問此身¶
<pb:KR4h0022_WYG_235-11b>¶
　　　題少室山寺　　　　　　　褚朝陽¶
飛閣青霞裏先秋獨早凉天花映牕近月桂拂簷香華¶
岳三峯少黄河一帶長空間指歸路煙際有垂楊¶
　　　酬王季友秋夜宿露臺寺見寄¶
　　　　　　　　　　　　　　　郎士元¶
石林精舍虎溪中夜扣禪扉憶逺公月在上方諸品静¶
心持半法(一作/偈)萬縁空蒼苔古道行應徧落木寒泉聽¶
不窮更憶䨇峯最髙頂此心期與故人同¶
<pb:KR4h0022_WYG_235-12a>¶
　　　柏林寺南望　　　　　　　前　人¶
溪上遥聞精舍鍾泊舟微徑渡深松青山霽夜雲猶在¶
盡出西南四五峯¶
　　　鄱陽大雲寺一公房　　　　顧　况¶
盡日陪㳺處斜暉竹院清定中觀有漏言下證無生色¶
界聊傳法空門不用情欲知相去近鍾皷兩聞聲¶
　　　題歙山棲霞寺　　　　　　前　人¶
明徴君舊宅陳後主題詩跡在人亡處山空月滿時寳¶
<pb:KR4h0022_WYG_235-12b>¶
缾無破響道樹有低枝巳是傷離客仍逄靳尚祠¶
　　　經廢寺　　　　　　　　　前　人¶
不知何世界有處似南朝石路無人掃松門被火燒斷¶
幡猶挂刹故板尚搘橋數巻殘經在多年字欲銷¶
　　　獨㳺青龍寺　　　　　　　前　人¶
春風入香刹暇日獨㳺衍曠然蓮花臺作禮月光靣乗¶
兹第八識出彼超二見擺落區中縁無邊廣𢎞願長廊¶
朝雨畢古木時禽囀積翠暖遥原雜(集作/離)英紛似霰鳯¶
<pb:KR4h0022_WYG_235-13a>¶
城騰月窟龍首横天堰蟻步避危階蠅飛響深殿大通¶
智勝佛㡬刼道場現¶
　　　題莊上人房(巳見二百/二十二巻)　　　耿　湋¶
　　　廢慶寳寺　　　　　　　　前　人¶
黄葉前朝寺無僧寒(一作/閒)殿開池晴龜出暴松暝鶴飛¶
廻古井碑横草隂廊畫雜苔禪宫亦銷歇塵世轉堪哀¶
　　　雨中宿義興寺　　　　　　前　人¶
遥夜宿東林蟲聲階草深髙風初落葉多雨未歸心家¶
<pb:KR4h0022_WYG_235-13b>¶
國身猶負星霜鬢己侵滄洲縱不去何處有知音¶
　　　早春逰報(集作/慈)恩寺南池　　司空曙¶
山(集作/出)寺臨池水春愁望逺生踏橋逢鶴起尋竹值泉¶
横新桞絲猶短柔(集作/輕)蘋葉未成還如虎溪上日暮伴¶
僧行¶
　　　送曹三原猗逰山寺　　　　前　人¶
山踏青蕪盡凉秋古寺深何時得蓮葉此夜更聞琴窮¶
水雲同穴過僧虎共林慇懃如念我遺爾挂冠心¶
<pb:KR4h0022_WYG_235-14a>¶
　　　宿青龍寺故曇上人院　　　前　人¶
年深宫院在舊客自相逢閉户臨寒竹無人有夜鍾降¶
龍今巳去巢鶴竟何從坐見繁星曉凄凉識舊峯¶
　　　秋喜盧綸同宿寺(己見二百/十七巻)　前　人¶
　　　題靈雲寺　　　　　　　　前　人¶
春山古寺遶滄波石磴盤空鳥道過百丈金身開翠殿¶
萬龕燈焰隔煙蘿雲生客到侵衣濕花落僧禪覆地多¶
不與方袍同結社下歸塵世竟如何¶
<pb:KR4h0022_WYG_235-14b>¶
　　　題暕上人院　　　　　　　前　人¶
閉門不出自焚香擁褐看山嵗月長雨後緑苔生石井¶
秋來黄葉徧繩床身閒何處無真性年老曽來(集作/言)隠¶
故鄉更說本師同學在㡬時携手向(集作/見)衡陽¶
　　　同張深秀才逰華巖寺　　　冷朝陽¶
同逰雲外寺渡水入禪闗立掃窻前石坐看池上山有¶
僧飛錫到留客話松間不是縁名利好來長伴閒¶
　　　宿栢巖寺　　　　　　　　前　人¶
<pb:KR4h0022_WYG_235-15a>¶
幽寺在巖中行唯一逕通客吟孤嶠月蟬噪數枝風秋¶
色生苔砌泉聲入梵宫吾師修道處不與世間同¶
　　　入南山至金師蘭若　　　　李　益¶
木落水歸壑寂然無始心南行有真子被褐息山隂石¶
路瑶草散松門寒景深吾師亦何受自起定中吟¶
　　　與王楚同登青龍寺上方　　前　人¶
連岡出古寺流睇移芳讌鳥没漢諸陵草平秦故殿摇¶
光淺深樹拂木參差鷰春心斷易迷逺目傷難徧壯日¶
<pb:KR4h0022_WYG_235-15b>¶
各輕年暮年方自見¶
　　　同皇甫侍御題惟一上人房　李　端¶
焚香居一室盡日見空林得道歸(集作/輕)年暮安禪愛夜¶
深東西皆是夢存殁豈闗心唯羡諸童子通(集作/持)經在¶
竹隂¶
　　　同裴員外宿薦福寺僧舍　　前　人¶
潘安秋興動凉夜宿僧房倚杖雲離月垂簾竹有霜暗¶
(集作/廻)風生逺逕墜(集作/墮)葉颯長廊一與交親㑹空貽别¶
<pb:KR4h0022_WYG_235-16a>¶
後傷¶
　　　宿深上人院(集作/房)聽逺泉　　前　人¶
泉聲宜逺聽入夜對支公斷絶來方盡潺湲咽又通何¶
年出石下㡬里在山中君(集作/若)問窮源處禪門(集作/心)與¶
此同¶
　　　題雲際寺凖公房　　　　　前　人¶
髙僧居處似天台錫杖銅缾對緑苔竹巷雨晴新鳥囀¶
山房日午老人來園中鹿過椒枝動潭底龍㳺水沬開¶
<pb:KR4h0022_WYG_235-16b>¶
獨夜燃香禮遺像空林月没始應廻¶
　　　宿報恩寺精舎　　　　　　暢　當¶
鍾梵送沉景星多露漸光風中蘭靡靡月下樹蒼蒼夜¶
殿若山横深松如澗凉羸然虎溪子遲我一虛床杳杳¶
空寂舍濛濛蓮桂香擁褐依西壁紗燈靄中央¶
　¶
　¶
　文苑英華巻二百三十五¶
