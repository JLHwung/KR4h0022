# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:47.711741
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百六十
<pb:KR4h0022_WYG_360-1a>¶
欽定四庫全書¶
　文苑英華巻三百六十　宋　　李昉等　編¶
　明道¶
　　金鏡一篇　　　　　　讀荀卿子一篇¶
　　訟忠一篇¶
　雜説一¶
　　通儒道説一篇　　　　儒義説一篇¶
　　相孟子説一篇　　　　寓衛人説一篇¶
<pb:KR4h0022_WYG_360-1b>¶
　　仲由不得配祀説一篇　鍼子雲時説一篇¶
　　詰鳯一篇　　　　　　大儒評一篇¶
　明道¶
　　　金鏡　　　　　　　　　　唐太宗¶
朕以萬機暇日遊心前史仰六代之髙風觀百王之遺¶
跡興亡之運可得言焉每至軒昊之無為唐虞之至治¶
未嘗不留連讃詠不能已已及於夏殷末世秦漢恭君¶
使人懔懔然兢懼如履朽薄然人君在上皆欲永享其¶
<pb:KR4h0022_WYG_360-2a>¶
萬乗之尊以垂百王之後而得失異趣興滅不同者何¶
也盖短於自見不聞逆耳之言故至於㓕亡終身不悟¶
豈不懼哉覩治亂之本源足(一作/是)為明鏡之鑒戒亂未¶
嘗不任不肖治未嘗不任忠賢任忠賢則享天下之福¶
用不肖則受天下之禍臨危之主各師其臣若使覺悟¶
社稷安有危亡之覆(一作/憂)特由不留心於任使翻屬意¶
於遨遊豈不哀哉若以遨遊將為任使以任使將為遨¶
遊豈不善哉古人言舜禹不愛於聲不貪于色予謂不¶
<pb:KR4h0022_WYG_360-2b>¶
然將為愛也人云桀紂躭于聲色予將為不好也何以¶
知之然桀紂命不終于天年樂不終于一世以此為不¶
好也舜禹夀命於終樂畢於世予謂之愛也夫人有強¶
躁寛弱之志愁樂貪慾之心思情有聰哲之才此乃天¶
命其性有善有不善者也由是觀之堯舜禹湯躬行仁¶
義治致隆平此禀其善性也幽厲桀紨乃為炮烙之刑¶
刳孕婦剖人心斮朝渉脯鬼侯造酒池糟丘為長夜之¶
飲此其受於天不善之性也夫立身之道在乎折衷不¶
<pb:KR4h0022_WYG_360-3a>¶
在乎偏射(一作/邉忱)呉起曰昔桑氏之君修徳廢武以滅其¶
國有扈氏之君恃衆好勇以喪社稷仲尼曰寛以濟猛¶
猛以濟寛仁義之道猶不得偏何况於左道乎何况於¶
不仁乎為君之道處至極之尊以億兆為君以萬邦為¶
意理人必以文徳防邊必以武威孔子曰夫文之所加¶
者深則武之所服者大徳之所施者博則武之所制者¶
廣不可以威武安民不可以文徳備塞大鯨出入必廢¶
遊波之功鴻鵠沈泥定無陵空(一作/雲)之効若使各令遂¶
<pb:KR4h0022_WYG_360-3b>¶
志不失其能(一作若使各令遂/心並不失其志)古人云欲構大厦者先¶
擇匠然後棟材為國家者先擇佐然後定民大匠構屋¶
必以大材為棟梁以小材為欀橑(一作/桷)所有中(三字亦/作苟有)¶
(所/患)尺寸之木無棄此善治木者也非獨屋有棟樑國家¶
亦然大徳為宰相亦國家之棟樑也予思三代以來君¶
好仁人必從之(一作君有所/好民必從之)在上留心䑓榭竒巧之人¶
必至致精遊獵馳騁之人逺臻存意管絃鄭衛多進降¶
懐粉黛燕趙斯來塞切直之路為忠者必少(一作/亢)開謟¶
<pb:KR4h0022_WYG_360-4a>¶
諛之道為佞者必多古人云君猶器也民猶水也方圎¶
在於器不在於水以是而言足為永誡夫玊不琢不成¶
器人不學不知道仲尼師於郯子文王學於虢叔聖人¶
且猶如此何况於凡人者乎治主思賢若農夫之望歳¶
哲后求才若旱苖之思雨亂君疾勝已如讎視不肖如¶
子懐之中心何日蹔忘王莽偽行仁義之道有始無終¶
孫皓權施恩惠之風有初無末二子猶膠船之泛巨浪¶
(一作流/四海)毁在不遥若駑馬之奔千里困其將至古人云¶
<pb:KR4h0022_WYG_360-4b>¶
升不盛石小智不可謀大(一作小升不可以盛/石小智不可以謀大)巧詐不¶
如拙誠信非謬矣有明主有闇主髙祖攝衣於酈生比¶
干剖心於辛紂殷湯則留情於伊尹龍逄則被誅於夏¶
桀楚莊暇隙而懐憂武侯罷朝而含喜闇主䕶短而永¶
愚明主思短而長善觀髙祖殷湯仰其徳行譬若隂陽¶
調四時㑹法令均萬民樂則麒麟呈其祥漢祖殷湯豈¶
非麒麟之類乎觀夏桀啇辛嗟其悖惡之甚猶時令不¶
行寒暄失序則猛獸肆毒蟊螟為害夏桀啇辛豈非猛¶
<pb:KR4h0022_WYG_360-5a>¶
獸之儔乎予以此觀之豈非大道之類也雖曰天時抑¶
亦人事成湯之世有七年之旱剪爪為犧千里降雨(一/作)¶
(雨/降)太戊之時桑榖生朝懼而修徳遂使十有六國重譯¶
而來此豈非人事者也(一作/哉)或云為君難或云為君易¶
人君處尊髙之位執賞罰之權用人之才用人之力何¶
為不成何求不得此言之實易論之實難何者輕陵天¶
地衆精顯其妖忽慢神靈風雨應其暴(一作/異)是以帝乙¶
有震雷之禍殷紂致飛沙之焚多營池觀逺求異寳民¶
<pb:KR4h0022_WYG_360-5b>¶
不得耕耘女不得蠶織田荒業廢兆庶凋殘見其饑寒¶
不為之哀覩其勞苦不為之感苦民之君也非治民之¶
主也薄賦輕徭百姓家給(一作/給是)上無暴令之徴下有謳¶
歌之詠屈一身之欲樂四海之民憂國之主也樂民之¶
君也此其所以為難也且用人之道又為未易已之所¶
謂賢未必盡善衆之所謂毁未必全惡知能不舉則為¶
失材知惡不黜則為禍始又人才有長短不必兼通是¶
以公綽優於大國之老(一作/臣)子産善為小邦之相絳侯¶
<pb:KR4h0022_WYG_360-6a>¶
木訥卒安劉氏之宗嗇夫利口不任上林之令捨短取¶
長然後為美(一作/善)夫人剛柔之情各異曲直之性不同¶
古今奔馳貴賤不等為上之孝與下豈均上則匡國寧¶
家志存崇禮下則承顔悦色止存敬飬虞舜孝也不為¶
慈親所安曾參仁也不為宣尼所善孔子曰子從令者¶
不得為孝臣苟順者不得為忠如斯之例不可不察也¶
逆主耳而履道戮孔懐以安國周公是也順上心而安¶
身隨君情以殺子易牙是也棄已之命安(一作/有)君之身¶
<pb:KR4h0022_WYG_360-6b>¶
紀信是也挾國謀事以報私讐袁(一作/爰)盎是也子(一作/挺)¶
身而執節孤直(一作/立)而自毁屈原是也外顯和睦之端¶
内懐湯火之意宰嚭是也忠謟之道以此觀之足為永¶
鑒(一作/鏡)白起為秦平趙乃被昭王所殺亞夫定七國之¶
亂卒為景帝所誅文種設䇿滅吳翻遭越王所戮伍胥¶
(一作/員)竭力(一作/誠)為國終罹賜劔之禍乃是君之過也非¶
臣之罪也至若趙髙韓信黥布陳豨之儔此則自貽厥¶
釁非君之濫刑也髙祖失於存功之能光武獲於置將¶
<pb:KR4h0022_WYG_360-7a>¶
之妙臣安君社稷之固(一作/國)君處臣危亡之地豈是相¶
酬之道也為天下之君處萬民之上安可易乎背道違¶
禮非惟損已乃為賢人之所笑卑身勵行實為君子又¶
為庸夫之所譏越品進官其類必為深怨偏與人語衆¶
望以為曲私任使賢良則為偶得委仗庸夫則言愚闇¶
言數則謂(一作/為)太繁辭寡則講道薄恣情忿怒則朝野¶
戰慄留心寛恕則法令不行民樂則官苦官樂則民勞¶
四海之内莫非王土要荒為枝葉畿内乃根本古人云¶
<pb:KR4h0022_WYG_360-7b>¶
皮之不存毛將安傅當使本固根深委之内相而伊尹¶
傅説人(一作/世)所希逄至如鎮積水之塞守飛雪之邊而¶
魏尚李牧當今罕遇遣人逺撫則眷戀而不忍愍而不¶
遣則枝葉落而不存二宜之間致心何所(一作/在)是用晨¶
興夕惕無忘斯事為上猶然何况臣下易云書不盡言¶
言不盡意今畧陳梗槩以示心之所存耳古語云勞者¶
必歌其事朕非故煩翰墨以見文藻但學以為已聊書¶
(下所/盡)所懐想逹見羣賢不以為嗤也¶
<pb:KR4h0022_WYG_360-8a>¶
　　　讀荀卿子説　　　　　　　韓　愈¶
始吾讀孟軻然後知孔子之道尊聖人之道易行王易¶
王覇易覇也以為孔子之徒没尊聖人者孟子而已矣¶
晩得揚雄書盖尊信孟子因雄書而孟子益尊則雄也¶
者亦聖人之徒歟聖人之道不傳乎世周之衰好事各¶
以其説干時君紛紛籍籍相亂六經與百家之説錯雜¶
然老師大儒猶在火于秦黄老于漢其存而醇者孟軻¶
氏而止耳揚雄氏而止耳及得荀氏書於是又知有荀¶
<pb:KR4h0022_WYG_360-8b>¶
氏者也考其辭時有若不醇粹要其歸與孔子異者鮮¶
矣仰其猶在軻雄之間乎孔子删詩書筆削春秋合於¶
道者著之離於道者黜之故詩書春秋無疪予欲削荀¶
氏之不合者附于聖人之籍亦孔子之志歟孟氏醇乎¶
醇者也荀與揚大醇而小疪(集作孟氏醇如也荀/與雄文大醇而小疪)¶
　　　訟忠　　　　　　　　　　牛僧儒¶
春秋周大夫萇𢎞之城成周也晉女叔寛謂𢎞違天不¶
免也國語衛彪徯又云萇叔支天有咎也攴天壊違天¶
<pb:KR4h0022_WYG_360-9a>¶
也人道補天反常也誘人城周誑人也左邱明皆然其¶
言某以為一言䘮邦其例由斯矣若是則帝王不務為¶
政而務稱天命下不務竭忠而務别興衰矣雖欲不亡¶
其亡固翹足而俟矣必謂天壊不攴自古無中興之君¶
乎衰運不輔自古無持危之臣乎殷太戊周宣王胡以¶
承天壊而興乎殷傅説周吉甫胡以持襄運而夀乎二¶
君二臣天豈私之乎且徯謂臣謀其君為違天則危而¶
不扶為順天乎人道補天為反道則舎人徴天為合道¶
<pb:KR4h0022_WYG_360-9b>¶
乎誘人勤王為誑人則勸人叛王為信人乎辭之悖亂¶
有至是者夫人道邇也忠者人倫紀綱也天道逺也談¶
者人倫虚誕也假天道以助人倫猶慮論誣於失也况¶
舍人事徴天道棄邇求逺無禆於教者也又謂不得終¶
果由支天壊也則趙髙秦之助壊者也董賢漢之助壊¶
者也曹爽魏之助壊者也賈謐晉之助壊者也咸家族¶
身戮者天不夀之夫天之所與豈有親者以道承天則¶
天無壊者以亂承天則天無支者故支壊非天也興衰¶
<pb:KR4h0022_WYG_360-10a>¶
由人也但有人不支而敗無天不可支也嗚呼𢎞無殷¶
宗周宣以任之位卑大夫不為王卿士卒令強晉廹脅¶
非道殘勦士死難於𢎞為得矣奈何丘明不譏周殺忠¶
臣所以國危也晉殺王臣所以國分也但紀𢎞之戮死¶
是神彪徯叔寛反常之説也謹按魏子賞賈辛以定王¶
室也夫子曰其命也忠當有後于晉國也賞忠有後則¶
身終不謂反(一作/支)天戮也是知丘明謬聞偏見失聖之¶
㫖甚逺恐史冊乆謬誣惑為臣者將求事之得不以文¶
<pb:KR4h0022_WYG_360-10b>¶
字申訟哉¶
　　雜説一¶
　　　通儒道說　　　　　　　　李　觀¶
古今儒家多棄黄老豈必乎天徳未必者道上聖存於¶
中而外施訓凡仁義禮智四者流於道道外而流於道¶
以四化外俱復于天下為羲農不道而上徳則堯舜並¶
知至徳則不列於聖教决無四數矣凡駢行之為仁為¶
義為信為禮并行之為徳愈徳臻靖為道故二為儒之¶
<pb:KR4h0022_WYG_360-11a>¶
臂四為徳之指若忘源而决沠薙莖而掩其本樹難矣¶
則冲虛利害于本末然老氏摽本孔氏囘末不能尤過¶
者自中而息豈前無路哉及列氏莊氏展而針之空清¶
泊中非典經與家風鄙而窺外俱逹誼也¶
　　　儒義說　　　　　　　　　來　鵠¶
天下之命修文士曰儒士其言書曰儒書是謬乆矣夫¶
儒者可器之士之號矣何者以其不逹於事濡滯焉且¶
以詩書之法未嘗言以周易春秋之文未嘗載斯明矣¶
<pb:KR4h0022_WYG_360-11b>¶
唯論語言當為君子儒毋為小人儒禮記儒行篇如是¶
非仲尼之言也夫聖人言君臣父子夫婦兄弟朋友賔¶
主之法而已矣是儒者無定不約其事而制之何必曰¶
儒苟若是則曰儒曰佛曰道何恠耶夫士之出也進道¶
徳行禮樂以治其身心能語言明仁義則曰儒士不善¶
而為武夫夫控弦荷戈賤𨽻之徒也苟修其文而不知¶
武烏得為君子孔子曰有文事者必有武備有武備者¶
必有文事夫文所以遵乎忠孝若武所以戢乎叛逆二¶
<pb:KR4h0022_WYG_360-12a>¶
事之用以求于是而已某是知古今之人慮或未精故¶
也輙建斯議以為世式¶
　　　相孟子說¶
孟子之愛人也細縁其言而不精以為習而有利則心¶
唯恐其利至於傷人則曰術不可不愼也嗚呼術焉得¶
愼愼則情背也心則可愼愼則惟術之惡而不利其傷¶
也為仁人之心由術使之可動則咎繇之術治黥割也¶
而咎繇豈利人之刑周公之術治縗絰也而周公豈利¶
<pb:KR4h0022_WYG_360-12b>¶
人之䘮以為愛人者必有其備故也術善可以化其心¶
歟則師之術所以遵善也潘崇因師以殺楚子醫之術¶
可以治生也晉人因醫以酖衛侯是師醫之所術豈不¶
愼歟然而亦何嘗心之善歟果以利能固人心而唯禁¶
其術則函不衛無敵之體是亦利其敵也巫不祝非病¶
之人是亦果利其病也豈矢匠之心而已矣既以為不¶
利而動心則矢匠(一作/人)之利亦不欲殺凾人之利亦不¶
欲死已有心矣然良其工不得不有其時而利其殺與¶
<pb:KR4h0022_WYG_360-13a>¶
死也以弧矢所以威天下則征不義而後可殺也棺槨¶
所以封中野降殺有禮而後死可利也嗚呼為臣而倍¶
叛為臣而倍𦵏其家人之心畏其情背也故術烏可使¶
民愼古人濟其備所以教天下之愛也故尊生送死愛¶
道盡此而孟子之愛也細為誅矢匠之意歟聖人所以¶
使匠人(一作/函人)也愛盡其道何如¶
　　　寓衛人説　　　　　　　　李　甘¶
於衛有人焉汙羣㓗獨師聖友賢不明於諸子間或從¶
<pb:KR4h0022_WYG_360-13b>¶
孟軻游在貧逃官將仕不妻宜若狂然鄉之君子以言¶
譎曰若雖不明於諸子然且從軻軻為書曰仕非為貧¶
也而有時乎為貧娶妻非為飬也而有時乎為飬今聞¶
若推飬於弟避媒竄祿聖邪孟軻邪俱不識也對曰此¶
吾母也吾母教我曰無以貧故不擇官滋汝以偷也無¶
以飬故不擇婚滋汝以累也孝在便吾心也孝不在便¶
吾身也愉愉授枕者便吾身也孶孶受道術者便我心¶
也若便然汝不見馬牛羊狶乎同費芻豢也馬牛則免¶
<pb:KR4h0022_WYG_360-14a>¶
也羊狶則不免無他牛以耕免馬以駕免豈惟芻豢為¶
然人有大焉汝當勤其道者也我對曰某聞㑹盟則牲¶
馬宗廟則犧牛如此不以免奈何吾母嗟曰汝誠得列¶
於㑹盟薦於宗廟雖不免吾言讙我固受教於吾母矣¶
不然我何以得專此如牽人言而戾母心不知其子也¶
鄉之君子退曰吾聞曾子能飬志者也若人曾子哉¶
　　　仲由不得配祀説　　　　　來　鵠¶
語曰民生於三視之如一父生之師教之君食之惟其¶
<pb:KR4h0022_WYG_360-14b>¶
所在則致死焉孔氏之徒囬聖也賜辨也商賢也子我¶
才也曾閔孝也及諸子言志夫子皆信而從之唯由教¶
而勵之以成也故夫子訓由而功倍始衣戎服則攝齊¶
始衛以劒則衛以仁為蒲宰勞民以簞食壺漿孔子恐¶
私以食饋民是明君之無惠使子貢止之其於教亦至¶
矣由也誠宜葆死焉以俟乎致保身以全乎用何取臨¶
於衛門非召忽之死而至盡(疑作/盡)聖人之心嘆曰自吾¶
有由惡言不聞於耳嘗圍於陳蔡胡以不如衛之於夫¶
<pb:KR4h0022_WYG_360-15a>¶
子邪且諸侯有相滅亡者桓公不能救則耻之夫諸侯¶
有塹壘以遏冦有甲兵以禦侮而小白猶能為辭其耻¶
而終為覇主以救之矧夫子纍然若䘮家之狗無塹壘¶
無甲兵脫載為宋衛所暴匡季陵刼則由也不得施其¶
後浪死於燔䑓何齊桓能救異侯之耻而由反不能終¶
緩孔子之窮使夫子以由在則曰惡言不聞於耳今日¶
(一作/由)也豈惡言不日聞乎又奚用白羽若月赤羽若日¶
之多為哉祭法曰捍大患則祀之素王道窮患非大乎¶
<pb:KR4h0022_WYG_360-15b>¶
由不終捍豈為祀乎賜曰商汝何無罪今由也而汝亦¶
何無罪宜貶其祀以觀來者¶
　　　鍼子雲說¶
或曰揚子雲不思堯舜成康之世而自論以不遭蘇張¶
范蔡之時豈儒者之為邪曰雄誠得素臣之事矣夫居¶
四海之安處九層之高上鑒冲漠下瞰苑囿既其静息¶
則必思事云亭追軒穆者矣列多士之朝齒無用之秩¶
才畧不用名表莫聞既其静息則必思征虜功效雍丘¶
<pb:KR4h0022_WYG_360-16a>¶
者矣斯皆君臣居位之高下而所思則治亂亦不同盖¶
位之極者思冲漠而欲無為也位之下者思功伐而欲¶
有為也無為誠君之體有為誠臣之事如孔子曰大道¶
之行也與三代之英丘未之逮也而有志焉揚雄則自¶
論以不遭蘇張范蔡之時噫孔子真素王揚雄真素臣¶
哉孔子思三代之英是猶處尊位而道極事云亭追軒¶
穆者也雄之論不遭蘇張范蔡之時是猶居散秩而才¶
閒思征虜功效雍丘者也素王誠得王體素臣誠得臣¶
<pb:KR4h0022_WYG_360-16b>¶
事然臣事何事邪曰子貢使吳越孟軻闢楊墨皆事也¶
今不知雄思蘇張范蔡之時者其欲自為蘇張范蔡之¶
人邪其欲折以正道使弭兵擴文歸吾域邪苟自為蘇¶
張范蔡之人則叛矣又何臣事哉¶
　　　詰鳯　　　　　　　　　　陳　黯¶
嘗得揚雄云君子在理(文粹/作治)若鳯在亂亦若鳯謂隠見¶
之得宜也將欲神之以為鑑逮覽其劇秦美新則有異¶
乎是(句/)雄仕漢遇新室之亂既不能去之又禍及(文粹/作反)¶
<pb:KR4h0022_WYG_360-17a>¶
乃為斯文以媚而取容嗚呼鳯固若是邪果若是則鳯¶
遇矰繳而猶回翔其間邪夫君子之仕也所以行其道¶
道之不行也則可以明其節彼莽之不臣雄時在列宜¶
以君臣之義興亡之理匡救之以行其道苟畏其威愛¶
其死則可投簪高謝以明其節詎有苟禄貪生狥非飾¶
詐廣引秦過以譽惡徳是稔其簒逆也與古之持顛扶¶
危死名節者背而馳也則向者所著若鳯之説得不為¶
誣鳯也哉雞常禽也晦曉而不昧其候鳯靈鳥也理亂¶
<pb:KR4h0022_WYG_360-17b>¶
而不知其時邪噫言之不思有如是邪或曰古之人臨¶
危制變亦有權焉雄知莽之不可臣也故矯為其辭姑¶
務脫禍是亦權也子何過之深歟曰不然夫權者聖人¶
有焉所以不失其道未見捨其道而從其權昔仲尼仕¶
魯以季桓子荒齊樂知其不可匡也乃去之曾不聞矯¶
為其辭以求庸於是(文粹/作魯)雖仲尼日月其徳人之不侔¶
然揚亦慕仲尼之教者以著書立言為事得自易哉夫¶
立言者豈不欲人放從(文粹作/從教)邪且已不能信人况求¶
<pb:KR4h0022_WYG_360-18a>¶
信於人乎語曰君子先行其言而後從之豈斯言可欺¶
也哉¶
　　　大儒評　　　　　　　　　陸龜䝉¶
世以孟軻氏荀卿子為大儒觀其書不悖孔子之道非¶
儒不可(文粹作/而何)然李斯嘗學於荀卿入秦干始皇帝并¶
天下用為右丞相一旦誘諸生聚而坑之復下令(集作/禁)¶
曰天下敢有藏百家語詣守尉燒之偶語詩書者棄市¶
昔孔子之於弟子自仲由冉求以下皆言其可使之才¶
<pb:KR4h0022_WYG_360-18b>¶
及其仁則曰不知也斯聞孔子之道於荀卿位至丞相¶
是行其道得其志者也反焚滅詩書坑殺儒士為不仁¶
也甚矣不知不仁孰謂况賢知而傳之以道是昧觀聽¶
也雖斯且五刑而况(况字集/作荀矧)得稱大儒乎吾以為不如¶
孟軻¶
　¶
　¶
　文苑英華巻三百六十¶
