# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:47.055706
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百三十八
<pb:KR4h0022_WYG_338-1a>¶
欽定四庫全書¶
　文苑英華巻三百三十八　宋　李昉等　　編¶
　書¶
　　李潮八分小篆歌一首　懐素上人草書歌八首¶
　　僧警先草書歌一首　　張伯英草書歌一首¶
　　陳氏童子草書歌一首　蕭鄲草書歌一首¶
　　　李潮八分小篆歌　　　　　　杜　甫¶
蒼頡鳥跡既茫昧字體變化如浮雲陳倉石皷又(集作/文)¶
<pb:KR4h0022_WYG_338-1b>¶
已訛大小二篆生八分秦有李斯漢蔡邕中間作者寂¶
不聞嶧山之碑野火焚棗木傳刻肥失真苦縣光和尚¶
骨立書(集作/盡)貴瘦硬方通神惜哉李蔡不復得吾甥李¶
潮下筆親尚書韓擇木騎曹蔡有隣開元以來數八分¶
潮也奄有二子成三人况潮小篆逼秦相快劒長㦸森¶
相向八分一字直百(一作/千)金蛟龍蟠拏肉屈强吳郡張顛¶
誇草書草書非古空雄壯豈知(集作/如)吾甥不流宕丞相¶
中郎丈人行巴(作/江)東逄李潮逾(作/踰)月求我歌我今衰老¶
<pb:KR4h0022_WYG_338-2a>¶
才力薄潮乎潮乎奈汝何¶
　　　懐素上人草書歌　　　　　王　&KR2991;¶
衡陽䨇峽挿天峻青壁巉巉萬餘仞此中靈秀衆所知¶
草書獨有懐素竒懐素身長五尺四嚼湯誦呪吁可畏¶
銅瓶錫杖倚閑庭斑管秋毫多逸意或粉壁或綵箋蒲¶
葵絹素何相鮮忽作風馳如電掣更㸃飛花兼散雪寒¶
猿飲水撼枯藤壯士拔山伸勁鐡君不見張芝昔日稱¶
獨賢君不見近日張旭為老顛二公絶藝人所惜懐素¶
<pb:KR4h0022_WYG_338-2b>¶
傳之得真迹峥嶸蹙出海上山突兀狀成湖畔石一縱¶
又一横一欹又一傾臨江不羡飛帆勢下筆長為驟雨¶
聲我牧此州喜相識又見草書多惠力懐素懐素不可¶
得開巻臨池轉相憶¶
　　　又　　　　　　　　　　　戴叔倫¶
楚僧懐素工草書古法盡能新有餘神清骨竦意真率¶
醉來為我揮健筆始從破體變風姿一一花開春景遲¶
忽為壯麗就枯澁龍蛇騰盤獸屹立馳毫驟墨劇奔汹¶
<pb:KR4h0022_WYG_338-3a>¶
滿座失聲㸔不及心手相師勢轉竒詭形恠狀翻合宜¶
人人細問此中妙懐素自言初不知¶
　　　又¶
幾年出家通宿命一朝却憶臨池聖轉腕推峰増崛﨑¶
秋毫繭紙常相隨衡陽客舍來相訪連飲百盃神轉王¶
忽聞風裏度飛泉紙落紛紛如跕鳶形容脫略真如助¶
(一作脫落/任真助)心思周遊在何處筆下唯㸔激電流字成只¶
畏盤龍去恠狀崩騰若轉&KR0382;飛絲歴亂如廻風長松老¶
<pb:KR4h0022_WYG_338-3b>¶
死倚雲壁蹙浪相翻驚海鴻于今年少尚如此歴觀逺¶
代無倫比妙絶當動鬼神泣崔蔡幽魂更心死¶
　　　又　　　　　　　　　　　魯　收¶
吾觀文士多利用筆精墨妙誠堪重身上藝能無不通¶
就中草聖最天縱有時興酣發神機抽毫㸃墨(一作/吃墨)縱¶
横揮風聲吼烈隨手起龍蛇迸落空壁飛連拂(一作/佛)數¶
行勢不絶藤懸查蹙生竒節劃然放縱驚雲濤或時頓¶
挫縈毫髮自言轉腕無所拘大笑羲之用陣圖狂來紙¶
<pb:KR4h0022_WYG_338-4a>¶
盡勢不盡投筆抗聲連呌呼信知鬼神助此道墨池未¶
盡書巳好行路談君口不容滿堂觀者空絶倒所恨時¶
人多笑聲唯知賤寳翻貴名(疑/)觀爾向來三五字顛竒¶
何謝張先生¶
　　　同前　　　　　　　　　　竇　冀¶
狂僧揮翰狂且逸獨任天機摧格律龍虎慙因㸃畫生¶
雷霆却避鋒鋩疾魚箋絹素豈不貴只嫌局促兒童戲¶
粉壁長廊數十間興來小豁胷(作/心)襟氣長㓜集賢豪至¶
<pb:KR4h0022_WYG_338-4b>¶
枕糟藉麴猶半醉忽然絶呌三五聲滿壁縱横千萬字¶
吳興張老爾莫顛葉縣公孫我何謂如熊如羆不足比¶
如虺如蛇不足擬㴠物為動鬼神泣狂風入林花亂起¶
殊形恠狀不易説就中驚燥尤枯絶邉風殺氣同慘烈¶
崩槎卧木争摧折塞草遥飛大漠霜胡天亂下隂山雪¶
偏有(一作/㸔字)能事轉新竒郡守王公同賦詩枯藤勁鐡愧¶
三舍驟雨寒猿驚一時此生絶藝人莫測假此常為䕶¶
持力連城之璧不可量五百年知草聖當¶
<pb:KR4h0022_WYG_338-5a>¶
　　　同前(兼送謁/徐廣州)　　　　　　　蘇　渙¶
張顛沒在二十年謂言草聖無人傳零陵沙門繼其後¶
新書大字大如斗興來走筆如旋風醉後耳熱心更兇¶
忽如裴旻舞䨇劒七星錯落纒蛟龍又如吳生畵鬼神¶
魑魅魍魎驚本身鈎鎻相連勢不絶倔强毒蛇争屈鐡¶
西河舞劒氣凌雲孤蓬自振唯有君今日華堂㸔洒落¶
四座喧呼歎佳作廻首邀余賦一章欲令羡價齊鍾張¶
琅誦句三百字何似醉僧顛復狂忽然告我遊南溟言¶
<pb:KR4h0022_WYG_338-5b>¶
祈亞相求大名亞相書翰凌獻之見君絶藝必深知南¶
中紙價當日貴只恐貪泉成墨池¶
　　　同前　　　　　　　　　　任　華¶
吾嘗好竒古來草聖無不知豈不知右軍與獻之雖有¶
壯麗之骨恨無狂逸之姿中間張長史獨放蕩而不覊¶
以顛為名傾蕩於當時張老顛(一作老/顛老顛)殊不顛於懐素¶
懐素顛乃是顛人謂爾從江南來我謂爾從天上來負¶
顛狂之墨妙有墨狂之逸才狂僧前日動京華朝騎王¶
<pb:KR4h0022_WYG_338-6a>¶
公大人馬暮宿王公大人家誰不造素屏誰不塗粉壁¶
粉壁摇晴光素屏凝曉霜待君揮灑兮不可彌忘駿馬¶
迎來坐堂中金盆盛酒竹葉香十盃五盃不解起(一作/意)¶
百杯已後始顛狂一顛一狂多意氣大呌數聲起攘臂¶
揮毫倐忽千萬字有時一字兩字長丈二翕若長鯨撥¶
刺動海島歘若長蛇戍律透深草回環繚繞相拘連千¶
變萬化在眼前飄風驟雨相擊射速禄颯拉動簷隙擲¶
華山巨石以為㸃掣衡山陣雲以為畫興不盡勢轉雄¶
<pb:KR4h0022_WYG_338-6b>¶
恐天低而地窄更有何處最可憐(一作/連)褭褭枯藤萬枝¶
(一作/丈)懸萬枝(一作/丈)懸拂秋水映秋天或如絲或如髮風¶
吹欲絶又不絶鋒芒利如歐冶劒勁直渾是并州鐡時¶
復枯燥何褵褷忽覺隂山突兀横翠微中有枯松錯落¶
一萬丈倒掛絶壁蹙枯枝千魑魅兮萬魍魎欲出不可¶
何閃屍又如瀚海日暮愁隂濃忽然躍出千黒龍夭矯¶
偃蹇入乎蒼穹飛沙走石滿穹塞萬里颼颼西北風狂¶
僧有絶藝非數仞髙墻不足以逞其筆勢或逄花箋與¶
<pb:KR4h0022_WYG_338-7a>¶
絹素凝神執筆守恒度别多筋骨多情趣霏霏微微㸃¶
長露三秋月照丹鳯樓二月花開上林樹終恐絆騏驥¶
之足不得展千里之步狂僧狂僧爾雖有絶藝猶當假¶
良媒不因禮部張公將爾來如何(二字一/作平安)得聲名一旦¶
諠九垓¶
　　　同前　　　　　　　　　　釋貫休¶
張顛顛後顛非顛直至懐素之顛始是顛師不談經不¶
坐(一作/説)禪筋骨(一作/力)唯於草書妙(作/朽)顛狂恐却是神仙¶
<pb:KR4h0022_WYG_338-7b>¶
有神助兮神莫及鐡石畫兮墨須入金罇竹葉數斗餘¶
半飲半傾山衲濕醉來把筆猛如虎粉壁素屏不問主¶
亂拏亂抹無規矩羅刹石上坐子胥蒯通八字(一作/分手)立¶
對漢髙祖勢崩騰兮不可止天機暗轉鋒芒裏閃電光¶
邉霹靂飛古栢身中旱龍死骸人心兮目眓&KR0008;(上呼欝/切下香)¶
(激/切)頓人足兮神闢易乍如沙場大戰後斷槍橛箭何狼¶
籍又如深山恠石上古病松枝掛鐡錫月兎筆天竈墨¶
斜鑿黄金側(一作/色)剉玉珊瑚枝長大如束天馬嬌獰不¶
<pb:KR4h0022_WYG_338-8a>¶
可勒東却西南又北倒還起斷復續忽如鄂公捉(一作/唱)¶
住單雄信秦王肩上搶著棗木槊懐素師若不是星辰¶
降瑞必是河嶽孕靈固宜須冷笑逸少争不得醉罵伯¶
英天台古杉一千尺崖崩岸折何峥嶸或微細僊衣縫¶
綻金線垂或妍媚桃花半紅公子醉我恐山為墨海為¶
水天為筆兮書大地乃能略展狂僧意長恨師不相識¶
一見此書空嘆息伊昔張謂任華葉季良數子贈歌豈¶
虗餙所不足者渾未曽道著其神力石橋被燒却(一作/燒)¶
<pb:KR4h0022_WYG_338-8b>¶
良玉不土蝕錐畫沙兮印印泥世人世人莫得知老師¶
雄名在世間明月清風一(一作/有)何極¶
　　　&KR0559;光大師草書歌　　　　　前　人¶
雪壓千峰横枕上窮困雖多還激壯㸔師逸蹟兩相宜¶
髙適歌行李白詩海上驚驅山猛燒(一作海上風/驚驅猛燒)吹斷¶
狂煙著沙草江樓曽見落星石幾回試發將軍砲别有¶
寒鵰掠絶壁提上元猿更生力又見吳牛磨角來舞槊¶
盤刀初觸擊好文天子揮宸翰御製本多推玉案晨開¶
<pb:KR4h0022_WYG_338-9a>¶
水殿教題壁題罷紫衣親寵錫僧家愛詩自拘束僧家¶
愛畵亦局促唯師草聖藝偏髙一掬山泉心便足¶
　　　張伯髙草書歌　　　　　　釋皎然¶
伯英死後生伯髙朝㸔手把山中毫先賢草律我草狂¶
風雲陣發愁鍾王須㬰變態皆自我寫形類物無不可¶
閬風遊雲千萬朶驚龍蹵踏飛欲堕更覩鄧林落葉(一/作)¶
(花/落)朝狂風亂擾何飄飄有時凝然筆空握情在寥天獨¶
飛鶴有時取勢氣更髙憶得春江千里濤張生竒(一作/草)¶
<pb:KR4h0022_WYG_338-9b>¶
絶再難遇(王小令書草/古今稱草絶)草罷臨風展輕素隂慘陽舒如¶
有道鬼狀魑容若可懼黄公酒壚興偏入阮籍不嗔嵇¶
亦顧長安酒牓醉待書此日聘君千里步¶
　　　陳氏童子草書歌　　　　　前　人¶
儒(一作/書)家孺子有竒名天然文(一作/大)章令人驚僧䖍老¶
時把筆法孺子如今皆暗合飊飛電灑眼不及但覺毫¶
端鳴颯颯有時作㸃險且能太行片石㸔欲崩偶然長¶
掣濃又燥少室孤松欹不倒夏室炎炎少人歡山軒日¶
<pb:KR4h0022_WYG_338-10a>¶
色在䦨干桐花飛盡子規思主人髙歌興不至濁醪不¶
飲嫌昏沉欲翫草書開我襟龍爪狀竒䑕鬚銳氷牋白¶
晳越人惠王家小令草最狂為予揮灑(一作/洒出)驚騰勢¶
　　　蕭鄲草書歌　　　　　　　顧　况¶
蕭子草書人不及洞庭葉落秋風急上林花開春露濕¶
花枝濛濛向水垂(疑/)見君數行之灑落石上之松松下¶
鶴若把君書比仲將不知誰在(一作/上)凌雲閣¶
　¶
<pb:KR4h0022_WYG_338-10b>¶
　¶
　¶
　¶
　¶
　¶
　¶
　¶
　文苑英華巻三百三十八¶
