# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.211603
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百五十五
<pb:KR4h0022_WYG_155-1a>¶
欽定四庫全書¶
　文苑英華巻一百五十五　宋　李昉等　編¶
　天部五¶
　　詠雪雜題二十八首　　　晴霽三十首¶
　　詠雪雜題¶
　　　𤣥都觀春雪　　　　　　　張正見(見初/學記)¶
同雲遥暎嶺瑞雪近浮空拂鶴伊川上飄花桂苑中影¶
麗重輪月飛隨團扇風還取長歌處帶曲舞春風¶
<pb:KR4h0022_WYG_155-1b>¶
　　　翫雪　　　　　　　　　　王　衡¶
寒庭浮春(初學記/作暮)雪疑從千里來皎潔隨處滿流亂逐¶
風迴璧臺如始構瓊樹似新栽(初學記/作裁)不待陽春節誰¶
持競落梅¶
　　　望雪　　　　　　　　　　唐太宗(見初/學記)¶
秋雲宵遍嶺素雪晩凝華入牖千重碎迎風一半斜不¶
粧空散粉無樹獨飄花縈空慚夕照破彩謝晨霞¶
　　　和陳校書省中翫雪　　　　包　融¶
<pb:KR4h0022_WYG_155-2a>¶
芸閣朝來雪飄颻正滿空褰開明月下校理落花中色¶
向懐鉛白光因翰簡融能令草𤣥者逈思入流風¶
　　　瑞雪篇(此詩見三百三/十一巻歌行門)　　　劉庭琦¶
　　　南陽北阻雪　　　　　　　孟浩然¶
我行滯宛許日夕望京豫曠野莽茫茫鄉山在何處孤¶
煙村際起歸鴈天邊去積雪復(集作/覆)平湍(集作/臯)飢鷹捉¶
寒兔妙(集作/少)年弄文墨屬意在章句十上恥還家徘徊¶
守歸路¶
<pb:KR4h0022_WYG_155-2b>¶
　　　和王員外雪晴早朝　　　　錢　起¶
紫微晴雪帶恩光繞仗偏隨鴛鷺行長信月留寧避曉¶
宜春花滿不飛香獨㸔積素凝清禁已覺輕寒讓太陽¶
題柱盛名兼絶唱風流誰繼漢田郎¶
　　　舟中夜雪懐盧侍郎(集作/御)　　杜　甫¶
朔風吹桂水大雪夜紛紛暗度南樓月寒深北渚雲燭¶
斜初近見舟重竟無聞不識山隂路聴雞更憶君¶
　　　秋浦清溪雪夜對酒客有唱山鷓鴣者¶
<pb:KR4h0022_WYG_155-3a>¶
　　　　　　　　　　　　　　　李　白¶
披我貂襜褕對君白玉壺雪花酒上滅頓覺夜寒無客¶
有桂陽至能吟山鷓鴣清風動窓竹越鳥鳴(集作/起)相呼¶
持此足為樂何煩笙與竽¶
　　此詩一百六十六巻重出今已削去¶
　　　終南望餘雪　　　　　　　祖　詠¶
終南隂嶺秀積雪浮雲端林表明霽色城中増暮寒¶
　　　竹下殘雪　　　　　　　　丘　為¶
<pb:KR4h0022_WYG_155-3b>¶
一㸃銷未盡孤明在竹隂晴光夜轉瑩寒氣曉仍深還¶
對讀書牖且闗乘興心已能依此地終不傍瑶琴¶
　　　會稽郡樓望雪　　　　　　張　繼¶
江城昨夜雪如花郢客登樓望霽華大禹壇前仍聚玉¶
西施渚上更飄紗簾櫳向晩寒風度睥睨初晴落影斜¶
數處微明消不盡湖山清暎越人家¶
　　　小雪　　　　　　　　　　戴叔倫(類詩作/釋清晝)¶
花雪隨風不厭㸔更多還肯失(類詩/作蔽)林巒愁人正在書¶
<pb:KR4h0022_WYG_155-4a>¶
窓下一片飛來一片寒¶
　　　韓舎人書齋殘雪　　　　　戎　昱¶
風巻黄雲暮雪晴江烟洗盡柳枝輕簷前數片無人掃¶
更得書窓一夜明¶
　　　早春雪中　　　　　　　　前　人¶
隂雲萬里盡漫漫愁坐闗心事幾般為報春風林下雪¶
柳條初發不禁寒¶
　　　晨起登樂遊原望終南積雪　僧皎然¶
<pb:KR4h0022_WYG_155-4b>¶
凌晨擁敝裘閒上古原頭雪霽山疑近天高思若浮瓊¶
峰埋積翠玉嶂掩飛流曜彩舍朝日摇光奪寸眸寒空¶
標瑞色爽氣襲皇州清眺何人得終當獨再遊¶
　　　山雪　　　　　　　　　　前　人(見文/粹)¶
夕陽在西峰疊翠縈殘雪狂風巻絮廻驚猨攀玉折何¶
意山中人悮報山花發¶
　　　盧郎中拜陵遇雪蒙見召因寄¶
　　　　　　　　　　　　　　　楊巨源¶
<pb:KR4h0022_WYG_155-5a>¶
南宫使者有光輝欲拜諸陵瑞雪飛蘋葉已脩青玉薦¶
柳花仍拂赤車衣應同谷口尋春去定似山隂帶月歸¶
寒冷出郊猶未得羡公將事㸔芳菲¶
　　　和劉夢得終南秋雪　　　　白居易¶
遍覽古今集都無秋雪詩陽春先唱後隂嶺未消時草¶
訝霜凝重松疑鶴散遲清光莫獨占還(集作/亦)對白雲司¶
　　　洛中(集作/下)雪中頻與劉李二賔客宴集因寄汴¶
　　　　州李尚書　　　　　　　前　人¶
<pb:KR4h0022_WYG_155-5b>¶
水南水北雪紛紛雪裏歡遊莫厭頻日日暗來唯老病¶
年年少去是交親碧氊帳暖梅花濕紅燎爐香竹葉春¶
今日鄒枚俱在洛梁園置酒召何人¶
　　　積雪　　　　　　　　　　賈　島¶
昔屬時霖滯今逢臘雪多南積飄狂渚北訝雨交河盡¶
滅平蕪色珍(集作/彌)重古木柯空中離白氣島外下滄波¶
隠者迷樵道朝人冷玉珂夕繁仍晝宻漏間復鐘和想¶
積高嵩頂新秋皓月過¶
<pb:KR4h0022_WYG_155-6a>¶
　　　殘雪　　　　　　　　　　許　渾¶
憶昨新春霰雪飛堦前簷上鬬寒姿狂風送在竹深處¶
隔日未消花發時輕壓嫩&KR0188;旁出土冷衝幽鳥别尋枝¶
晩來又喜登樓見一曲高歌和者誰¶
　　　叙雪寄喻亮　　　　　　　方　干(類詩作/杜荀鶴)¶
宻片繁聲旋不(類詩作/乆未)銷縈風雜霰轉飄颻澄江莫蔽¶
長流色衰柳難粘自動條濕氣添寒(類詩作/隂森)酤酒夜素¶
花迎曙(類詩作/晶耀)巻簾朝此時明(類詩/作行)逕無行(類詩/作人)跡唯¶
<pb:KR4h0022_WYG_155-6b>¶
望徽之問寂寥(方干集中又有叙雪題目同而詩異今/並載于此宻片無聲急復遲紛紛又勝)¶
(落花時逡巡不覺藏莎渚宛轉偏宜傍柳絲透室虚明/非月照滿空廻散是風吹高人坐卧才方逸援筆應成)¶
(六出/詞)¶
　　　長安雪後　　　　　　　　喻坦之¶
雪(疑/)落雲收盡天涯雪霽時草開當井地樹折帶巢枝¶
野渡滋寒麥高泉漲禁池遥分丹闕出迥對上林宜宿¶
片攀簷取凝花就砌窺氣陵禽翅束凍入馬蹄危北想¶
連沙漠南思極海涯冷光兼素彩向暮朔風吹¶
<pb:KR4h0022_WYG_155-7a>¶
　　　書齋雪後　　　　　　　　趙　嘏¶
擁褐坐茅簷春晴喜初日微風入桃徑爽氣歸(集作/生)縹¶
帙頻時苦風雪就景理巾櫛樹暖高鳥來窓閒曙雲出¶
鄉遥路難越道蹇時易失欲静又不(集作/未)能東山負芝¶
术¶
　　　寒日閒居新雪　　　　　　薛　能¶
大雪滿初晨開門萬象新龍鍾雞未起蕭索我何貧耀¶
若花前鏡清如物外聲細飛斑户牖乾酒亂松筠正色¶
<pb:KR4h0022_WYG_155-7b>¶
凝高嶺隨流助要津鼎消微示滓車輾半和塵茶興留¶
詩客𤓰期想戍人終篇無本字誰别勝陽春¶
　　　峩嵋雪　　　　　　　　　鄭　谷¶
萬仞白雲端經春雪未殘夏消江峽滿晴照蜀樓寒造¶
境知僧熟歸林認鶴難會須朝(集作/上)闕去祗有畫圖㸔¶
　　　雪中偶題　　　　　　　　前　人¶
亂飄僧舍茶烟濕宻洒歌樓酒力微江上晩來堪畫處¶
漁人披得一蓑歸¶
<pb:KR4h0022_WYG_155-8a>¶
　　　潤州甘露寺㸔雪上周相公　羅　隠¶
篩寒洒白亂溟濛祈禱(集作/禱請)功兼造化功光薄乍迷京¶
口月影交初轉海門風細粘謝客衣襟(集作/裙)上輕拂(集/作)¶
(堕/)梁王酒盞中一種為祥君㸔取半禳(集作/攘)災沴半年¶
豐¶
　　晴霽¶
　　　開霽　　　　　　　　　梁簡文帝¶
景落商颷静烟開四郊謐偃蹇暮山虹游揚下峰日水¶
<pb:KR4h0022_WYG_155-8b>¶
文城上動城樓水中出竟微共治功空卧淮陽秩¶
　　　雨後　　　　　　　　　梁簡文帝¶
散絲與山氣忽合復俄晴雷音稍入嶺電影尚連城雨¶
餘雲稍薄風收熱復生¶
　　　望夕霽　　　　　　　　　王　筠¶
連山巻族雲長林息衆籟宻樹含綠滋遥峰凝翠靄石¶
溜正潨殘山泉始澄汰物華方入賞跂予心期會¶
　　　喜晴　　　　　　　　　　庾　信¶
<pb:KR4h0022_WYG_155-9a>¶
比日思光景今朝喜暫逢雨住便生熱雲晴即作風水¶
白澄還淺花紅燥更濃已歡無石燕彌欲棄土龍¶
　　　雨晴　　　　　　　　　　王　胄¶
初晴物候凉反景照山庄殘虹低飲澗新溜上侵塘風¶
度蟬聲逺雲開鴈(初學記/作鳥)路長¶
　　　初晴落景　　　　　　　　唐太宗¶
晩霞聊自怡初晴彌可喜日光百花色風動千株翠池¶
魚躍不同園鳥聲還異寄言博通者知余物外志¶
<pb:KR4h0022_WYG_155-9b>¶
　　　幽山雨後應令　　　　　　虞世南¶
肅城臨上苑黄山邇桂宫雨歇連峯翠烟開竟野通排¶
虚翔戲鳥跨水落長虹日下林全暗雲收嶺半空水泉¶
鳴石澗地籟響嵒風¶
　　　雨後　　　　　　　　　　李百藥¶
晩來風景麗晴初物色華薄雲向空盡輕虹逐望斜後¶
窓臨岸竹前堦枕浦沙寂寥無與晤樽酒對風花¶
　　　雨晴(一作/秋霽)二首　　　　　　杜　甫¶
<pb:KR4h0022_WYG_155-10a>¶
天外(一作/際)秋雲薄從(一作/松)西萬里風今朝好晴景乆雨¶
不妨農塞柳行疎翠山梨結小紅胡笳樓上發一鴈入¶
高空¶
　　　二¶
雨晴山不改晴罷峽如新天路㸔殊俗秋江思殺人有¶
猿揮淚盡無犬附書頻故國愁眉外長歌欲損神¶
　　　晩晴二首　　　　　　　　前　人¶
村晩驚風度庭幽過雨霑夕陽薰細草江色映疎簾書¶
<pb:KR4h0022_WYG_155-10b>¶
亂誰能帙盃乾可自添時聞有餘論未恠老夫潜¶
　　　二¶
返照斜初徹(集作/散)浮雲薄未歸江虹明近(集作/逺)飲峽雨¶
落餘飛鳬鴈(集作/鶴)終高去熊羆覺自肥秋分客尚在竹¶
露夕(集作/乆)微微¶
　　　晴二首　　　　　　　　　前　人¶
乆雨巫山暗新晴錦綉文碧知湖外草紅見海東雲竟¶
日鸎相和摩霄鶴數羣野花乾更落風處急紛紛¶
<pb:KR4h0022_WYG_155-11a>¶
　　　二¶
啼烏争引子鳴鶴不歸林下食遭多泥(集作遭/泥去)高飛恨¶
乆隂雨聲衝塞盡日氣射江深回首湖南客驅馳魏闕¶
心¶
　　　院中晩晴省(集作/懐)西郭茅舎　前　人¶
天際(集作/幕府)秋風日夜清澹雲踈雨過高城葉心珠(集作/朱)¶
實㸔時落階面青苔老更(集作/先自)生復有樓臺銜暮景不¶
勞鐘鼓報新晴浣花溪裏花饒&KR0015;肯信吾兼吏隠名¶
<pb:KR4h0022_WYG_155-11b>¶
　　　曉晴　　　　　　　　　　李　白¶
野凉疎雨歇春色徧萋萋魚躍青池滿鶯吟綠樹低野¶
花粧面濕山草紐斜齊零落殘雲片風吹挂竹谿¶
　　　湖中晩霽　　　　　　　　常　建¶
湖廣舟自輕江天欲澄霽是時清楚望氣色猶霾曀踟¶
蹰金霞白波上日初麗烟紅落鏡中樹木生天際杳杳¶
涯(疑/)欲斑濛濛雲復閉言垂星漢明又觀寰瀛勢微興¶
從此愜悠然不知歲試歌滄浪清遂覺乾坤細肯念客¶
<pb:KR4h0022_WYG_155-12a>¶
衣薄將期永投袂遲廻漁父間一鴈聲嘹唳¶
　　　酬鴻臚裴主簿雨後北樓見贈¶
　　　　　　　　　　　　　　　王昌齡¶
暮霞照新晴歸雲猶相逐有懐晨昏暇想見登眺目問¶
禮待彤襜題詩訪茅屋高樓多今古陳事滿陵谷地乆¶
㣲子封臺餘孝王築徘徊顧霄漢豁逹俯川陸逺水對¶
秋城長天向喬木公門何清浄列㦸森已肅不歎携手¶
稀常思着鞭速終當拂羽翰輕舉隨鴻鵠¶
<pb:KR4h0022_WYG_155-12b>¶
　　　喜晴　　　　　　　　　　劉長卿¶
曉日西風轉秋天萬里明湖天一種色林鳥百般聲霽¶
景浮雲滿逰絲暎水輕今朝江上客凡慰幾人情¶
　　　山下晩晴　　　　　　　　崔　曙¶
寥寥逺天浄溪路何空濛斜光照疎雨秋氣生白虹雲¶
盡山色暝蕭條西北風故林歸宿處一葉下梧桐¶
　　　樂遊原晴望寄中書李侍郎　錢　起¶
爽氣朝來(集作/分)萬里清憑高一望九秋(集作/愁)輕不知傅¶
<pb:KR4h0022_WYG_155-13a>¶
説(集作/鳳沼)霖初霽但見(集作/覺)堯天日轉明四野山河同(集/作)¶
(通/)逺色千家砧杵共秋聲遥指(集作/想)青雲丞相府何時¶
開閣對(集作/引)書生¶
　　　泉上雨後作　　　　　　　元季川¶
風動蕩煩暑雨息佳霽初衆峰帶閒雲秋氣入我廬颯¶
颯鮮(一作/凉)飈來窺臨(一作/臨窺)惬所圖綠蘿長新蔓裊裊垂¶
座隅流水復簷下丹砂發清渠養葛為我衣種芳為我¶
蔬誰能(一作/是)畹與畦彌漫連野蕪(一作見唐/百家詩選)¶
<pb:KR4h0022_WYG_155-13b>¶
　　　喜晴(時左遷台/州刺史)　　　　　　李敬方¶
到台十二旬一片雨中春林果垂楊盡山苖半夏新陽¶
烏晴展翅隂魄夜飛輪坐兾無雲物分明見北辰¶
　　　春晴　　　　　　　　　　任　翻¶
楚國多春雨柴門喜晩晴幽人臨水坐好鳥隔花鳴野¶
色臨空闕(疑作/澗)江流接海平門前到溪路今夜月分明¶
　　　江城秋霽　　　　　　　　戎　昱¶
霽後江城風景凉豈堪登眺只堪傷逺天螮蝀收殘雨¶
<pb:KR4h0022_WYG_155-14a>¶
暎水鸕鷀近夕陽萬事無成空過日十年多難未還鄉¶
不知何處銷茲恨轉覺愁隨夜夜長¶
　　　答韋先軰春雨後見寄　　　劉得仁¶
風散五更雨鳥啼三月春軒窓透初日硯席絶纎塵箇¶
箇峰頭出家家樹色新憐君高且静有句寄幽人¶
　　　春日雨後作　　　　　　　前　人¶
朝來微有雨天地爽無塵北闕明如晝南山碧動人車¶
輿終日别草樹一城新枉是吾君戚何門謁紫宸¶
<pb:KR4h0022_WYG_155-14b>¶
　　　塞路初晴　　　　　　　　雍　陶¶
晩虹斜日塞天昏一半山川帶雨痕新水亂侵青草路¶
殘煙猶傍綠楊村胡人羊馬休南牧漢將旌旗在北門¶
行子喜聞無戰伐閒㸔(集作/時逢)逰騎獵秋原¶
　　　晩晴　　　　　　　　　　李商隠¶
深居俯夾城春去夏猶清天意憐幽草人間重晩晴併¶
添高閣曉微注小窓明越鳥巢乾後歸飛體更輕¶
　　　白石潭秋霽作　　　　　　周　繇¶
<pb:KR4h0022_WYG_155-15a>¶
潭心烟霧破斜暉殷殷雷聲隔翠微崖蹙盤渦翻蜃窟¶
灘吹白石上漁磯陵風舴艋謳啞去出水鸕鷀薄泊飛¶
秋霽更誰同此望逺鐘時見一僧歸¶
　¶
　¶
　¶
　¶
　¶
<pb:KR4h0022_WYG_155-15b>¶
　¶
　¶
　¶
　¶
　¶
　¶
　¶
　文苑英華巻一百五十五¶
