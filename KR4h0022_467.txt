# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:51.139705
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百六十七
<pb:KR4h0022_WYG_467-1a>¶
欽定四庫全書¶
　文苑英華巻四百六十七　宋　李昉等　編¶
　批答二¶
　　答賀破賊¶
　　　答宰臣賀破賊狀　　　　　張　説¶
省表具知蠢茲戎狄侵軼邊鄙不交鋒刃自取敗亡既¶
邊將之功亦天道所棄心之有慰與卿同之¶
　　　答薛平(集作/萃非)賀生擒李錡表　白居易¶
<pb:KR4h0022_WYG_467-1b>¶
省表具知朕自嗣耿光毎多惕慮念必先於除害志無¶
忘於安人李錡大負國恩自貽天討(集作/罰)師徒未勤(集/作)¶
(動/)於疆埸父子俱肆於市朝信上天之禍滛與率土而¶
同慶省視來表深鑒乃誠所賀知¶
　　　批百寮賀王宰破陽城縣賊表¶
　　　　　　　　　　　　　　　封　敖¶
省表具知討彼狡童萃乎茂(疑作/戍)卒星霜既換牛馬未¶
遑毎軫勞懐渴聞㨗報今者王宰麾下大破賊徒廣治¶
<pb:KR4h0022_WYG_467-2a>¶
砦既已平除陽城縣復見誅滅自茲乗勝足以震威蕩¶
定有期凱旋可徒(疑作/待)外禦多忠臣之力内謀有賢相¶
之籌豈無成功亦復何慮所賀知¶
　　　批宰臣賀石雄破賊陣表¶
省表具知有名之伐義勇争登干紀之&KR0495;幽明共戮逆¶
順之理何嘗不然况内有賢相之謀外多良將之力舉¶
則必勝動皆成功吉語屢聞(闕/)　　　　　來獻相繼¶
於道涂斬級申威毎盈於原野蓄産兵仗所獲盖多武¶
<pb:KR4h0022_WYG_467-2b>¶
力軍聲殊為善陣想其危亟坐見清平卿義極謨猷道¶
光翼賛推功之賀懐愧良多所賀知¶
　　　批宰臣賀正月一日河中陳許行營破廻鶻表¶
　　　　　　　　　　　　　　　前　人¶
省表具知廻鶻恃衆忘恩棄盟犯境朕以勲親是念討¶
伐未行而乃尚肆梟音敢回狼顧恣行驅刼涂(疑/)見奔¶
衝戰士等蓄鋭多時奪身自効蕕闘之獸何足以枝梧¶
成擒之虜幸獲於逃遁蜂蠆自滅馬牛皆歸此實上帝¶
<pb:KR4h0022_WYG_467-3a>¶
威靈輔臣謀畧豈予薄徳所可致焉循省賀章良多媿¶
慰所賀知¶
　　　批宰臣賀太原破廻鶻奪得太和公主表¶
　　　　　　　　　　　　　　　前　人¶
省表具知朕聞匈奴為中國之患者乆矣爰自漢魏迄¶
于周隋制控之謀罕見其術暨乎國朝以懐柔之道稍¶
致和寧然猶邊兵遠屯貴主下嫁國用且費人心未甘¶
昨者廻鶻以失國為詞欵塞相託朕懸知矯詐且永(疑/作)¶
<pb:KR4h0022_WYG_467-3b>¶
(示/)含容旋肆梟音屢聞狼顧虜騎唐突羽書飛馳方命¶
戎臣各嚴師律可汗不知藏匿尚敢猖狂繇是我載張¶
天威震貔貅之勇蹔奮其威稜犬彘之㣲豈煩於牙齒¶
邊塵掃蕩公主歸還豈獨壯於茲辰實可超於遠古此¶
皆上元降佑九廟垂休臺輔元臣咨謀允叶不然予之¶
寡昧何以致焉順美之詞省章多愧所賀知¶
　　答賀表¶
　　　答張九齡賀西幸延期表　　魏知古(附見張/九齡集)¶
<pb:KR4h0022_WYG_467-4a>¶
省表具知朕初聞三輔之間今嵗善熟朕縁陵寢誠欲¶
西幸(集作/行)然積累虚(集作/虚累)年乍得小稔即又聚食心所¶
(集作/所慮)重難儻夏麥不登未免匱乏百姓不足君(集作/朕)孰¶
與安所以再三痛懐欲去不忍至於宫苑所樂氣候非¶
宜茍得人安終不以此為念卿可宣前㫖更俟後期所¶
請徧示朝列及宣付史官亦豈(集作/屬)煩也任卿等自商¶
量¶
　　　太宗答顔真卿賀肅宗即位表¶
<pb:KR4h0022_WYG_467-4b>¶
　　　　　　　　　　　　　　　常　衮(附見顔/真卿集)¶
省表具知兇逆亂常侵侮中夏曩者潼關失守京國不¶
寧朕因涉岐梁至於巴蜀遂命皇帝肇登寳歴爰静祅¶
氛今官軍益振回紇效欵即議(集作/擬)南行共為剪滅卿¶
忠惟奉國孝則保家懐不二之心秉難奪之操皇帝累¶
申&KR0194;命兼以崇班宜有懋於深恩(集作/功)且用光於重寄¶
(集作/守)¶
　　　答叚祐等賀册立太子禮畢表¶
<pb:KR4h0022_WYG_467-5a>¶
　　　　　　　　　　　　　　　白居易¶
省表具知朕祗膺統序恭守典常爰推至公乃命長子¶
使主國鬯用貞邦家册畢禮成良增感慶卿等各司軍¶
衛同奉表章備見忠誠益深嘉歎所賀知¶
　　以下五篇並見集本¶
　　　批李夷簡賀御撰君臣事迹屏風表¶
　　　　　　　　　　　　　　　前　人¶
省表具知朕思求理化親閲典墳至於去邪納諫之規¶
<pb:KR4h0022_WYG_467-5b>¶
勤政慎兵之誡取而作鑒&KR0030;以為屏與其散在圖書心¶
存而景慕不若列之繪素目覩而躬行庻將為後事之¶
師不獨觀古人之象卿詞彰順美義見忠規省覽再三¶
深叶朕意所賀知¶
　　　批百寮嚴綬等賀御撰屏風表¶
　　　　　　　　　　　　　　　前　人¶
省表具知朕烈祖太宗以古為鏡用輔明聖實致(集作/臻)¶
理平垂作孫謀母懼乎失墜取為殷鑒遂飾以丹青至¶
<pb:KR4h0022_WYG_467-6a>¶
若明君直臣前言往事森然在目如見其人論列是非¶
既庻㡬為座隅之誡發揮獻納亦足以開臣下之心况¶
卿等職在儀刑政當補察各勤所任共副茲懐所賀知¶
　　　答文武百官嚴綬等賀御製新譯大乗本生心¶
　　　　地觀經序表¶
省表具知朕勤求道本廣挹教源以真如不二之宗助¶
清净得一之化况斯經典時為大乗名理精㣲翻譯成¶
就雖契心則離於文字而得意亦假於筌蹄庻使發揮¶
<pb:KR4h0022_WYG_467-6b>¶
因為序述卿等精通外學懇竭忠誠引經賛揚奉表稱¶
賀再三省覽嘉歎乆之¶
　　　答蕭俛孟簡等賀御製新譯大乗本生心觀地¶
　　　　經序狀¶
省表具知大仙經典最上法乗來自西方閟于中禁將¶
期利益必在闡揚遂命僧徒譯其句偈兼詔卿等潤以¶
文言昨因披尋深得真諦悟本生不滅之義證心地無¶
相之宗方勤䕶持聊著序引永言述作猶愧聖明卿等¶
<pb:KR4h0022_WYG_467-7a>¶
賀陳良深嘉尚¶
　　答謝表¶
　　　批王播謝官表　　　　　　元　稹¶
省表具知朕聞有衆不言弱有地不言貧是以管夷吾¶
用區區之齊而諸候九合今朕四海之大億兆之衆獨¶
不能擒庭湊克融而曰物力先困朕甚惑焉况髙祖太¶
宗之法令具存徳宗憲宗(集作/考)之舊老(集作/章)猶在制誥¶
比下選狀(集作/技)日聞較量重輕勤恤人隱而室閭益耗¶
<pb:KR4h0022_WYG_467-7b>¶
縣官益貧職業壊隳程品差戾議論講貫殊無古風意¶
朕聽之不聦而股肱耳目莫得宣其効也先皇帝以卿¶
有廊廟之畫倚以為相𦕈朕小子得而用之卿宜勉竭¶
誠懐副茲屬望(集作/嘉屬)¶
　　　答杜兼謝授河南尹表　　　白居易¶
省表具知卿文通史道學逹政源凡歴官常輙聞績効¶
觀能以授俾亞理於三川試可而遷宜專臨其一府盡¶
委封畿之政仍兼運漕之權嵗時之間佇有勞(集作/勤)効¶
<pb:KR4h0022_WYG_467-8a>¶
勉勤(集作/恭)爾職重副予懐所謝知¶
　　以下四篇並見集本¶
　　　答劉總謝檢校工部尚書范陽等兩道節度使¶
　　　　表¶
省表具知卿㓜承義訓長有令聞能遵忠孝之風不墜¶
弓裘之業朕所以命加異等&KR0194;冠常倫特授雙旌超登¶
八座豈唯延賞亦在任能將懋前修勉申後効載省章¶
䟽深鑒誠懐所謝知¶
<pb:KR4h0022_WYG_467-8b>¶
　　　答裴垍謝銀青光禄大夫兵部尚書表¶
　　　　　　　　　　　　　　　前　人¶
省表具知卿自居鈞軸日獻謀猷戴君常竭其股肱憂¶
國毎形於顔色及嬰疾病益不遑安未踰四旬以至三¶
讓撝謙秉易退之道堅懇陳難奪之詞遂抑朕心俯從¶
卿請而七命印綬五兵尚書官秩甚崇事務稍簡就以¶
優養冀乎和平載省表章深見誠意所謝知¶
　　　答薛苹謝授浙東觀察使表¶
<pb:KR4h0022_WYG_467-9a>¶
省表具知卿乆踐吏途累聞能政及居藩鎮尤見忠勤¶
訓道而群黎向方亷察而列郡承式實嘉乃績毎簡予¶
心宜遷雄劇之藩以廣循良之化勉於為理副朕所懐¶
所謝知¶
　　　答李卿謝二品狀　　　　　苑　咸¶
省表具知以卿有渾厚之徳貞固之行遠勵衣冠近光¶
宗室况友于之美克賛昇平故改以章綬之名用表禮¶
賢之意也所謝知¶
<pb:KR4h0022_WYG_467-9b>¶
　　　批劉悟謝上表　　　　　　元　稹¶
省表具知朕聞上黨亦天下勁兵處昔者李抱真用之¶
一舉破朱㴞再舉蹙田悦訓養十萬威聲殷然人到于¶
今號為良將夫以卿之勇義才畧猶將逺慕韓彭區區¶
抱真夫豈難繼况以克融庭湊之狂脆小賊比朱㴞田¶
悦之結連大盜(集作熾/大結連)是猶以孩嬰而校賁育也蜂蟻¶
相聚其能乆乎卿宜宻運謀猷明宣號令避狂擊惰取¶
暴撫羸勿争虵豕之鋒直取鯨鯢之首再圖麟閣永煥¶
<pb:KR4h0022_WYG_467-10a>¶
縑緗無為他人所先當使功居第一策勲在近勿復為¶
勞所謝知¶
　　　答元膺(集作/應非)授岳鄂等觀察使謝上表¶
　　　　　　　　　　　　　　　白居易¶
省表具知夏口重鎮屬在時賢非明肅不能理其軍非¶
簡儉不能阜其俗以卿有仁厚之質謇直之風累踐班¶
行皆著名節遂輟中憲往臨外藩知已下車當(集作/深)慰¶
人望佇茲報政用副朕懐所謝知¶
<pb:KR4h0022_WYG_467-10b>¶
　　　答李&KR0352;授淮南節度使謝上表¶
　　　　　　　　　　　　　　　前　人¶
省表具知卿抱兼人之才秉徇公之節毎登要職輙(集/作)¶
(悉/)著能名若刃發硎投而不滯如玉在佩動必有聲朕¶
以距淮而南人物繁㑹非亷明何以貞師察俗非簡惠¶
何以通商綏農前勞既彰後効何遠載省來表知已下¶
車勉副虛懐佇觀新政所謝知¶
　　　答元素謝上表¶
<pb:KR4h0022_WYG_467-11a>¶
省表具知卿用兼文武識合變通輟綱領於中朝授麾¶
幢於重鎮(集作/外門)吏能足以惠物將畧足以董戎人望所¶
歸予心是頼知卿已到本鎮當慰疲人深藉撫綏之方¶
以安凋瘵(集作/弊)之俗日期報政嵗望成功勉勤所圖用¶
副朕意¶
　　　答杜兼謝上河南少尹知府事表¶
　　　　　　　　　　　　　　　前　人¶
省表具知三川(一作/帥非)封畿實重其任貳職綱紀亦難其¶
<pb:KR4h0022_WYG_467-11b>¶
人卿素懐器能累著聲績亞理以明慎選專領以展長¶
才知已下車當親綏撫佇聞報政用副憂勤所謝知¶
　　　批敬昕謝上表　　　　　　封　敖¶
省表具知卿蹈履中和修潔大雅推經笥而㣲言如貫¶
聽文韻而清音不窮亟稱才能歴踐華&KR0139;洎尹正洛汭¶
臨戎孟津治(不避諱/恐作理)行推髙號令有律遽遷白馬重擁¶
青幢接畛素洽於䛴謡先聲載揚於道路既聞至止當¶
慰予懐所謝知¶
<pb:KR4h0022_WYG_467-12a>¶
　　　批盧鈞謝上表¶
省表具知負才畧者不辭於難事付重難者思得於才¶
人朕以上黨雄軍壺關重寄劉悟始以勲力授之旌旄¶
而擁鄆州兇孽之餘汙潞府忠良之俗苛法脅衆偽言¶
欺天洎從諫襲有父兵坐邀朝命嘯聚姦惡稔成悖兇¶
狡豎何知羣逆相濟以卿端厚可以鎮俗誠明可以訓¶
戎舉二鎮之旌旗滌五州之汙染果有變節翻為吾人¶
今元兇盡誅舊風可復已知到鎮用深慰懐善撫傷夷¶
<pb:KR4h0022_WYG_467-12b>¶
務矜凋瘵俟爾報政副予所知¶
　　　批鄭涯謝上表¶
省表具知卿道茂搢紳望髙班列夷澹自處(一作/守)端莊¶
有嚴直如朱絃清比嘉玉内庭西掖留重價於雄文憲¶
府南宫藹餘芳於嘉話出入更踐便蕃&KR0194;榮所蒞有聲¶
溢於聞聽是用授之鈇鉞鎮以荆蠻壓江漢之上㳺揔¶
吳蜀之都㑹茍非良幹其誰付焉知已下車故多勞止¶
勉𢎞政術必副憂勤所謝知¶
<pb:KR4h0022_WYG_467-13a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_467-13b>¶
　¶
　¶
　¶
　¶
　¶
　¶
　¶
　文苑英華巻四百六十七¶
