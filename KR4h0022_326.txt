# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.714660
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百二十六
<pb:KR4h0022_WYG_326-1a>¶
欽定四庫全書¶
　文苑英華巻三百二十六　宋　李昉等　編¶
　花木六(果實/附)¶
　　櫻桃十首　　　　　甘橘十首¶
　　桃李六首　　　　　梨三首¶
　　石榴二首　　　　　棗栗二首¶
　　柰一首　　　　　　梅一首¶
　　荔枝三首　　　　　雜果實五首¶
<pb:KR4h0022_WYG_326-1b>¶
　　樹木二十一首　　　藤四首¶
　　櫻桃¶
　　　奉答南平王康賚朱櫻　　梁簡文帝¶
倒流映碧叢照(類聚/作㸃)露擎朱實花茂蝶争飛(類聚/作來)枝濃¶
鳥相失已麗金釵𤓰仍美玉盤橘寧異梅似丸不羨萍¶
如日永植平臺垂長與雲桂密徒然奉推甘終似(初學/記作)¶
(以/)愧操筆¶
　　　賦得櫻桃(春字/韻)　　　　　　唐太宗¶
<pb:KR4h0022_WYG_326-2a>¶
華林滿芳景洛陽偏宜(初學記/作徧陽)春朱顔𠲒逺日翠色影¶
長津喬柯囀嬌鳥低枝映羙人昔作園中實今來席上¶
珍¶
　　　勅賜百官櫻桃　　　　　　王　維¶
芙蓉闕下㑹千官紫禁朱櫻出上闌纔是寝園春薦後¶
非闗御苑鳥銜殘歸鞍競帯青絲籠中使頻傾赤玉盤¶
飽食不湏憂(集作/愁)内熱大官還有柘(集作/蔗)漿寒¶
　　　和前　　　　　　　　　　崔興宗¶
<pb:KR4h0022_WYG_326-2b>¶
未央朝謁正逶迤天上櫻桃錫此時朱實初傳九華殿¶
繁花舊雜萬年枝全勝晏子江南橘莫比潘家大谷梨¶
聞道令人好顔色神農本草自應知¶
　　　和詠&KR0492;署有櫻桃　　　　　孫　逖¶
上林天禁裏芳樹有紅櫻江國今來見君門春意生香¶
從花綬轉色繞珮珠明海鳥銜初實吳姬掃落英切将¶
稀取貴羞與衆同榮為此堪攀折芳蹊處處成¶
　　　酬裴傑秀才新櫻　　　　　權徳輿¶
<pb:KR4h0022_WYG_326-3a>¶
新果真瓊液來應宴紫蘭圓疑竊龍頷色已奪鷄冠逺¶
火㣲㣲辨殘星隠隐看茂先知味易(一作/好)曼倩恨偷難¶
忍用烹騂酪從将玩玉盤流年如可駐何必九華丹¶
　　　朝日勅賜百官櫻桃　　　　張　籍¶
仙果人間都未有今朝忽見下天門捧盤小吏初宣勅¶
當殿羣臣共拜恩日色遥分廊下座露香纔出禁中園¶
毎年重此長(集作/偏)先熟願得千春奉至尊¶
　　　和張員外(集作/水部)勅賜百官櫻桃¶
<pb:KR4h0022_WYG_326-3b>¶
　　　　　　　　　　　　　　　韓　愈¶
漢家舊種明光殿炎帝還書本草經豈似滿朝承雨露¶
共看傳賜出青冥香隨翠籠擎初到(集作/重)色照銀盤寫¶
未停食罷自知無所報空然慚汗仰皇扄¶
　　　與沈楊二舍人閣老同食勅賜櫻桃翫物感㤙¶
　　　成十四韵　　　　　　　　白居易¶
清曉趨丹禁紅櫻降紫宸驅禽養得熟和葉摘來新圓¶
轉盤傾玉鮮明籠透銀内園題兩字西掖賜三臣熒惑¶
<pb:KR4h0022_WYG_326-4a>¶
晶華赤醍醐氣味真如珠未穿孔似火不燒人杏俗難¶
為對桃頑詎可倫肉嫌盧橘厚皮笑荔枝皴瓊液酸甜¶
足金丸大小勻偷湏防曼倩惜莫擲安仁手擘纔離核¶
匙抄半是津甘為舌上露暖作腹中春已懼長尸禄仍¶
驚數食珍最慚恩未報飽餵不才身¶
　　　自有扈至京師已後朱櫻之期¶
　　　　　　　　　　　　　　　温庭筠¶
露圓霞赤數千枝銀籠誰家寄所思秦苑飛禽諳熟早¶
<pb:KR4h0022_WYG_326-4b>¶
杜陵遊客恨來遲空看翠幄成隂日不見紅珠滿樹時¶
盡日徘徊濃影(一作/廕)下秪應重作釣魚期¶
　　甘橘¶
　　　詠甘子　　　　　　　　　徐　陵¶
朱實挺江南苞品擅珍淑上林雜嘉樹江潭間脩竹萬¶
室擬封家千株挺(疑/)荆國緑葉萋以布素榮芬且郁得¶
陳終宴歡良垂雲雨育¶
　　　園橘　　　　　　　　　　范　雲¶
<pb:KR4h0022_WYG_326-5a>¶
芳條結寒翠圓實變霜朱徙根楚洲上來覆廣庭隅¶
　　　同前　　　　　　　　　　沈　約¶
緑葉迎露滋朱苞待霜潤但令入玉柈金衣非所恡¶
　　　橘樹　　　　　　　　　　李元操¶
嘉樹出巫隂分根徙上林白花如霰雪朱實似懸金布¶
影臨丹地飛香度玉岑自有陵冬質能守嵗寒心¶
　　　橘　　　　　　　　　　　李　嶠¶
萬里盤根植千株布葉繁既榮潘子賦方重陸生言玉¶
<pb:KR4h0022_WYG_326-5b>¶
蘤𠲒霜動金衣逐吹翻願辭湘水曲長茂上林園¶
　　　病橘　　　　　　　　　　杜　甫¶
伊(集作/羣)橘少生意雖多亦奚為惜哉結實小(集作/少)酸澁¶
如棠梨剖之盡蠧蝕(集作/蟲)採掇爽所宜紛然不適口豈¶
止存其皮蕭蕭半死葉怱怱(集作/未忍)别故枝𤣥冬霜雪積¶
况乃廻風吹嘗聞蓬萊殿羅列瀟湘枝此物嵗不稔玉¶
食失光輝㓂盗尚憑陵當君减膳時汝病是天意吾意¶
罪有司憶昔南海使崩(集作/奔)騰獻荔枝百馬死山谷到¶
<pb:KR4h0022_WYG_326-6a>¶
今耆舊悲¶
　　　揀貢橘書情　　　　　　　白居易¶
洞庭貢橘揀宜精太守勤王請自行珠顆形容隨日長¶
瓊漿氣味得霜成登山敢惜駑駘力望闕難伸螻蟻情¶
踈賤無由親跪獻願憑朱實表丹誠¶
　　　奉和揀貢橘　　　　　　　周元範¶
離離朱實緑叢中似火燒山處處紅影下寒林沉緑水¶
火摇髙樹照晴空銀章自竭人臣力(一作/分)玉液誰知造¶
<pb:KR4h0022_WYG_326-6b>¶
化功看取明朝船發後餘香猶尚逐仁風¶
　　　同前　　　　　　　　　　張　彤¶
凌霜逺渉太湖深雙巻朱旗望橘林樹樹籠烟疑帶火¶
山山照日似懸金行看採掇方盈手暗覺馨香已滿襟¶
揀選封題皆盡力無人不感近臣心¶
　　　橘園　　　　　　　　　　李　紳¶
江城霧歛輕霜早園橘千株欲變金朱實摘時天路近¶
素英飄處海雲深懼同枳棘愁遷徙每抱馨香委照臨¶
<pb:KR4h0022_WYG_326-7a>¶
憐爾結根宜(一作/能)自保不隨寒暑換貞心¶
　　桃李¶
　　　桃　　　　　　　　　　　　李　嶠¶
獨有成蹊處紅桃(集作/穠華)發井傍𠲒風如(集作山/風凝)笑臉裛¶
露似(集作朝/露泫)啼妝隠士顔應改仙人路漸長還欣上林苑¶
千嵗奉君王¶
　　　𤣥都觀桃　　　　　　　　　蔣　防¶
舊傳天上千年熟今日人間五日香紅軟滿枝湏作意¶
<pb:KR4h0022_WYG_326-7b>¶
莫交方朔施偷将¶
　　　麥李　　　　　　　　　　　沈　約¶
青玉冠西海碧石彌外區化為中園實其下成路衢在¶
昔良足貴因小邈難逾色潤房陵縹味奪寒水珠摘持¶
歌以獻尚食且踟蹰¶
　　　答元金紫餉朱李　　　　　　王　筠¶
穠(初學記/作李)華春發彩結實下成蹊潘生詠金谷魏后沈¶
寒溪逢君重妖麗移翫入崇閨慙無瓊玖報徒用萃幽¶
<pb:KR4h0022_WYG_326-8a>¶
棲¶
　　　賦得李　　　　　　　　　唐太宗¶
玉衡流桂圃成蹊正可尋鸎啼宻葉外蝶戲脆花心麗¶
景光朝彩輕烟散夕隂暫顧暉章側還眺靈山林¶
　　　同前　　　　　　　　　　李　嶠¶
潘岳閒居暇(一作/日)王戎戲陌辰蝶遊芳徑馥鶯囀令(一/作)¶
(弱/)枝新葉暗青房晩花明玉井春方知有靈榦持(一作/特)¶
用表真人¶
<pb:KR4h0022_WYG_326-8b>¶
　　梨¶
　　　應詔詠梨　　　　　　　　沈　約¶
大谷來既重岷山道又難摧折非所恡但令入玉盤¶
　　　梨　　　　　　　　　　　後梁宣帝¶
大谷常流稱南荒本足珍緑葉已承露紫實復𠲒津¶
　　　同前　　　　　　　　　　李　嶠¶
擅美𤣥光側傳芳瀚海中鳯文踈象郡花影麗新豐春¶
暮條應紫秋來葉早紅(集作色對瑶池/紫甘依大谷紅)若令逄漢主還¶
<pb:KR4h0022_WYG_326-9a>¶
冀識張公¶
　　石榴¶
　　　石榴　　　　　　　　　　梁元帝¶
塗林未應發春暮轉相催然燈宜夜火連珠勝早梅西¶
域移根至南方釀酒來葉翠如新剪花紅似故栽還憶¶
河陽縣映水珊瑚開　　以下五篇並見初學記¶
　　　同前　　　　　　　　　　魏彦深¶
分根金谷裏移植廣庭中新枝𠲒淺緑晩萼散輕紅影¶
<pb:KR4h0022_WYG_326-9b>¶
入環階水香隨度隙風路逺無由寄徒然(初學記/作念)春閨¶
空¶
　　棗栗¶
　　　棗　　　　　　　　　　　梁簡文帝¶
浮華齊水麗垂彩鄭都竒白英紛靡靡紫實摽離離風¶
摇羊角樹日映鷄心枝糓城踰石蜜蓬岳表仙儀已聞¶
安邑美永茂玉門垂¶
　　　詠栗雜言　　　　　　　　陸　玢¶
<pb:KR4h0022_WYG_326-10a>¶
貨見珍於有漢木取貴於隆周英肇萌於朱夏實方落¶
於素秋委玉盤雜椒糈将象腐(初學記/作席)糅珍羞¶
　　柰¶
　　　柰　　　　　　　　　　　禇　澐¶
成都貴素質酒泉稱白麗紅紫奪夏藻芬芳掩春蕙映¶
日照新芳叢林抽晩蒂誰為重(初學記/在種)三株終焉競八¶
桂不讓圜丘中粲潔華庭際¶
　　　梅　　　　　　　　　　　李　嶠¶
<pb:KR4h0022_WYG_326-10b>¶
大庾歛寒光南枝獨早芳雪𠲒朝暝(集作/紫花)色風引去來¶
(集作上林单/題詩作上春)香舞袖(集作/粧面)迴青徑歌塵起畵梁若能遥¶
止渇何假泛瓊漿¶
　　　荔枝　　　　　　　　　　鄭　谷¶
平昔誰相愛驪山遇貴妃在(集作/任)教生處逺愁見摘來¶
稀曉(集作/晩)奪紅霞色晴欺瘴日威南荒何所戀為爾即¶
㤀歸¶
　　　荔枝樹　　　　　　　　　前　人¶
<pb:KR4h0022_WYG_326-11a>¶
二京曽見畵圖中數本芳菲色不同孤棹今來巴徼外¶
一枝煙雨思無窮夜郎城近𠲒香瘴杜宇巢低起暝風¶
腸斷渝瀘霜霰薄不教葉似灞陵紅¶
　　　南海陪鄭司空遊荔園　　　曹　松¶
荔枝時節出旌斿南國名園盡興遊亂結羅紋照襟袖¶
别𠲒瓊露爽咽喉葉中新火欺寒食樹上丹砂勝錦州¶
他日為霖不将去也湏圖畵取風流¶
　　雜果實¶
<pb:KR4h0022_WYG_326-11b>¶
　　　野園獻果呈員外　　　　　楊巨源¶
西園果初熟上客心逾惬凝粉乍辭枝飄紅仍帶葉幽¶
姿㵼瓊實殷彩呈粧頰持此贈佳期清芬羅袖裛¶
　　　詠紅柿子　　　　　　　　劉禹錫¶
曉連星影出晩帶日光懸本因遺採摘(集作/掇)翻自保天¶
年¶
　　　菱　　　　　　　　　　　李　嶠¶
鉅野韶光暮東平春溜通影摇江浦月香引棹歌風日¶
<pb:KR4h0022_WYG_326-12a>¶
色翻池上潭花發鏡中五湖多賞樂千里望難窮¶
　　　瓜　　　　　　　　　　　前　人¶
欲識東陵味青門五色瓜龍蹄逺珠履女臂動金花六¶
子方呈瑞三仙實可嘉終期奉絺綌謁帝佇非賒¶
　　　秋日吳中觀共藕　　　　　趙　嘏¶
野艇幾西東清泠映碧空搴衣來水上捧玉出泥中葉¶
亂田田緑蓮餘片片紅激波纔入選就日已生風御潔¶
玲瓏膳人懐㧞擢功梯山謾多品不與世流同¶
<pb:KR4h0022_WYG_326-12b>¶
　　樹木¶
　　　詠樹　　　　　　　　　　庾　信¶
交柯将(一作/乍)百頃擢本或千尋楓子留為式桐孫待作¶
琴殘核移桃種空花植棗林幽居對䝉宻蹊徑轉深沉¶
　　　庭前枯樹　　　　　　　　孫萬夀¶
當時金谷裏昔日平陵東布葉俱承露開花共待風摇¶
落一如此容華遂不同庭前生意盡井上蠧心空匠者¶
無勞顧擁腫難為功¶
<pb:KR4h0022_WYG_326-13a>¶
　　　長信宫樹　　　　　　　　喬知之¶
婀娜當軒樹華胥(一作/茸)倚蘭殿葉映九春華香摇五明¶
扇餘花鳥哢盡新葉蟲蠧(一作/書)遍零落親(一作/客)自知芬¶
芬君不見¶
　　　河邉枯樹　　　　　　　　劉　瑧¶
竒樹臨芳渚半死若龍門疾風摧勁葉沙岸毁盤根将¶
軍猶未坐匠石不曾論無復凌雲契空餘激浪痕可嗟¶
摧折盡詎得上河源¶
<pb:KR4h0022_WYG_326-13b>¶
　　　登思禅寺上方經脩竹茂林　劉長卿¶
上方幽且暮䑓殿隠朦朧(集作/䝉籠)逺磬秋山裏清猿古木¶
中衆溪連竹路諸嶺共松風倘許棲林下甘成白首翁¶
　　　同李郎浄律師院梔子樹　　包　何¶
南國佳人去不廽洛陽才子更湏媒綺琴白雪無情棄¶
羅幌清風到曉開冉冉修篁依戸牖迢迢列宿映樓䑓¶
縱令奔月成仙去且作行雲入夣來¶
　　　古樹　　　　　　　　　　張　籍¶
<pb:KR4h0022_WYG_326-14a>¶
古樹枝柯少枯來復幾春露根堪繫馬空腹定藏人蠧¶
節莓苔老燒痕霹靂新若當江浦上行客祭為神¶
　　　石楠樹　　　　　　　　　白居易¶
可憐顔色好隂凉葉剪紅牋花撲霜傘葢低垂金翡翠¶
薰籠亂搭繡衣裳春芽細炷千燈熖夏蘂濃焚百和香¶
見説上林無此樹只教桃栁占年芳¶
　　　移家别樹　　　　　　　　戎　昱¶
千種庭前樹人移樹不移看花愁作别不及未栽時¶
<pb:KR4h0022_WYG_326-14b>¶
　　　種樹　　　　　　　　　　于　鵠¶
一樹新栽益四鄰野夫如到舊山春樹成多是人先老¶
垂白看他攀折人¶
　　　漢隂亭樹　　　　　　　　趙　嘏¶
碧樹如煙覆晩波清秋欲盡客重過家園亦有如煙樹¶
鴻鴈不來風雨多¶
　　　路傍樹　　　　　　　　　馬　戴¶
古樹何人種清隂减昔時莓苔根半露風雨(一作/雪)節偏¶
<pb:KR4h0022_WYG_326-15a>¶
危蟲蠧心将穴蟬催葉向衰樵童不湏剪聊起邵公思¶
　　　山中古木　　　　　　　　盧　綸¶
髙林已蕭索夜雨復秋風墜葉鳴荒竹斜根擁斷(集作/亂)¶
蓬半侵山色(集作/影)裏長在水聲中此地何人到雲門去¶
亦通¶
　　　石橋琪樹　　　　　　　　蔡隐石¶
山上天将近人間路漸遥誰當雲裏見知欲渡仙橋¶
　　　佳人故居琪樹(集作桂州經/佳人故居)　李羣玉¶
<pb:KR4h0022_WYG_326-15b>¶
種樹人何在攀枝空嘆嗟人無重見日樹有毎年花舊¶
院雀(集作/蕉)聲暮半庭春色(集作/影)斜東風不知恨滿地落¶
餘霞¶
　　　重題端正樹　　　　　　　温庭筠¶
路傍佳樹碧雲愁曾侍金輿幸驛樓草木榮枯似人事¶
緑隂寂寞漢陵秋¶
　　據温庭筠集重題端正樹題望苑驛各是一詩今¶
　　英華題望苑驛已入二百九十八卷而此篇端正¶
<pb:KR4h0022_WYG_326-16a>¶
　　樹却誤以望苑驛詩充之今用集本釐正¶
　　　石楠樹　　　　　　　　　胡　汾¶
本自清溪石上生移栽此處(一作/地)稱閒情青雲事盡識¶
珍木白屋人多喚俗名重布緑隂滋蘚色深藏好鳥引¶
雛聲余今一日千廻看毎度看來眼益明¶
　　　臨江樹　　　　　　　　　魚𤣥機¶
草色連荒岸烟波入逺樓葉鋪江水面花落釣人頭根¶
老藏龍窟枝低繫客舟瀟瀟風雨夜驚夢復添愁¶
<pb:KR4h0022_WYG_326-16b>¶
　　　焦桐樹　　　　　　　　　陳　標¶
江上烹魚採野樵鸞枝摧折半曽燒未經良匠材雖散¶
待得知音尾已焦若使琢磨徽白玉便來風律軫青瑶¶
還能萬里傳山水三峽泉聲豈寂寥¶
　　　興善寺貝多樹　　　　　　張　喬¶
還應毫末長始見拂丹霄得子從西國成隂見昔朝勢¶
隨雙刹直寒出四墻遥帶月啼春鳥連空噪暝蜩逺根¶
穿古井髙頂起凉飈影動懸燈夜聲繁過雨朝静遲松¶
<pb:KR4h0022_WYG_326-17a>¶
桂老堅任雪霜凋永共終南在應隨刼火燒¶
　　　雙槿樹　　　　　　　　　張文矩¶
緑影競扶踈紅姿相照灼不覺桃李亂(一作/花)更(一作/亂)向¶
春風落¶
　　藤¶
　　　詠藤　　　　　　　　　　李　嶠¶
吐葉依松磴野苗長石䑓神農嘗藥罷質子寄書來色¶
映葡萄架花分竹葉杯金隄不見識玉潤幾重開¶
<pb:KR4h0022_WYG_326-17b>¶
　　　石上藤　　　　　　　　　岑　參(見集/本)¶
石上生孤藤弱蔓依石長不逄髙枝引未得凌空上何¶
處可堪托(一作堪/托身)為君長萬丈¶
　　　潭上紫藤　　　　　　　　李徳裕¶
故鄉春欲盡一嵗芳難再巖樹已青葱吾廬日堪愛幽¶
蹊人未去芳草行應礙遥憶紫藤垂繁英照潭黛¶
　　　和友人許棠題宣平里古藤　張　蠙(見集/本)¶
欲結千年茂生來便近松迸根通井潤交葉覆庭穠厯¶
<pb:KR4h0022_WYG_326-18a>¶
代頻更主盤空漸變龍晝風圓影亂宵雨細聲重葢宻¶
勝丹桂層危類逺峰嫩條懸野䑕枯節呌秋蛩翠老霜¶
難蝕皴多蘚乍封幾家遥共翫何寺不堪容客對㤀離¶
榻僧看誤過鐘頃因陪預作終夕遶枝笻¶
　¶
　¶
　¶
　¶
<pb:KR4h0022_WYG_326-18b>¶
　¶
　¶
　¶
　¶
　¶
　¶
　¶
　文苑英華巻三百二十六¶
