# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.718548
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百七十六
<pb:KR4h0022_WYG_176-1a>¶
欽定四庫全書¶
　文苑英華巻一百七十六　宋　李昉等　編¶
　應制九¶
　　昆明池七首　　　　　興慶池八首¶
　　隆慶池一首　　　　　公主林亭四十一首¶
　　送公主十七首¶
　　昆明池¶
　　　奉和晦日幸昆明池應制　　沈佺期¶
<pb:KR4h0022_WYG_176-1b>¶
法駕乗春轉神池象漢回䨇星遺舊石孤月隐殘灰戰¶
鷁逢時去恩魚望幸來岸花緹騎繞堤栁幔城開思逸¶
横汾唱歡流宴鎬杯㣲臣彫朽質羞覩豫章材¶
　　　同前　　　　　　　　　　宋之問(見雜/詠)¶
春豫靈池㑹滄波帳殿開舟凌石鯨度查拂斗牛廻節¶
晦蓂全落春遲栁暗催象滇(一作/溟)看浴景燒刼辨沉灰¶
鎬飲(一作/在鎬)周文樂汾歌(一作/横汾)漢武才不愁明月盡自有¶
夜珠來¶
<pb:KR4h0022_WYG_176-2a>¶
　　　同前　　　　　　　　　　李　乂¶
玉輅尋春賞金堤重晦逰川通黑水漫池𣲖紫泉流晃¶
朗扶桑出綿聮樹杞周鳥疑填海處人似隔河秋刼盡¶
灰猶識年移石故留汀洲歸棹晩簫鼓雜汾(集作/行)謳¶
　　　同前　　　　　　　　　　蘇　頲¶
炎厯事邉垂(集作/陲)昆明始鑿池豫逰光後聖征戰罷前¶
規霽色清珍宇年芳入錦陂御盃蘭薦葉仙仗栁交枝¶
二石分河冩䨇珠代月移㣲臣比翔泳恩廣自無涯¶
<pb:KR4h0022_WYG_176-2b>¶
　　　昆明池侍宴應制　　　　　沈佺期¶
武帝伐昆明穿池習五兵水同河漢在舘有豫章名我¶
后光天德垂衣文教成黷兵非帝念勞物豈皇情春豫¶
過鯨沼雲旗出鳯城靈魚銜寳躍仙女廢機迎栁拂旌¶
門暗蘭依帳殿生還如流水曲日晩棹歌清¶
　　　賜宴昆明池應制　　　　　張嘉貞¶
靈沼初開漢神池舊俗(疑/)堯昔人徒習武明代此聞韶¶
地脉山川勝天恩雨露饒時光牽利舸春淑覆柔條芳¶
<pb:KR4h0022_WYG_176-3a>¶
醖酲千日華牋落九霄幸承歡賚重不覺醉歸遙¶
　　　恩制尚書省寮宴昆明池同用堯字¶
　　　　　　　　　　　　　　　蘇　頲¶
露渥灑雲霄天官次斗杓昆明四十里空水極晴朝鴈¶
似銜紅葉鯨疑噴海潮翠山來徹底白日去廻標泳廣¶
漁&KR1166;溢浮深妓舫搖飽恩皆醉止合舞共歌堯¶
　　興慶池¶
　　　興慶池侍宴應制　　　　　徐彦伯¶
<pb:KR4h0022_WYG_176-3b>¶
夾道傳呼翊翠虬天廻日轉御芳洲清潭曉靄籠仙蹕¶
紅嶼晴花隔綵旒香溢金杯環廣座聲搖妓舸匝中流¶
羣臣相慶嘉魚樂共哂横汾歌吹秋¶
　　　同前　　　　　　　　　　李　適¶
拂霧金輿丹斾轉凌晨黼帳碧池開南山倒影從雲落¶
北澗搖花冩溜廻急槳争標排荇渡輕㠶截浦觸荷來¶
横汾宴鎬歡無極歌舞年年聖夀杯¶
　　　同前　　　　　　　　　　武平一¶
<pb:KR4h0022_WYG_176-4a>¶
鑾輿羽駕出城隈帳殿旌門此地開皎㓗靈潭圖日月¶
參差畫舫結樓臺波搖岸影随橈轉風送荷香入酒來¶
願奉聖情歡不極長逰雲漢㡬昭回¶
　　　同前　　　　　　　　　　劉　憲¶
蒼龍闕下天泉池軒駕來逰簫管吹縁堤夏條嬰不散¶
冒水新荷巻復披帳殿疑從畫裏出樓船直在鏡中移¶
自然東海神仙處何用西崑轍迹疲¶
　　　同前(集作隆興/池侍宴)　　　　　　蘇　頲¶
<pb:KR4h0022_WYG_176-4b>¶
䧏鶴池前廻歩輦栖鸞樹杪出行宫山光積翠遙相(集/作)¶
(疑/)逼水態含情(集作/青)近若空(初云山光逼嶼疑無地水/態迎㠶若有風特為趙郡)¶
(李乂范陽盧從愿所賞惜存焉但/末句又押起風故此用近若空)直視天河垂象外俯¶
窺京室畫圖中皇歡未使恩波極日暮樓船更起風¶
　　　同前　　　　　　　　　　沈佺期¶
碧水澄潭映逺空紫雲香輦御㣲風漢家宫闕疑天上¶
秦地山川似鏡中向浦廻舟萍已緑分林蔽殿槿初紅¶
古來徒羡横汾賞今日宸逰聖藻雄¶
<pb:KR4h0022_WYG_176-5a>¶
　　　同前　　　　　　　　　　韋元旦¶
滄池&KR1071;沆帝城邉殊勝昆明鑿漢年夾岸旌旗疏輦道¶
中流簫鼓振樓船雲峯四起迎宸幄水樹千重入御筵¶
宴樂已深魚藻詠承恩更欲奏甘泉¶
　　　同前　　　　　　　　　　李　乂¶
神池汎濫水盈科仙蹕紆餘歩輦過縱棹洄沿萍溜合¶
開軒眺賞麥風和潭魚在藻欣游泳谷鳥含櫻入賦歌¶
寄謝乘槎溟海客回頭來此問天河¶
<pb:KR4h0022_WYG_176-5b>¶
　　隆慶池¶
　　　侍宴隆慶池　　　　　　　張　説¶
靈池月滿直城隈黼帳天臨御路開東沼初陽疑吐出¶
南山曉翠若浮來魚龍百戱紛容與鳬鷁䨇舟較泝洄¶
願以(集作/似)金堤青草馥長承瑤水白雲杯¶
　　公主林亭¶
　　　侍宴安樂公主新宅應制　　宗楚客¶
星橋他日構仙牓此時開馬向鋪錢埒簫聞弄玉臺人¶
<pb:KR4h0022_WYG_176-6a>¶
疑衛叔羙客有(一作/是)馬卿才借問逰天漢誰能帶石廻¶
　　　同前　　　　　　　　　　趙彦昭¶
雲物中京曉天人外舘開飛橋象河漢懸牓學蓬萊北¶
闕臨仙檻南山送夀杯一窺輪奐畢更思棟梁材¶
　　　同前　　　　　　　　　　武平一¶
紫漢秦樓敞黄山魯舘開簮裾分上席歌舞列平臺馬¶
既如龍至人疑學鳯來幸欣聮棣蕚何以接鄒枚¶
　　　侍宴安樂公主山莊應制　　李　嶠¶
<pb:KR4h0022_WYG_176-6b>¶
黄金瑞牓絳河隈白玉仙輿紫府來碧樹青岑雲外聳¶
朱樓畫閣水前開龍舟下瞰鮫人室羽節髙臨鳯女臺¶
遽惜歡娛歌吹晩揮戈却使曜靈廻¶
　　　同前　　　　　　　　　　趙彦昭¶
六龍齊軫御朝曦䨇鷁維舟下緑池飛觀仰㸔雲外聳¶
浮橋直見海中移靈泉巧鑿天孫渚孝笋能抽帝女枝¶
幸願一生同草樹年年嵗嵗樂於斯¶
　　　同前　　　　　　　　　　宗楚客¶
<pb:KR4h0022_WYG_176-7a>¶
玉樓銀牓枕嚴城翠盖紅旗列禁營日暎層巖圖畫色¶
風搖雜樹管絃聲水邉重閣含飛動雲裏孤峰類削成¶
幸覩八龍遊閬苑無勞萬里訪蓬瀛¶
　　　同前　　　　　　　　　　盧藏用¶
皇女瓊臺天漢潯星橋月宇構山林飛蘿半拂銀題影¶
瀑布環流玉砌隂菊浦香随鸚鵡泛簫笙韻逐鳯凰吟¶
瑤池駐蹕恩方久璧月無文興轉深¶
　　　同前　　　　　　　　　　蘇　頲¶
<pb:KR4h0022_WYG_176-7b>¶
駸駸羽騎歴城池帝女樓臺向曉披霧洒旌旗雲外出¶
風廻巖岫雨中移當軒半落天河水繞逕全低月樹枝¶
簫鼓宸逰陪宴日和鳴雙鳯喜來儀¶
　　　同前　　　　　　　　　　蕭至忠¶
西郊窈窕鳯凰臺北渚平明法駕來匝地金聲初度曲¶
周堂玉溜好傳杯灣路分逰畫舟轉岩門相向碧亭開¶
㣲臣此時承宴樂彷彿疑尋星漢廻¶
　　　同前　　　　　　　　　　岑　羲¶
<pb:KR4h0022_WYG_176-8a>¶
銀牓重樓出霧開金輿歩輦向天來泉聲迥入吹簫曲¶
山勢遙臨萬嵗杯帝女含笑流飛電乾文動色象昭回¶
誠願北極拱堯日㣲臣抃舞詠康哉¶
　　　同前(集作興慶池/侍宴應制)　　　　　李　乂¶
金輿玉輦背三條水閣山樓望九霄野外初迷七聖道¶
河邉忽覩二靈橋懸氷滴滴依虬箭清吹泠泠雜鳯簫¶
向晩平陽歌舞合前溪更轉木蘭橈¶
　　　同前　　　　　　　　　　馬懐素¶
<pb:KR4h0022_WYG_176-8b>¶
主家臺沼勝平陽帝幸歡娛樂未央掩暎琱窓交極浦¶
參差繡户繞廻塘泉聲百處傳歌曲樹影千重對舞行¶
聖酒一霑何以報惟欣頌德奉時康¶
　　　同前　　　　　　　　　　韋元旦¶
銀河南渚帝城隅帝輦平明出九衢刻鳯蟠螭凌桂邸¶
穿池構石寫蓬壷瓊簫暫下鈞天樂綺綴長懸明月珠¶
仙牓承恩争既醉方知朝野更歡娛¶
　　　同前　　　　　　　　　　李迥秀¶
<pb:KR4h0022_WYG_176-9a>¶
詰旦重門聞警蹕傳言太主奏山林是日廻輿羅百騎¶
此時歡甚賜千金鷺羽鳯簫參樂曲荻園竹徑接帷隂¶
手舞足蹈方無極年年嵗嵗奉薰琴¶
　　　同前　　　　　　　　　　李　適¶
平陽金榜鳯凰樓沁水銀河鸚鵡洲綵仗遙尋丹壑裏¶
仙輿蹔幸緑亭幽前池錦石蓮花艷後嶺香爐桂蘂秋¶
貴主稱觴萬年夀還輕漢武濟汾逰¶
　　　同前　　　　　　　　　　薛　稷¶
<pb:KR4h0022_WYG_176-9b>¶
主家園宇(一作/援)極新規帝郊逰豫奉天儀歡宴瑤臺鎬¶
京集賞賜銅山蜀道移曲閣交暎金精板飛花亂下珊¶
瑚枝借問今朝八龍駕何如昔日望仙池¶
　　　同前　　　　　　　　　　沈佺期¶
皇家貴主好神仙别業初開雲漢邉山出盡如鳴鳯嶺¶
池成不讓飲龍川粧樓翠愰教春住舞閣金鋪借日懸¶
敬從乗輿來此地稱觴獻夀樂鈞天¶
　　　同前　　　　　　　　　　劉　憲¶
<pb:KR4h0022_WYG_176-10a>¶
主家别墅帝城隈無勞海上覔蓬萊沓嶂懸流平地起¶
危樓曲閣半天開庭莎作薦舞行出浦樹相障歌棹廻¶
此日風光與形勝祗言併伴聖詞來¶
　　　侍宴長寧公主東荘應制　　李　嶠(見初/學記)¶
别業臨青甸鳴鸞降紫霄長筵鵷鷺集仙管鳯凰調樹¶
接南山近烟含北渚遥承恩咸已醉戀賞未還鑣¶
　　　同前　　　　　　　　　　崔　湜¶
沁園東閣外宸(一作/鸞)駕一逰盤水榭宜時陟山樓向晩¶
<pb:KR4h0022_WYG_176-10b>¶
看席臨天女貴杯接近臣歡聖藻懸宸象㣲臣竊仰觀¶
　　　同前　　　　　　　　　　李　適¶
鳯樓紆睿幸龍舸暢宸襟歌舞平陽第園亭沁水林山¶
花添聖酒澗竹繞薫琴願奉瑤池駕千春侍德音¶
　　　同前　　　　　　　　　　鄭　愔¶
公門襲漢環主第稱秦玉池架祥鱣序山吹鳴鳯曲拂¶
席蘿薜垂廻舟芰荷觸平陽妙舞處日暮清歌續¶
　　　同前　　　　　　　　　　劉　憲¶
<pb:KR4h0022_WYG_176-11a>¶
公主林園地清晨降玉輿畫橋飛度水仙閣湧臨虚晴¶
新看蛺蝶夏早摘芙蕖文酒娛逰盛忻叨侍從餘¶
　　　同前　　　　　　　　　李　乂¶
紫禁乗雷(集作/霄)動青門訪水嬉貴台鱣序集(初學記作/上台鱣序)¶
(慶/)仙女鳯樓期合宴簮紳滿承恩雨露滋北辰還捧日¶
東館(集作/觀)幸逢時¶
　　　逰長寧公主林亭應制六首(有序/不録)¶
　　　　　　　　　　　　　上官昭容¶
<pb:KR4h0022_WYG_176-11b>¶
玉環騰逺創金埒荷殊榮弗玩珠璣飾仍留仁智情鑿¶
山便作室憑樹即為楹公輸與班爾從此遂韜聲¶
　　　二¶
登山一長望正遇九春初結駟填街術閭閻滿邑居鬭¶
雪梅先吐驚風栁未舒直愁斜日落不畏酒樽虚¶
　　　三¶
霽曉氣清和披襟賞薜蘿玳瑁凝雲色琉璃漾水波跂¶
石聊長笑攀松乍短歌除非物外者誰就此經過¶
<pb:KR4h0022_WYG_176-12a>¶
　　　四¶
暫爾逰山第淹留惜未歸霞窓明月滿澗戸白雲飛書¶
引藤為架人將薜作衣此真攀玩所臨睨賞光輝¶
　　　五¶
放曠出烟雲蕭條自不羣潄流清意府隐几避囂氛石¶
畫装苔色風梭織水文山室何為貴唯餘蘭桂薫¶
　　　六¶
策杖臨霞岫危歩下霜谿志逐深山静途随曲澗迷漸¶
<pb:KR4h0022_WYG_176-12b>¶
覺心神逸俄看雲霧低莫怪人題樹祗為賞幽棲¶
　　　同公主逰九龍潭　　　　　武　后¶
山忩逰玉女澗戸對瓊峯巖頂翻雙鳯潭心倒九龍酒¶
中浮竹葉杯上瀉芙蓉故念山家賞唯有入風松¶
　　　奉和初春幸太平公主南荘應制¶
　　　　　　　　　　　　　　　李　嶠¶
主家山第接雲開天子春逰動地來羽騎參差花外轉¶
霓旌搖颺日邉回還將石溜調琴曲更取峰霞入酒杯¶
<pb:KR4h0022_WYG_176-13a>¶
鸞輅已辭烏鵲渚簫聲猶繞鳯凰臺¶
　　　同前　　　　　　　　　　沈佺期¶
主家山第早春歸御輦春逰繞翠㣲買地鋪金曽(集作/新)¶
作埓尋河取石舊支機雲間樹色千花滿竹裏泉聲百¶
道飛自有神仙鳴鳯曲併將歌舞報恩暉¶
　　　同前　　　　　　　　　　蘇　頲¶
主第山門起㶚川宸逰風景入初年鳯凰樓下交天仗¶
烏鵲橋頭(一作/邉)敞御筵往往花間逢綵石時時竹裏見¶
<pb:KR4h0022_WYG_176-13b>¶
紅泉今朝扈蹕平陽館不羡乗槎雲漢邉¶
　　　同前　　　　　　　　　　宋之問¶
青門路接鳯凰臺素滻宸逰龍騎來澗草自迎香輦合¶
巖花應待御筵開文移北斗成天象酒近南山作夀杯¶
此日侍臣將石去共歡明主賜(一作/錫)金廻¶
　　　同前　　　　　　　　　　李　乂¶
平陽舘外有仙家沁水園中好物華地出東郊廻日御¶
城臨南斗度雲車風泉韻遶(集作/逸)幽林竹雨霰飛(初學/記作)¶
<pb:KR4h0022_WYG_176-14a>¶
(光/)搖雜樹花已慶時來千億夀還言日暮九重賖¶
　　　同前　　　　　　　　　　韋嗣立¶
主第巖扃架鵲橋天門閶闔降鸞鑣歴亂旌旗轉雲樹¶
參差臺榭入烟霄林間花雜平陽舞谷裏鶯和弄玉簫¶
已陪沁水追歡日行奉茨山訪道朝¶
　　　同前　　　　　　　　　　李　邕¶
傳聞銀漢石支機復見金輿出紫㣲織女橋前烏鵲度¶
仙人樓上鳯凰飛風流入座飄歌扇瀑水侵階濺舞衣¶
<pb:KR4h0022_WYG_176-14b>¶
今日還同犯牛斗乗槎共逐海潮歸¶
　　　同前　　　　　　　　　　邵　昇¶
沁園嘉麗奪蓬瀛翠壁紅泉遶上京二聖忽從鸞殿幸¶
雙仙正下鳯樓迎花含步輦空間出樹雜帷宫畫裏成¶
無路乗槎窺漢渚徒知訪卜就君平¶
　　　過太平公主山亭侍宴應制　張昌宗¶
淮南有小山嬴女隐其間折桂芙蓉浦吹簫明月灣扇¶
掩將鶵曲釵承堕馬鬟歡情本無限莫掩洛陽闗¶
<pb:KR4h0022_WYG_176-15a>¶
　　　宴長樂(集作/安樂)公主宅應制　　宋之問¶
英藩築外舘愛主出王宫賔至星槎落仙來月宇空玳¶
梁翻賀燕金埒倚晴虹簫奏秦樓裏書開魯壁中短歌¶
能駐日艶舞欲嬌風聞有淹留處山阿滿桂叢¶
　　送公主¶
　　　奉和聖製送金城公主適西蕃應制¶
　　　　　　　　　　　　　　　李　嶠¶
漢帝撫戎臣絲言命錦輪還將弄機女逺嫁織皮人曲¶
<pb:KR4h0022_WYG_176-15b>¶
怨闗山月粧消道路塵所嗟穠李樹空對小榆春¶
　　　同前　　　　　　　　　　崔　湜¶
懐戎前䇿備降女舊姻修簫鼓辭家怨旌旃出塞愁尚¶
孩中念切方逺御慈流顧乏謀臣用仍勞聖主憂¶
　　　同前　　　　　　　　　　劉　憲¶
外舘踰河右行營指路岐和親悲逺嫁忍愛泣將離旌¶
斾𦍑風引軒車漢水随那堪馬上曲時向管中吹¶
　　　同前　　　　　　　　　　張　說¶
<pb:KR4h0022_WYG_176-16a>¶
青海和親日潢星出降時戎王子壻寵漢國舊家慈春¶
野開離宴雲天起别詞空彈馬上曲詎減鳯樓思(集作/悲)¶
　　　同前　　　　　　　　　　薛　稷¶
天道能殊俗深仁乃戢兵懐荒寄赤子忍愛鞠蒼生月¶
下瓊娥出星分寳婺行闗山馬上曲相送不勝情¶
　　　同前　　　　　　　　　　閻朝隐¶
甥舅同(初學記/作重)親地君臣厚帝(初學記/作義)鄉還將貴公主¶
嫁與耨檀王鹵簿山川間(初學記/作□)琵琶道路長廻瞻父¶
<pb:KR4h0022_WYG_176-16b>¶
母國日出在東方¶
　　　同前　　　　　　　　　　蘇　頲¶
帝女出天津和戎轉罽輪川經斷腸望地與析支隣奏¶
曲風嘶馬銜悲月伴人旋知偃兵革長是漢家親¶
　　　同前　　　　　　　　　　韋元旦¶
柔逺安夷俗和親重漢年軍容旌節送國命錦車傳琹¶
曲悲千里簫聲戀九天唯應西海月來就掌中圓¶
　　　同前　　　　　　　　　　徐　堅¶
<pb:KR4h0022_WYG_176-17a>¶
星漢下天孫車服降殊蕃匣中詞易切馬上曲虚繁闗¶
塞移朱額風塵闇錦軒簫聲去日逺萬里望河源¶
　　　同前　　　　　　　　　　崔日用¶
聖后經綸逺謀臣計畫多受降追漢䇿築舘許戎和俗¶
化烏孫壘春生積石河六龍今出餞雙鶴願為歌¶
　　　同前　　　　　　　　　　鄭　愔¶
下嫁戎庭逺和親漢禮優笳聲出虜塞簫曲背秦樓貴¶
主悲黄鶴征人怨紫騮皇情眷億兆割念俯懐柔¶
<pb:KR4h0022_WYG_176-17b>¶
　　　同前　　　　　　　　　　李　適¶
絳河從逺聘青海赴和親月作臨邉曉花為度隴春主¶
歌悲顧鶴帝䇿重安人獨有瓊簫去悠悠思錦輪¶
　　　同前　　　　　　　　　　馬懐素¶
帝子今何去重姻適異方離情愴宸掖别路遶闗梁望¶
絶園中栁悲纒陌上桑空餘怨(一作/願)黄鶴(西域傳公主/歌曰願為黄)¶
(鶴兮歸/故鄉)東顧憶廻翔¶
　　　同前　　　　　　　　　　武平一¶
<pb:KR4h0022_WYG_176-18a>¶
廣化三邉静通姻四海安還將膝下愛持副域中歡聖¶
念飛𤣥藻仙儀下白蘭日斜征蓋沒歸騎動鳴鑾¶
　　　同前　　　　　　　　　　徐彦伯¶
鳳扆憐簫曲鸞閨念掌珍羌(一作/漢)庭遙築舘漢(一作/廟)䇿¶
重和親星轉銀河夕花移玉(一作/海)樹春聖心悽逺近(一/作)¶
(送/逺)留蹕望征塵¶
　　　同前　　　　　　　　　　唐逺悊¶
皇恩睠下人割愛逺和親少女風逰兊姮娥月去秦龍¶
<pb:KR4h0022_WYG_176-18b>¶
笛迎金牓驪歌送錦輪那堪桃李色移向虜庭春¶
　　　同前　　　　　　　　　　沈佺期¶
金牓扶丹掖銀河属紫閽那堪將鳯女還以嫁烏孫玉¶
就歌中怨珠辭掌上恩西戎非我匹明主至公存¶
　¶
　¶
　¶
　文苑英華巻一百七十六¶
