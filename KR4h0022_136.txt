# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:41.782328
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百三十六
<pb:KR4h0022_WYG_136-1a>¶
欽定四庫全書¶
　文苑英華巻一百三十六　宋　李昉等　編¶
　鳥獸六¶
　　鵰賦一首　　　　　　鶻賦二首¶
　　蒼鷹賦一首　　　　　放籠鷹賦一首¶
　　白鷹賦一首　　　　　一鶚賦一首¶
　　射隼髙墉賦二首¶
　　　鵰賦(并進/表)　　　　　　　　杜　甫¶
<pb:KR4h0022_WYG_136-1b>¶
臣甫言臣之近代陵夷公侯之貴磨㓕鼎銘之勲不復¶
照曜於明時自先君恕預以降奉儒守官未墜素業矣¶
亡祖故尚書膳部員外郎先臣審言脩文於中宗之朝¶
高視於藏書之府故天下學士到于今而師之臣幸頼¶
先臣緒業自七嵗所綴詩筆向四十載矣約有千餘篇¶
今賈馬之徒得排金門上玉堂者甚衆矣唯臣衣不盖¶
體常寄食於人奔走不暇祗恐轉死溝壑安敢望仕進¶
乎伏惟明主(一作/天子)哀憐之(一有明/主二字)儻使執先祖之故事¶
<pb:KR4h0022_WYG_136-2a>¶
㧞泥塗之乆辱則臣之述作雖不足以鼓吹六經先鳴¶
數子至於沉欝頓挫隨時敏㨗而揚雄枚臯之流庶可¶
跂及也有人如此陛下其捨諸伏惟明主哀憐之無令¶
役役便至於衰老也臣甫誠惶誠恐稽首頓首死罪死¶
罪以為鵰者鷙鳥之殊特搏擊而不可當豈但壮觀於¶
旌門發蹤於原隰引以為類是大臣正色立朝之義也¶
臣竊重其有英雄之姿故作此賦實望以此逹於聖聰¶
耳不揆蕪淺謹投延恩匭進表獻上以聞謹言¶
<pb:KR4h0022_WYG_136-2b>¶
　　此表六百十巻重出今削去¶
當九秋之清凄見一鶚之直上以雄材為已任横殺氣¶
而獨往梢梢勁翻肅肅遺響杳不可追俊無留賞彼何¶
鄉之性命碎今日之指掌伊鷙鳥之累百敢同年而爭¶
長此鵰之大畧也若乃虞人之所得也必以氣凛(一作/禀)¶
𤣥冥隂乗甲子河海蕩潏風雲亂起雪沍山隂氷纒樹¶
死迷向背於八極絶飛走於萬里朝無以(一作/所)充腸夕¶
違其所止頗愁呼而蹭蹬信求食而依倚用此時而椓¶
<pb:KR4h0022_WYG_136-3a>¶
杙待弋者而綱紀表狎羽而潜窺順雄姿之所擬歘㨗¶
來於森木固先繫於利觜解騰攫而竦神開羅網而有¶
喜獻令(一作全/又作禽)之課數備而已及乎閩𨽻受之也則擇¶
其清質列在周垣揮拘攣之掣曳挫豪梗之飛翻識畋¶
遊之所使登馬上而孤騫然後綴以殊(一作/珠)飾呈於至¶
尊摶風搶櫐用壮旌門乗輿或幸别館獵平原寒蕪空¶
闊霜伏喧繁觀其夾翠華而上下巻毛血之崩奔随意¶
氣而電落引塵沙而晝昏豁堵墻之榮觀棄功效而不¶
<pb:KR4h0022_WYG_136-3b>¶
論斯亦足重也至如千年孽狐三窟狡兎恃古塜之荆¶
棘飽荒城之霜露廻惑我徃來趦趄我塲圃雖有(一無/此字)¶
青骹戴角白鼻如瓠蹙奔蹄而俯臨飛迅翼以(一作/而)遐¶
寓而料全於果見廹寧遽屢攬之而頴脱便有若於神¶
助是以嘵哮其音颯爽其慮續下韝而繚繞尚投跡而¶
容與奮威逐北施巧無據方蹉跎而就擒亦造次而難¶
去一竒卒獲百勝昭著夙昔(一作/夕)多端蕭條何處斯又¶
足稱也爾其鶬鴰鴉鶂之倫莫益於物空生此身聨拳¶
<pb:KR4h0022_WYG_136-4a>¶
捨穗長大如人肉多奚有味乃不(二字一/作不足)珍輕鷹隼而¶
自若託鴻鵠而為隣彼壮夫之慷慨假强敵而逡巡拉¶
先鳴之異者及將起而遄臻忽翮天路終辭水濵寧掩¶
羣而進取且快意而驚新此又一時之俊也夫其降精¶
於金立骨如鐵目通於腦筋入於節架軒楹之上純漆¶
光芒掣棟梁之間寒風凛烈雖趾蹻千變林嶺萬穴擊¶
藂薄之不開突杈枒而皆折此又有觸邪之義也乆而¶
服勤是可吁畏必使烏攫之黨罷鈔盗而潜飛梟怪之¶
<pb:KR4h0022_WYG_136-4b>¶
羣想英靈而遽墜豈比乎(二字一/作非)虚陳其力叨竊其位¶
等摩天而自安與槍榆而無事者矣故不見其用也則¶
晨飛絶壑暮起長汀來雖自負去若無形置巢嶻嵲養¶
子青冥倐爾年嵗茫然闕庭莫試鈎爪空廻斗星衆雛¶
儻割鮮於金殿此鳥以(一作/已)将老於巖扄¶
　　凡一作皆文粹及集本¶
　　　鶻賦　　　　　　　　　　李　邕¶
伊鷙鳥之雄毅有俊體之超特意凝緩而無營體閒整¶
<pb:KR4h0022_WYG_136-5a>¶
而自得隂沉其情(一作/精)惨淡其色固未足以異於衆禽¶
也夫一指一呼一擊一搏為主之用騁人之樂凛然神¶
動翕然氣作殞三窟之狡兎斃五里之仙鶴騰霄漢而¶
風巻透原野而星落萬乗為之顧盼六軍為之揮霍歡¶
聲動於天地逸氣靄於林薄至若逐烏舛類射隼殊名¶
獲不相讓遊不同征何至徳而肯(疑/)制每協義而不爭¶
偶坐推食䨇飛和鳴殺敵齊力登樓比形夫其嚴冬沍¶
寒烈風迅激或上棘林或依危壁身既禀於喬木骨将¶
<pb:KR4h0022_WYG_136-5b>¶
斷於貞石營全鳩以自暖罔害命以招益信終夜而懐¶
仁仍詰旦而見釋矧乃戀主不去徇食猶止豈貪利而¶
永言将効誠而必死甘閉於籠分從於使寧竭力之利¶
人曷戢翼以存已則知負力干勢爭啄奪肉始飛聲而¶
逺引忽側翅而横蹙遇之者夭當之者覆壮士感之驚¶
歎行子羡之廻瞩故能連擊縱便臨事莫違一超雲以¶
高舉一随物以低飛馳逐妙於人智促節合於兵機禽¶
雖小而不陋獸雖㨗而無依或則九霄擊下萬里(一作/文)¶
<pb:KR4h0022_WYG_136-6a>¶
接來風行電轉月上雲開乍差池而不中終棄置而不¶
廻彼俊異之英决豈凝滯於嫌猜觀夫愛子防巖惜巢¶
忌物吻(一作/聲)戛戛而雄厲翅翩翩而勁逸觜距者先中¶
而命處錦(疑作/綿)蠻者異状而同疾苟精别而棲條同賞¶
心而無失¶
　　　奉和鶻賦(并/序)　　　　　　　髙　適¶
天寳初有自滑臺奉太守李公鶻賦以垂示適越在草¶
野(一作/澤)才無能為尚懐知音遂作鶻賦其詞曰¶
<pb:KR4h0022_WYG_136-6b>¶
夫何鶻之為用置之則已縱之無匹懐果斷之沉潜任¶
情性之敏疾頭小而銳氣雄而逸邈耿介以凌霜目精¶
明而㸃漆想像遼逺孤貞深宻将必取而乃廻若受詞¶
而無失當白帝之用事下青霄(一作入/青雲)而委質乃順(一/作)¶
(徇/)節而(一作/以)勃然因指蹤而挺出嚴冬欲雪蔓草初焚¶
野莽蕩而風緊天崢嶸而日曛忿頑(一作/願)兎之狡伏耻¶
高鳥之成羣始㓕沒而畧地忽昇騰而篲(一作/參)雲翻决¶
裂以電繫(一作/擊)皆披靡而星分奔走者折脇而絶脰鳴¶
<pb:KR4h0022_WYG_136-7a>¶
噪者血灑而毛紛雖百中而(一作/之)自我終一呼而在君¶
夫其左右更進縱横發跡掃窟穴之凌兢振荆榛之折¶
歴(一作/折瀝)翕六翮以直上交䨇指以迅擊合連弩之應機¶
類鳴&KR1076;之破的豁爾胷臆伊何凌厲以爽朗曽莫蠆芥¶
豈虞夷險之(三字亦作/險難而)怵惕觀其獲多不(三字亦作/所獲多)有¶
得用非媒歴閶闔以肅穆翊鉤陳以(一作/而)環回幸耀(一/作)¶
(輝/)光於蒐狩承剪拂於樓䑓望鳯沼而輕舉紛羽族以¶
驚猜路杳杳而何尚(一作/向)雲茫茫而不開鶯出谷而(一/作)¶
<pb:KR4h0022_WYG_136-7b>¶
(兮/)徒爾鶴乗軒而何哉彼懐毅勇轗軻而棄置胡不效¶
其間關而徘徊爾乃顧恩有地戀主多情念層空而不¶
去(一作/起)託虛室而(一作/以)無驚雅節表於能讓義心激於¶
効誠勢愈(一作/逾)高而下急體彌重而飛輕戢羽翼以受¶
命(一作/知)若肝膽之必呈嗟日月之云邁猶覊縻而見嬰¶
别有横大海而徑度順長風而一冩投足𦕈於巖巔脫¶
身逸(一作/㝠)於弋者氷落落以凝閉雪皚皚而飄灑諒堅¶
銳之時(一作/持)然寧苦寒以(一作/之)求捨匪聚食以祈滿聊¶
<pb:KR4h0022_WYG_136-8a>¶
擊羣(一作/鮮)以自假比𤣥豹之潜形同幽人之在野矧其¶
升巢絶壁獨立危(一作/霜)條心倐忽於萬里思超遥於九¶
霄豈外物(二字一/作别物)之能慕曷凡禽之見邀(一有/則字)未知鴛¶
鷺之所以(一作/適)孰與夫鵬鷃之(一作/兮)逍遥云爾哉¶
　　凡一作皆集本¶
　　　蒼鷹賦　　　　　　　　　闕　名¶
中(疑/)靈繁毓萬象周流綜羣物之衆夥懿羽族之齊侔¶
俱含識與哺啄終愧容於爽鳩散以瑶光之彩來自鍾¶
<pb:KR4h0022_WYG_136-8b>¶
巖之丘周官以司㓂比徳漢氏以将軍作儔鈎成利嘴¶
電轉竒眸蒼姿疊色𤣥距聯韝至于長楊大獵雲夣時¶
蒐寒光送曉霜氣横秋頓平原而亘弋截洞壑以張罘¶
野霧初霽朝陽尚早於是排空漢飛絶島奮之鼓之載¶
擊載討凌紫氣而蔽日下平臯而覆草歸鴻失四飛之¶
路狡兎亡三窟之道夫品彚之功用之非器至於表徳¶
頗亦千致仙莫過龍駿莫過驥鵬垂天以圖逺劍斷甲¶
以稱利夫其庶類之呈能未若兹禽之為鷙固得緗牒¶
<pb:KR4h0022_WYG_136-9a>¶
再演史臣攸記逐彼鳥雀然明之對國僑擊于殿上要¶
離之讐慶忌且般樂之遊君子未適禽荒是戒哲王盛¶
績太康洛汭(一作/水)之表已驚(一作/怒)不還李斯上蔡之門¶
情何更溺覽二君之䘮道每觀事其如惕幸免射於高¶
墉願摶風而上擊¶
　　　放籠鷹賦(以無育斯禽以/明惡殺為韻)　　張　莒¶
貞元初敷文教於率土念畋遊之無度啓鷙鳥幽縶之¶
中示皇家不私之務将以致仁夀明好惡雕籠永閉念¶
<pb:KR4h0022_WYG_136-9b>¶
受紲之多虞金架爰辭俾凌風而得路由是縱逸翰於¶
寥廓釋猛志於扄固當其海晏時清天高日明離習習¶
之恩重視蒼蒼而體輕捨靈檻而方銳歴秋林而上征¶
乍遂翻空出君門而不返遥憐厲吻過宫樹而猶驚洎¶
夫卹彼幽閒順兹棲止用成端拱之化将盡好生之理¶
足使去韝上而無疑顧人間而何以昔因殊顧幸肉食¶
以見覊今降深𠂻忽雲翔而有始故得脫身聖代矯跡¶
天衢方縱心於萬里詎斂翼於四隅山藪之思俄失嘴¶
<pb:KR4h0022_WYG_136-10a>¶
距之衞寧無然則播仁風於坱圠乃順時以止殺戒逸¶
氣於荒滛故無用於兹禽豈俟夫飬育之勞既乆徘徊¶
之懼彌深雖多士盈朝無聞諫獵故黔首在下盡得歡¶
心則知信及纎微念兹棲宿庶羣情而知感期衆類之¶
蒙福遂使擊搏之性将翺将翔乳哺之心既生既育是¶
用保其鴻業建此深規惠澤爰臨整羽儀於户牖微誠¶
既展遂鳥雀於藩籬信九霄之可託将一舉而在斯¶
　　　白鷹賦　　　　　　　　　闕　名¶
<pb:KR4h0022_WYG_136-10b>¶
於爍明徳兮動休徴縈墨綬兮效素鷹朱草(一作/系)如之¶
何所縈(一作/繫)則止玉壺如之何所飲則承借如紫巖碧¶
流煙深樹幽産鷖成羽自春徂秋含隂陽之淳粹任天¶
地之剛柔懐好音與好質非成色而不求厭羽毛於原¶
野戀主人而即留嗟乎含情履潔象君之節厲吻鈎銳¶
澡毛玉截遷河陽之喬木一㸃清花映武城之瑶琴孤¶
飛春雪昔王魯同勲賢哉二君或雉随黄壤或鸞下青¶
雲莫匪白鷹之為最况復見之與所聞良以出自幽谷¶
<pb:KR4h0022_WYG_136-11a>¶
遷於華屋霜飄上衣星流入目涅而不緇惟公象之比¶
徳於玉象公不欲匪我政表來儀者何致之由徳翫物¶
則那思君子以馴擾不避虞人之網羅盖以少而取貴¶
豈同乗鴈之為多¶
　　　一鶚賦(以凌厲清浮羽/翰無匹為韻)　　　楊𢎞真¶
禽之鷙者鶚兮挺生不翻翻以羣萃自耿介以孤貞羽¶
族之中雖彼衆而我寡雲路之上如特立而獨行固将¶
殺敵無匹擊鮮莫京豈惟拂之於平野翫之於太清哉¶
<pb:KR4h0022_WYG_136-11b>¶
卓彼雄姿凛乎壮觀或危石以礪吻或髙柯而整翰搏¶
鳩之隼不敢飛揚逐鷰之鸇望而伏竄及夫當殺節乗¶
勁秋䨇眸電擊六翮雲浮仰之彌高方一舉而千里翔¶
而後集耻乗居而匹遊既而變金風驚商律不類聚以¶
頡頏自孤飛而厲疾介然直下固不可以同羣邈矣獨¶
翔諒有殊於䘮匹磨(疑作/摩)碧落而上騰與紫氣而相凌¶
自樂其絶侣無求於得朋鷹揚者迎之而不逮鵰悍者¶
攀之而不能莽蒼天髙悠揚日霽自暇自逸倐來倐逝何¶
<pb:KR4h0022_WYG_136-12a>¶
剛者而不懼何勍者而不制風毛雨血(見張衡/西京賦)在嫉惡¶
而無遺草伏木棲咸畏威而若厲明心不測利用則殊¶
以少為貴匪繁有徒想像乎八紘之間視逺如邇隠映¶
乎九霄之際出有入無諒搏擊而不競豈蒐狩而弗圖¶
是知禽之凡者雖累百而何補士之傑者将無䨇而必¶
取亦猶務利觜刷迅羽雖多亦奚以為固非一鶚之為¶
伍¶
　　　射隼高墉賦(以君子藏器/待時為韻)　　敬　騫¶
<pb:KR4h0022_WYG_136-12b>¶
養形𤣥豹兮以隠霧而成文振羽飛蛾兮因附火而自¶
焚彼紛然之落隼識昧此而䘮羣誠不知髙非小者所¶
處静為躁者之君苟失度而接(疑/)適将受斃而何云且¶
夫長墉崇崇矗若雲峙飛隼&KR0008;&KR0008;倐随風止曽不料其¶
微陋焉更知其休否故疾惡之夫善射之子操騂角之¶
弓調白羽之矢縱穿楊之妙呈落鴈之美量逺近於目¶
端審高下於規裏紛洞胷而逹腋果裂素而破觜原夫¶
剛鏃初架勁絃正張引彎彎之月影迸的的之星光鏟¶
<pb:KR4h0022_WYG_136-13a>¶
毛羽之振迅挫容貎之昻藏審必中而後發固焉用而¶
不臧若乃處身順理投跡知常時决起而無滯或怒飛¶
而有方煙雲足以遐賞翳薈足以來翔必絶捐軀之患¶
豈貽在彀之殃是則素有雋志往無不利藏器者人獲¶
隼者器矢應弦而上激禽應矢而横墜微隼諒比於小¶
人高墉亦方於重位苟不戒於遊處曽何免於顛躓士¶
有五善斯在載櫜有待麗龜之知未忘貫隼之誠勿改¶
幸文武之不墜希葑菲之必采則知發矢有期獲禽俟¶
<pb:KR4h0022_WYG_136-13b>¶
時想大易之靈(一作/垂)文微言可賾稽高墉之𤣥(疑作/立)象¶
壯立空持既是則而是傚永念兹而在兹¶
　　　第二(同前/韻)　　　　　　　　武少儀¶
羽族紛紛彼飛隼兮獨勁㨗而莫羣心耿介以騰踴毳¶
斑斕而被文擊毎依於素節翔亦致乎青雲匪全身以¶
自變(一作/愛)寧有齒而見焚貫矢落庭既垂名於孔宣父¶
搏鳩陷網又伏罪於信陵君今也何時(一作/持)輕乎所履¶
伊廣甸不遊乃高墉爰止信非位乎是蹈宜賈害而鬻¶
<pb:KR4h0022_WYG_136-14a>¶
死吾嘗問術於列禦㓂學藝於熊渠子爾或捨諸吾斯¶
過矣我矢惟良我弓未藏度中而發于何不臧矧專精¶
而致用奚得失之難量哉於是正色斂容凝心定志睨¶
手引滿注目神萃驚弦駭括将辟易以翻飛裂臆洞胷¶
已披離而迸墜觀彼隼之貽戚諒吾人之㑹意故君子¶
周而不比用則擇地無苟進以躡高位無躁求以享厚¶
利智昧於是安往而免夫顛躓(未見器/字官韻)然則懐貪怙力¶
者怨(一有/咎字)所聚材小任崇者覆(一有/亡字)可待故聖人明彖象¶
<pb:KR4h0022_WYG_136-14b>¶
以立言懸日月而不改或有人兮脩其詞遇其時三復¶
射隼之兆載質射隼之期幸寸長而罔貴冀一聞而在¶
斯¶
　¶
　¶
　¶
　¶
　文苑英華卷一百三十六¶
