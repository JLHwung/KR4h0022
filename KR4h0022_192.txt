# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.099511
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百九十二
<pb:KR4h0022_WYG_192-1a>¶
欽定四庫全書¶
　文苑英華巻一百九十二　宋　李昉等　編¶
　樂府一(樂府共六十巻以藝文類聚初學記文粹諸/人文集并郭茂倩劉次莊樂府㕘校注下同)¶
　(者為/一作)¶
　　京洛篇二首　　　　帝王所居篇一首¶
　　帝京篇十一首　　　煌煌京洛篇二首¶
　　新城安樂宫三首　　凌雲臺二首¶
　　長安道十六首　　　洛陽十七首¶
<pb:KR4h0022_WYG_192-1b>¶
　　　京洛篇　　　　　　　　梁簡文帝¶
南遊偃師縣斜上㶚陵東廻瞻龍首堞遥望徳陽宫重¶
門逺照曜天閣復穹㝫城旁疑&KR0232;道樹裏識松風黄河¶
入洛水丹泉繞射熊夜輪懸素魄朝天(一作/光)蕩碧空秋¶
霜曉驅鴈春雨暮成虹咸(一作/曲)陽(曲陽侯漢外/戚王根也)造甲第¶
髙安還禁中劉蒼歸作相竇憲出臨戎此時車馬合兹¶
晨冠葢通誰知兩京盛歡宴遂無窮¶
　　　同前　　　　　　　　　　李巨仁¶
<pb:KR4h0022_WYG_192-2a>¶
京洛類神仙藹藹却雲烟漸臺臨太液玉樹並甘泉車¶
喧平樂外騎擁濯龍前競結蕭朱綬爭攀李郭船獨悲¶
韓長孺死灰猶未燃¶
　　　帝王所居篇　　　　　　　張正見¶
崤函雄帝宅宛雒壮皇居紫微臨&KR0232;道丹水亘通渠沉¶
沉飛雨殿藹藹承明廬兩宫分槩日雙闕並凌虚休氣¶
充青𤨏榮光入綺疎霞明仁夀鏡日照凌雲書鳴鸞背¶
鳷鵲詔蹕幸儲胥長楊飛玉輦御宿陟金輿柳葉緹飄¶
<pb:KR4h0022_WYG_192-2b>¶
騎槐花影翻車薄暮歸平樂歌鐘滿玉除¶
　　　帝京篇(並作/十首)　　　　　　　唐太宗¶
秦川雄帝宅函谷壮皇居綺殿千尋起離宫百雉餘連¶
甍遥接漢飛觀逈凌虚日月隱層闕風煙出綺䟽¶
　　　二¶
巖廊罷機務崇文聊駐輦玉匣啓龍圖金繩披鳥(一作/鳳)¶
篆韋編斷方續縹帙舒還巻對此乃忘憂(一作/淹留)欹案觀¶
墳典¶
<pb:KR4h0022_WYG_192-3a>¶
　　　三¶
移歩出詞林停輿欣武宴琱弓冩明月駿馬疑流電驚¶
鴈落虚弦啼猿悲急箭閲賞誠多美於兹乃忘倦¶
　　　四¶
鳴笳臨樂舘眺聽歡芳節急管韻朱絃清歌凝白雪彩¶
鳳肅來儀𤣥鶴紛成列去兹鄭衞聲雅音方可悦¶
　　　五¶
芳辰開(一作/追)逸趣禁苑信多竒橋形通漢上峯勢接雲¶
<pb:KR4h0022_WYG_192-3b>¶
危煙霞交隱映花鳥自參差何如肆轍跡萬里賞瑶池¶
　　　六¶
飛葢去芳園蘭橈遊翠渚梁(一作/萍)間日影亂荷處香風¶
舉桂檝滿中川絃歌振長嶼豈獨汾河曲方為歡宴所¶
　　　七¶
落日(一作/日落)雙闕昏廻輿九重暮長烟引(一作/散)初碧皎月¶
澄輕素褰幌翫琴書開軒引雲霧斜漢耿層閣清風摇¶
玉樹¶
<pb:KR4h0022_WYG_192-4a>¶
　　　八¶
歡樂難再逢芳晨真(一作/良)可惜玉酒泛(一作/溢)雲罍蘭肴¶
陳綺席千鍾合堯禹百獸諧金石得志重寸隂忘懷輕¶
尺璧¶
　　　九¶
建章歡賞夕二八盡妖妍羅綺昭陽殿芬芳瑇瑁筵珮¶
移星正動扇掩月初圓無勞上𤣥圃即此對神仙¶
　　　十¶
<pb:KR4h0022_WYG_192-4b>¶
以兹遊觀極悠然獨長想披巻覽前蹤撫躬尋既徃望¶
古茅茨約瞻今蘭殿廣人道惡髙危虚心誡盈蕩奉天¶
竭誠敬臨民思惠養納善察忠諫明科慎刑賞五六誠¶
難繼四三非易仰廣待淳化敷方嗣云亭響¶
　　　同前　　　　　　　　　　駱賓王¶
山河千里國城闕九重門不睹皇居壮安知天子尊皇¶
居帝里崤函谷鶉野龍山侯甸服五緯連影集星躔八¶
水分流横地軸秦塞重關一百二漢家離宫三十六桂¶
<pb:KR4h0022_WYG_192-5a>¶
殿隂岑對玉樓椒房窈窕連金屋三條九陌鳳(一作/麗)城¶
隈萬户千門平旦開複道斜通鳷鵲觀交衢直指鳳凰¶
臺劍履南宫入簪纓北闕來聲明冠寰宇文物象昭回¶
鈎陳肅蘭戺璧沼浮槐市銅羽應風廻金莖承露起校¶
文天禄閣習戰昆明水朱邸接(一作/抗)平臺黄扉通戚里¶
平臺戚里帶崇墉炊(一作/灼)金饌玉待鳴鐘小堂綺帳三¶
千户大道青樓十二重寶葢雕鞍金絡馬蘭忩繡柱玉¶
盤龍繡(一作/綺)柱璇題粉壁映鏘金鳴玉王侯盛王侯貴¶
<pb:KR4h0022_WYG_192-5b>¶
人多近臣朝遊北里暮南隣陸賈分金将燕喜陳遵投¶
轄正留賔趙李經過密蕭朱交結親丹鳯朱城白日暮¶
青牛紺幰紅塵度俠客珠彈垂楊道倡婦銀鈎採桑路¶
倡家桃李自芬(一作/芳)菲京華遊俠事(一作/盛)輕肥延年女¶
弟雙鳳入羅敷使君千騎歸同心結縷帶連理織成衣¶
春朝桂樽樽百味秋夜蘭燈燈九微翠幌珠簾不獨映¶
清歌寶瑟自相依且論三萬六千是寕知四十九年非¶
古來名(一作/榮)利若浮雲人生倚仗信離(一作/難)分始見田¶
<pb:KR4h0022_WYG_192-6a>¶
竇相移代我聞衞霍有功勲未厭金陵氣先開石槨文¶
朱門無復張公子㶚亭誰畏李将軍相顧百齡皆有待¶
居然萬物咸應改桂枝芳氣已銷亡栢梁髙宴今何在¶
春去春來若自馳爭名爭利徒爾為乆留郎署終難遇¶
空掃相門誰見知當時(一作/莫矜)一旦擅豪華自古千載長¶
驕奢倐忽摶風生羽翼須臾失浪委泥沙黄雀徒巢桂¶
青門遂種瓜黄金銷鑠素絲變一貴一賤交情見紅顔¶
宿昔白頭新脱粟布衣輕故人故人有湮淪新知無意¶
<pb:KR4h0022_WYG_192-6b>¶
氣灰死韓安國羅傷翟廷尉已矣哉歸去來馬卿辭蜀¶
多文藻楊雄仕漢乏良媒三冬自矜成足用十年不調¶
幾邅廻汲黯薪逾積孫𢎞閣未開誰惜長沙傅(一作/賦)獨¶
負洛陽才¶
　　　煌煌京洛行　　　　　　　張正見¶
千門儼西漢萬户擅東京凌雲霞上起鳷鵲月中生風¶
塵暮不息簫管夜恒鳴唯(一作/誰)當賣藥樹不入長安城¶
　　　同前　　　　　　　　　　戴　暠¶
<pb:KR4h0022_WYG_192-7a>¶
欲知佳麗地為君陳帝京由來稱俠窟爭利復爭名鑄¶
銅門外馬刻石水中鯨黒龍過飲渭丹鳳俯臨城羣公¶
邀(一作/惡)郭觧天子問黄瓊詔幸平陽第騎指伏波營五¶
侯同拜爵七貴各垂纓衣風飄颻起車塵暗浪生舞見¶
淮南法歌聞齊后聲揮金留客坐饌玉待鐘鳴獨有文¶
園客(一作/令)偏嗟武騎輕¶
　　　新城安樂宫　　　　　　梁簡文帝¶
遥㸔雲霧裏(一作/中)刻(一作/列)桷映丹虹珠簾通曉日金華¶
<pb:KR4h0022_WYG_192-7b>¶
拂夜風欲知歌管處來過安樂宫¶
　　　同前　　　　　　　　　　隂　鏗¶
新宫實壮哉雲裏望樓臺迢逓翔鵾仰聫(一作/連)翩賀鷰¶
(一作/雀)來重簷寒露(一作/霧)宿返景(一作返井/又作丹井)夏蓮開砌石¶
披新錦花梁畫早梅欲知安樂盛歌管雜塵埃¶
　　　同前　　　　　　　　　　陳子良¶
春色照蘭宫秦女旦忩中柳葉來眉上桃花落臉紅拂¶
塵開扇匣巻帳却薰籠衫薄偏憎日裙輕更畏風¶
<pb:KR4h0022_WYG_192-8a>¶
　　　凌雲臺　　　　　　　　　謝　舉¶
綺甍懸桂棟隱映傍(一作月旁/又作曖)槁柯勢髙凌玉井臨逈¶
度金波易覺凉風至早飛秋葉(一作/鴈)過髙臺相思曲望¶
遠騷人歌幸矚(一作/屬)此迢遰知承寒露多(一作雲/霧多)¶
　　　同前　　　　　　　　　　王　褒¶
髙臺懸百尺中央殊未窮北臨酸棗寺西眺明光宫城¶
旁抵雙府林裏對相風書題鹿盧牓觀冩飛亷銅忩開¶
神女電梁映美人虹虞捐濫失寵鄭瞀特懷忠荘生垂¶
<pb:KR4h0022_WYG_192-8b>¶
翠釣昭儀拒(一作/抵)鬬熊馳輪有盈闕人道亦汗隆還念¶
西陵舞非復鄴城中¶
　　　長安道　　　　　　　　梁簡文帝¶
神臯開隴右陸海實西秦推輪抵赤縣(一作金槌/抵長樂)複道¶
向宜春落花依度幰垂柳拂行人金張與(一作/及)許史夜¶
夜尚留賔¶
　　　同前　　　　　　　　　　梁元帝¶
西接長楸道南望小平津飛甍臨綺翼輕軒影畫輪雕¶
<pb:KR4h0022_WYG_192-9a>¶
鞍承赭汗槐路起紅塵燕姬雜趙女淹留重上春¶
　　同前　　　　　　　　　　　庾肩吾¶
桂宫延複道黄山開廣路逺聽平陵鐘遥識新豐樹合¶
殿生光彩離宫起煙霧日落歌吹還塵飛車馬度¶
　　　同前　　　　　　　　　　蕭　賁¶
前登㶚陵岸還瞻渭水流城形類北斗橋勢似牽牛飛¶
軒駕良駟寶劍雜輕裘經過狹斜里(一作/裏)日暮興(一作/與又)¶
(作/直)淹留¶
<pb:KR4h0022_WYG_192-9b>¶
　　　同前　　　　　　　　　　徐　陵¶
輦道乗雙闕豪雄被五都横橋象天漢法駕應坤圖韓¶
康賣良藥董偃鬻明珠喧喧擁車騎非但執金吾¶
　　　同前　　　　　　　　　　陳　晤¶
長安開繡陌三條向綺門張敞車單馬韓嫣乗副軒寵¶
深來借殿功多競買園将軍夜夜返絃歌著曙喧¶
　　　同前　　　　　　　　　　顧野王¶
鳳樓臨廣路仙掌入煙霞章臺京兆馬逸陌富平車東¶
<pb:KR4h0022_WYG_192-10a>¶
門疏廣餞北闕董賢家渭橋縱觀罷安能訪狹斜¶
　　　同前　　　　　　　　　　阮　卓¶
長安馳道上鐘鼓(一作/鳴)宫寺開殘雲銷鳳闕宿霧歛章¶
臺騎轉金吾度車鳴丞相來藹藹東都晩羣公騶御廻¶
　　　同前　　　　　　　　　　江　總¶
翠葢乗輕霧(一作/露)金覊照落暉五侯新拜罷七貴早朝¶
歸轟轟紫陌上藹藹紅塵飛日暮延年(一作/平)客風花拂¶
舞衣¶
<pb:KR4h0022_WYG_192-10b>¶
　　　同前　　　　　　　　　　沈佺期¶
秦地平如掌層城入(一作/出)雲漢樓閣九衢春車馬千門¶
旦緑槐開復合紅塵聚還散日晩鬬鷄還(一作/廻)經過狹¶
斜看¶
　　　同前　　　　　　　　　　崔　顥¶
長安甲第髙入雲誰家居住霍将軍日晩朝廻擁賔從¶
路旁拜揖何紛紛莫言炙手手可熱湏臾火盡灰亦㓕¶
莫言貧賤即可欺人生富貴自有時一朝天子賜顔色¶
<pb:KR4h0022_WYG_192-11a>¶
世上悠悠應始知¶
　　　同前　　　　　　　　　　皇甫冉¶
長安九城路戚里五豪家結束趨平樂聫翩抵狹斜髙¶
樓臨積水複道出繁花唯有相如宅蓬門度歲華¶
　　　同前　　　　　　　　　　韋應物¶
漢家宫殿含雲烟兩宫十里相連(一作/聫)延晨霞出沒弄¶
丹闕春雨霏微似甘泉(一作春雨依/微自甘泉)甘泉(一作/春雨)依微春¶
尚早長安貴遊愛芳草寶馬横來下建章香車却轉避¶
<pb:KR4h0022_WYG_192-11b>¶
馳道貴遊誰最貴衛霍世難比何能䝉主恩幸遇邊塵¶
起歸來甲第拱皇居朱門峩峩臨九衢中有流蘇合歡¶
之寶帳一百二十鳳凰羅列銜明珠下有金(一作/錦)鋪翠¶
被之燦爛博山吐香五雲散麗人綺閤情飄颻頭上鴛¶
釵雙翠翹低鬟曵袖廻春雪聚黛一聲愁碧霄山珍海¶
錯棄藩籬烹犢炮羔如折葵既請列侯封部曲還将金¶
印授廬兒歡榮若此何所苦所(一作/但)苦白日西南馳¶
　　此詩三百四十二巻重出今已削去注異同為一¶
<pb:KR4h0022_WYG_192-12a>¶
　　作¶
　　　同前　　　　　　　　　　白居易¶
花枝缺處青樓開艶歌一曲酒一盃美人勸我急行樂¶
自古朱顔不再來君不見外州客長安道一廻來一廻¶
老¶
　　　同前　　　　　　　　　　薛　能¶
汲汲復營營東西連兩京關繻古若在山岳累應成各¶
自有身事不相知姓名交馳兼(一作/喧)衆類分散入重城¶
<pb:KR4h0022_WYG_192-12b>¶
此去應(集作此/路去)無盡萬方人旋(一作/始)生空餘片言苦來¶
徃覔劉禎¶
　　　同前　　　　　　　　　　王貞白¶
曉鼓人已行暮皷人未息梯航萬國來爭先貢金帛不¶
問賢與愚但論官與職如何貧書生只獻安邊䇿¶
　　　洛陽道　　　　　　　　梁簡文帝¶
洛陽佳麗所大道滿春光遊童初(一作/時)挾彈蠶妾始提¶
筐金鞍照(一作/被)龍馬羅袖(一作/袂)拂春桑玉車爭晩入潘¶
<pb:KR4h0022_WYG_192-13a>¶
果溢髙廂¶
　　　同前　　　　　　　　　　庾肩吾¶
徼道臨河曲層城傍漢(作/洛)川金門纔出柳銅井半含泉¶
日起罘罳外車廻雙闕前潘生時未返遥心從眷然¶
　　　同前　　　　　　　　　　岑敬之¶
喧喧洛川(一作/水)濵欝欝小平津路傍桃李節陌上採桑¶
春聚車㸔衛玠連手望安仁復有能留客莫愁嬌態新¶
　　　同前　　　　　　　　　　張正見¶
<pb:KR4h0022_WYG_192-13b>¶
層城啔旦扉上洛滿春輝柳影縁溝合槐花夾路飛蘇¶
合彈珠罷黄間負翳歸紅塵暮不息相㸔連騎稀¶
　　　同前　　　　　　　　　　陳　瑄¶
洛陽九逵上(一作/衢上)羅綺四時春路傍避驄馬車中看玉¶
人鎮西歌艶曲臨淄逢麗神欲知雙璧價潘夏正連茵¶
　　　同前　　　　　　　　　　車　&KR0008;¶
洛陽道八達洛陽城九重重關如隱起雙闕似芙蓉王¶
孫重行樂公子好遊從别有傾人處佳麗夜相逢¶
<pb:KR4h0022_WYG_192-14a>¶
　　　同前二首　　　　　　　　徐　陵¶
緑柳三春暗紅塵百戲多東門向金馬南陌接銅駝華¶
軒翼葆吹飛葢響鳴珂潘郎車欲滿無奈擲如何¶
　　　二¶
洛陽馳道上春日起塵埃濯龍望如水(一作/霧)河橋渡似¶
雷聞珂知馬蹀傍幔見甍開相看不得語密意眼中來¶
　　　同前　　　　　　　　　　王　瑳¶
洛陽夜漏盡九重平旦開日照蒼龍闕煙遶鳳凰臺浮¶
<pb:KR4h0022_WYG_192-14b>¶
雲翻似葢流水到成雷曹王鬬鷄返潘仁載果來¶
　　　同前二首　　　　　　　　江　總¶
徳陽穿洛水伊闕邇河橋仙舟李膺棹小馬王戎鑣杏¶
堂歌吹合槐路風塵饒緑珠衘淚舞孫秀强相邀¶
　　　二¶
小平臨四逹(一作路/四逹)長楸聽五鐘玉節迎司𨽻錦車歸¶
濯龍絃歌聲不息環珮響相從花障蕩舟笑日映下山¶
蓬¶
<pb:KR4h0022_WYG_192-15a>¶
　　　同前　　　　　　　　　　沈佺期¶
九門開路邑雙闕對河橋白日青春道軒裳半夏朝乗¶
羊稚子看拾翠美人嬌行樂歸恒晩香塵撲地遥¶
　　　同前¶
白玉誰家郎廻車度天津看花東陌上驚動洛陽人¶
　　　同前　　　　　　　　　　馮　著¶
洛陽宫中花柳春洛陽道上無人行皮裘氊帳不相識¶
萬户千門閉春色春色深君王一去何時尋春色深春¶
<pb:KR4h0022_WYG_192-15b>¶
雨洒周南一望堪淚下蓬萊殿中寝胡人鳷鵲臺前放¶
胡馬聞君欲入西秦(一作/秦西)行君行不用過天津天津橋¶
上多胡塵洛陽道上愁殺人¶
　　　同前　　　　　　　　　　任　翻¶
幢幢洛陽道塵下生春草行者豈無家無人在家老鷄¶
鳴前結束爭去恐不早百年路傍盡白日車中曉求富¶
江海狹取貴山岳小二端立在途奔走無由了¶
　　　同前　　　　　　　　　　王貞白¶
<pb:KR4h0022_WYG_192-16a>¶
喧喧洛陽路奔走爭先歩唯恐著鞭遲誰能更廻顧覆¶
車雖在前潤屋何曽懼賢哉只二䟽東門掛冠去¶
　　　同前　　　　　　　　　　于武陵¶
浮世若浮雲千廻故復新旋添青草塜更有白頭人歲¶
暮客将老雪晴山欲春行行車與馬不盡洛陽塵¶
　¶
　¶
　¶
<pb:KR4h0022_WYG_192-16b>¶
　¶
　¶
　¶
　¶
　¶
　¶
　¶
　文苑英華卷一百九十二¶
