# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:51.331972
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百七十二
<pb:KR4h0022_WYG_472-1a>¶
欽定四庫全書¶
　文苑英華巻四百七十二　宋　李昉等　編¶
　鐵劵文¶
　　　賜李納田悦王武俊等鐵劵文　陸　贄¶
維興元元年嵗次甲子正月癸酉朔二日甲戌皇帝若¶
曰咨爾某官某乙嗚呼君者所以撫人失於所撫則叛¶
下者所以奉上乖(集作/失)於所奉則刑(詔令集/作為尤)各當其理¶
德用不擾各違(詔令作者違/集作各乖)其分亂於是生朕德薄化¶
<pb:KR4h0022_WYG_472-1b>¶
淺昧於君道罔知省已姑務責人是以徴師徂征連嵗¶
靡息惟爾亦以誠志之不逹反側於(集作/于)厥衷阻衆興¶
戎結壘固守(集作結/釁拒守)豈非上失(集有/於字)所撫而下乖(乖集/作失)¶
(於/)所奉歟書曰萬方有罪罪在朕躬我實不徳兆人何¶
咎俾廢其生業離其室家䧟於(集作/于)困窮死於鋒刃(集/作)¶
(戰/陣)老疾廢養孤㷀靡依結怨蒼旻感傷和氣朕為人父¶
母得不愧于心哉晨興以思夕惕以懼(集作/悼)自其(詔令/作予)¶
嗣位迄今六載天將悔禍朕方覺寤爾亦知衆心之厭¶
<pb:KR4h0022_WYG_472-2a>¶
亂思所以保安叶于朕懐若應(詔令作/有若)符契非天地合¶
徳人神合謀將茂育羣生(詔令作將/止役好生)則何以臻此朕是¶
用(詔令/作以)上順天意俯從人心滌爾疵瑕復爾爵位坦然¶
靡阻君臣如初功載(詔令/作書)鼎彛名藏玉府子孫代代為¶
國勲臣河山帯礪傳祚無絶朕方布大信承天子人若¶
食其言何以享國於戯其祗若明命(詔令作其/敬聼朕命)用保無¶
疆之休¶
　　　賜安西管内黄姓纛官鐵劵文¶
<pb:KR4h0022_WYG_472-2b>¶
維貞元二年嵗次景寅八月丁巳朔三日己未皇帝若¶
曰咨爾四鎮節度管内黄姓纛官驃騎大將軍行左金¶
吾衛大將軍員外置同正員兼試大常卿頓啜䕶波(集/作)¶
(沈/)支惟乃祖乃父率(集作/代)服聲教勤勞王家勲書鼎彛¶
族(詔令/作名)列于藩(集作蕃/下同)籍爾克紹祖先之烈而重之以¶
忠貞嗣守職官祗若朝(集作/教)化率其種落保我邉(集作/疆)¶
陲丹誠向化(集作/風)萬里如近是用稽諸令典錫以券誓¶
(集作/風)若金之堅永代無變子孫繼襲作我藩臣爾其欽¶
<pb:KR4h0022_WYG_472-3a>¶
承勿(集作/無)替休命¶
　　　賜陳敬瑄太尉鐵劵文　　　樂明龜¶
維中和三年嵗次癸卯十月甲午朔十六日己酉皇帝¶
賜功臣劔南西州節度副大使管内觀察處置統押近¶
界諸蠻及西山八國雲南安撫制置指揮諸道兵馬供¶
軍等使開府儀同三司太尉兼中書令成都尹上柱國¶
頴川郡食邑三千户食實封四百户陳敬瑄鐡劵曰烹¶
巨鼇者鼎大於滄海斬長鯨者劍倚於青天既立異勲¶
<pb:KR4h0022_WYG_472-3b>¶
勉(一作/克)膺殊寵李晟免其十死子儀成其九功鏤以金¶
鏞賜(一作/錫)其鐵劵後來繼者豈在他人嵗寒知松柏之¶
心國難見忠貞之節五山鎮地一柱擎天氣壓乾坤量¶
含宇宙自居環衛出擁旌幢論清政而水鏡無光吐赤¶
誠而朝霞失色手持玉節身鎮錦城扶乾綱則(一作/而)萬¶
國安(一作/齊)心紐坤維則(一作/而)百蠻遶指三川飲(一作/欽)化¶
一境歸仁朕以稅駕褒斜省方卭蜀匍匐而來迎鳯輦¶
驅馳而速建龍宮百辟來朝萬方入貢夏禹塗山之㑹¶
<pb:KR4h0022_WYG_472-4a>¶
未盛於斯漢髙沛國之歡無以過此戮阡能(卭州首/望阡能)疾¶
如剪草除秀昇(涪州叛校/韓秀昇)易若焚巢不譲武侯之勲無¶
愧文翁之化海東獻欵雲南披誠九榖豊登三農務(一/作)¶
(茂/)盛濟贍軍國拯接朝廷(一作/寮)内竭家財外罄公帑千¶
官感惠一國推功今則巨猾奔逃神州克復將歸上國¶
即别成都致朕身安由卿忠藎(一作/力)前封公爵後賜郡¶
王詢於衆情未愜羣望今賜卿鐵劵赦其十死望㤗山¶
而立誓指黄河以為盟山無盡時河無竭日君君臣臣¶
<pb:KR4h0022_WYG_472-4b>¶
父父子子永逺貴　　一作皆唐大詔令¶
　　　賜許國公韓建鐵券文　　　崔　㳙¶
維光化元年嵗次戊午九月戊辰朔八日乙亥皇帝若¶
曰咨爾宣力興復功臣鎮國匡國等軍節度管内觀察¶
處置修葺宮闕同州長春宫等使開府儀同三司守太¶
傅兼中書令興德尹使持節同州諸軍事兼同州刺史¶
上柱國許國公食邑四千户食實封一百户韓建朕以¶
前代功臣實重信賞至有刻於(詔令/作于)晣鼐紀在旂常埀¶
<pb:KR4h0022_WYG_472-5a>¶
帯礪之言保金石之誓勲贒所付宜茂明恩况卿秉謙¶
蹈和持重守正屬朕前嵗廵狩而乃躬親奉迎季孫之¶
道在事君周勃之心唯安國畢力扈駕衛我出車(詔令/作居)¶
克奉行朝更無遺事可謂忠於社稷光映簡書旋以歸¶
復京都葺修宮闕載𢎞舊制皆叶規程睠是殊庸實用¶
嘉曯雖迭增崇數而未足酬功宜申誓劵之文以示旌¶
勲之典矧夫黄河不竭青山匪窮比此賞延錫于苗裔¶
使卿永荷禄位長受寵滎對銘鏤以同堅煥聲徽而轉¶
<pb:KR4h0022_WYG_472-5b>¶
美卿恕九死子孫恕二死或犯常刑所司不可加責禮¶
命甚重徃惟欽承宜付史館頒示天下¶
　　青詞¶
　　　季冬薦獻太清宮青詞　　　白居易¶
維元和二年嵗次丁亥十二月甲寅朔二十六日己卯¶
嗣皇帝臣稽首大聖祖高上大道金闕𤣥元天皇大帝¶
伏以今年司天臺奏正月三日祀上帝于南郊佳氣充¶
塞四方温潤祥風㣲起廬州申連理李樹一株彰義軍¶
<pb:KR4h0022_WYG_472-6a>¶
節度使奏(集作/進)白鳥一鄭滑觀察使奏瑞麥五科司天¶
臺奏六月五日夜鎮星見河陽節度使申(一作/進)白雀一¶
荆南節度使申連理李樹一本山南西道觀察使申嘉¶
𤓰一枚司天臺奏六月十三日夜老人星見河南府申¶
芝草兩莖司天臺奏冬至日佳氣充塞瑞雪祈寒者臣¶
嗣承丕圖肅恭寅畏祖宗垂慶嘉瑞荐臻䖍奉禎祥伏¶
深祗惕今時惟𤣥律節及季冬仰薦明誠敬率恒典謹¶
遣攝太尉司徒平章事杜佑薦獻以聞謹詞¶
<pb:KR4h0022_WYG_472-6b>¶
　　　上元青詞　　　　　　　　吳　融¶
維光化四年嵗次辛酉正月乙酉朔十五日己亥皇帝¶
臣稽首大聖祖高上大道金闕𤣥元天皇大帝伏以時¶
當獻嵗節及上元爰命香火道人烟霞志士按科儀於¶
金闕陳齋醮於道塲伏願大鼔真風潜垂道蔭俾從反¶
正永保無虞四海九州干戈偃戢東臯南畝皆獲豐登¶
冀與兆人同臻介福謹詞¶
　　　下元金籙道塲青詞　　　　張𤣥晏¶
<pb:KR4h0022_WYG_472-7a>¶
維乾寜二年嵗次丙辰十月戊申朔十二日己未嗣皇¶
帝臣稽首大聖祖上大道金闕𤣥元天皇大帝伏以強¶
名曰道逈出氤氲之表惟天為大是生恍惚之中融和¶
氣以陶蒸藹真風而煦育况黄廷碧落集列聖之威儀¶
絳闕丹臺聚羣仙之歩武爰啟祈恩之路寔開請福之¶
門敢用真誠陳於下㑹今雖物無疵癘年獲豊登逺人¶
不倦於梯航絶塞靡虞於烽燧而鯨鯢作慝蛇豕為祅¶
塗炭黎元黷亂紀律宮朝載罹於焚毁簮𥚑仍廹於覉¶
<pb:KR4h0022_WYG_472-7b>¶
離敢不寤寐思愆曉夕引咎由是廣延真侶重叩𤣥闗¶
幣帛交陳香燈僃設伏願堅覆露之德暢亭毒之恩使¶
氛祲盡消萬彚咸㤗復安宗社大定寰區及臣眇身同¶
霑𢎞造謹詞¶
　　　太清宮祈雪青詞　　　　　封　敖¶
維年月日嗣皇帝臣稽首大聖祖高上大道金闕𤣥元¶
天皇大帝伏以百榖實生靈之本萬姓為國家之基言¶
念老農常思薄德今時雪罕降宿麥是憂同雲未施嘉¶
<pb:KR4h0022_WYG_472-8a>¶
榖何望臣祗應(疑作/膺)景運亭育兆人德不動天言徒罪¶
已粢盛慮闕於明薦災沴恐及於生靈誠竭齋莊禮䖍¶
夙夜伏惟𤣥功不宰至道無言垂福祐於群生假膏濡¶
之德澤謹遣尚書兵部侍郎高元裕啟告以聞謹詞¶
　　　祈雨青詞¶
維年月日嗣皇帝臣稽首大聖祖高上大道金闕𤣥元¶
天皇大帝臣猥奉顧託獲臨宇宙四海之寜晏萬物之¶
生成必繫厥躬敢忘其道是用䖍恭大業寅畏上𤣥勵¶
<pb:KR4h0022_WYG_472-8b>¶
無怠無荒之憂勤期一風一雨之調順茍或愆候常多¶
愧心今三伏之時五稼方茂稍渴膏潤未為愆陽而憂¶
勞所牽念慮已及恭持丹懇上瀆𤣥功冀𢎞清净之源¶
漙施霑濡之澤粢盛必遂煩燠可消將展敬於精誠俟¶
降靈於霶霈謹遣吏部侍郎韋湛啟告以聞謹詞¶
　　歎文¶
　　　為太平公主五郎病愈設齋歎佛文¶
　　　　　　　　　　　　　　　宋之問¶
<pb:KR4h0022_WYG_472-9a>¶
至矣哉釋迦之本願也念起於大悲業成於廣濟代俗¶
以積迷為用有感斯通衆生以諸病作身至誠能愈我¶
鎮國太平公主娥靈襲彩女曜聨英戒環佩於中閨邑¶
山河於外舘位彌高而跡彌下保是洪猷身日貴而心¶
日微由乎夙植全其忠孝頌羙於家邦宜爾子孫理歸¶
於福壽第五子某官某才光性與慧發生知山桂含芳¶
而逼人階蘭吐秀而驚俗頃以寒暄稍改保攝微乖留¶
卧玳瑁之牀陪待鳯凰之宇公主上祈妙福蒙降慈恩¶
<pb:KR4h0022_WYG_472-9b>¶
漢賜黄金還依膝下隋珍明月再入掌中今者上報慈¶
恩大張名供於是披甲第闢梵筵幢蓋乗空而下來龍¶
象接武而爰集廻供絶陁之國求饌香積之宮麵為丘¶
而蔽庭酪為沼而環砌龍王獻水噴車馬之埃塵天女¶
㪚花綴山林之草樹無邉之施下飽於三塗普救之心¶
傍寛於六趣伏願以斯妙福上薦聖朝應天皇帝長保¶
金圖永臨璿極九族既睦祛其有漏之縁萬人以安不¶
捨無生之見順天皇后慶垂椒掖德盛蘭宮國風流洽¶
<pb:KR4h0022_WYG_472-10a>¶
於鵲巢坤儀光賛於龍扆皇太子業躋聖敬本固元良¶
諸王公主等擢秀本枝崇榮湯沭三槐九棘庶職群寮¶
咸維赤縣之圖共翼青雲之紀備該空有遍燭幽明俱¶
超觧脫之津永㧞輪回之地¶
　　　上元日歎道文　　　　　　白居易¶
道本無象功成強名生一氣之先為萬物之母吹煦寒¶
暑陰陽節而嵗功成輔相乾坤上下交而生物遂故能¶
阜蕃動植啟廸雍熈邦家保安夷夏咸若今以時因(集/作)¶
<pb:KR4h0022_WYG_472-10b>¶
(殷/)獻嵗節及上元女道士某等奉為皇帝焚香行道敬¶
修功德伏願聲聞紫極丕降𤣥休大庇群生永康四海¶
流光垂慶億萬斯年¶
　　　立春日玉晨觀歎道文¶
夫道本無為雖强名而不離乎清凈功歸不宰運陰陽¶
而必致乎生成今四嵗環周三光燭耀勾萌盡逹閉蟄¶
皆驚和風競發於年華𤣥造豈知其日用女道士等奉¶
為皇帝稽首齋戒焚香莊嚴伏惟冥鑒照臨神功保衛¶
<pb:KR4h0022_WYG_472-11a>¶
精誠上感至道潜通高明廣被於無窮福祐庻垂於有¶
感南山比壽将聖祚而齊隆東海量恩與天波而長濶¶
旁沾動植漙救幽陰咸保乂寜永綏多福¶
　　　憲宗忌日玉晨觀歎道文¶
清净無為之謂道是非有作之謂名道知其源名亦歸¶
正由是群生遂性咸臻妙有之功四氣順時自契不言¶
之信洪鑪假喻大塊無形載厚地以繁滋覆高天而悠¶
乆伏以今月二十七日憲宗皇帝忌女道士等齋戒精¶
<pb:KR4h0022_WYG_472-11b>¶
修焚香䖍懇伏願追縱𤣥運息駕黄庭保聖祚於無疆¶
降神功於有感日月所照福祐同霑¶
　　　慶陽節(按唐㑹要武宗六月十一日生/名慶陽節英華作德陽恐非)玉晨觀¶
　　　歎道文¶
莫高者天莫大者道天以不言而信道以不言而功𤣥¶
闗潜契於虚無祕籙廣傳於妙有由是自我聖祖逹吾¶
神孫㣲言載流真教不墜膏濡動植亭育生靈豈獨練¶
氣谷神保元恬淡而已伏惟仁聖文武至神大孝皇帝¶
<pb:KR4h0022_WYG_472-12a>¶
陛下生知至道宿應上𤣥紹列聖之皇圖冠羣仙於紫¶
府光承景運溥濟含靈凝旒而道用冲深端拱而𤣥風¶
淡泊伏以今月十一日皇帝降誕之辰女道士等焚香¶
行道敬修功德伏惟聖壽山固皇恩海深將四序而周¶
行與三光而長燭天覆地載何得而名道䕶神扶臻乎¶
無極¶
　　　玉晨觀祈雨歎道文　　　　獨孤霖¶
茂多稼者唯雨司甘澤者在天永惟法道之言宜叶憂¶
<pb:KR4h0022_WYG_472-12b>¶
人之㫖今屬旱苖方瘁膏潤不霑女道士某等奉為皇¶
帝依教發誠循儀啟願冀由衷懇仰逹上𤣥遂使觸石¶
未周遽聞泛灑隨風而逺俄覩霶𩃱大田既詠於豐年¶
庻品咸康於樂業¶
　　　同前¶
蓋聞天下者君𢎞道在聖天既不違於有作道當㝠助¶
於無為今屬夏景將臨春陽已亢女道士某等奉為皇¶
帝䖍脩法事恭啟至誠庶將憫雨之心冀觧憂人之念¶
<pb:KR4h0022_WYG_472-13a>¶
伏願油雲㪚布膏澤逺流來觀離畢之祥已覩斯倉之¶
兆覃此餘慶洽于可封¶
　　　七月十一日玉晨觀别修功德歎道文¶
　　　　　　　　　　　　　　　前　人¶
若乃喻指未通昧三光於黄道齊心不動披衆妙於𤣥¶
闗嵗計方悟其有餘物理孰知其大庇今屬金行御氣¶
張宿司辰告朔是先迎秋方始女道士某等奉為皇帝¶
鋪陳法要啟廸真筌伏願雨潤大田雲垂多稼書稱舞¶
<pb:KR4h0022_WYG_472-13b>¶
羽詩詠戢戈凡當比屋之封盡沐薰絃之樂¶
　　　九月一日玉晨觀别修功德歎道文¶
　　　　　　　　　　　　　　　前　人¶
原夫襄城迷徃明牧童之可求函谷知來顯至人之所¶
得固以窅㝠執有恍惚非無獨見且乖多岐復爽道之¶
逺也庸可量哉今屬鴻鴈賔秋餼羊司朔女道士某等¶
奉為皇帝存誠香火冥懇雲天希用專精黙諧禱望伏¶
願災消中夏稔稼穡以盈箱兵息南溟鑄戈鋋而益柱¶
<pb:KR4h0022_WYG_472-14a>¶
然後五行皆序四維畢張歌我舜風復此周道¶
　¶
　¶
　¶
　¶
　¶
　¶
　¶
<pb:KR4h0022_WYG_472-14b>¶
　¶
　¶
　¶
　¶
　¶
　¶
　¶
　文苑英華巻四百七十二¶
