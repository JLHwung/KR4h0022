# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.803314
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百二十九
<pb:KR4h0022_WYG_329-1a>¶
欽定四庫全書¶
　文苑英華巻三百二十九　宋　李昉等　編¶
　禽獸二(蟲/附)¶
　　百舌五首　　　　　鸚鵡七首¶
　　鴛鴦四首　　　　　鸂鶒二首¶
　　孔雀二首　　　　　鷺鷥四首¶
　　雞雉二首　　　　　鷓鴣五首¶
　　鳬二首　　　　　　鷗一首¶
<pb:KR4h0022_WYG_329-1b>¶
　　鵝鴨二首　　　　　燕十七首¶
　　雀四首　　　　　　子規二首¶
　　雜題五首　　　　　蝶三首¶
　　蜂一首　　　　　　螢十一首¶
　　百舌¶
　　　詠百舌　　　　　　　　　劉孝綽¶
山人惜春暮旭旦坐花林復值懐春鳥枝間弄好音遷¶
喬聲迥出赴谷響幽深乍聽長而短時聞絶復尋孤鳴¶
<pb:KR4h0022_WYG_329-2a>¶
若無對百囀似羣吟昔聞屢歡昔今聽忽悲今聞聽非¶
殊異遲暮獨傷心¶
　　　聼百舌　　　　　　　　　劉　氏(徐悱/妻)¶
庭樹旦新晴臨鏡出雕楹風吹桃李氣過傳春鳥聲净¶
冩山陽笛全作洛濵笙注意留觀(類聚作/歡留)聼誤令粧不¶
成¶
　　　在長安聽百舌　　　　　　韋　鼎¶
萬里風烟異一鳥忽相驚那能對逺客還作故鄉聲¶
<pb:KR4h0022_WYG_329-2b>¶
　　　聽百舌鳥　　　　　　　　李孝貞¶
烟銷上路静漏盡禁門通好鳥從西苑流響入南宫間¶
闗既多緒變轉復無窮調驚時斷絶音繁有異同飲啄¶
歸承露飛鳴上别風未避王孫弹寧畏虎賁弓石渠皆¶
學府麟閣悉文雄不恡(一作/恠)青泥印時尋白社中¶
　　　汝濆秋事同仙州王長史翰聞百舌鳥¶
　　　　　　　　　　　　　　　祖　詠¶
秋天聞好鳥驚起出簾帷却念殊芳月能鳴已後時遷¶
<pb:KR4h0022_WYG_329-3a>¶
喬誠可早出谷此何遲顧影慙無對懐羣増所思凄凉¶
嵗欲晩蕭索燕将辭留聼未終曲彌令心獨悲髙飛憑¶
力致巧囀任天姿返覆和而静間闗斷若遺花繁上苑¶
路霜落汝川湄且長凌風翮乗春自有期¶
　　鸚鵡¶
　　　同蔡孚起居詠鸚鵡　　　　胡　皓¶
鸚鵡殊姿致鸞凰得比肩嘗尋金殿裏毎話玉堦前賈¶
誼才方逹揚雄老未遷能言既有地何惜未聞天¶
<pb:KR4h0022_WYG_329-3b>¶
　　　詠鸚鵡　　　　　　　　　裴　説¶
常貴西山鳥銜恩在玉堂語傳明主意衣(一作/翅)拂美人¶
香緩歩尋珠網髙飛上畵梁長安頻道樂何日從君王¶
　　　同前　　　　　　　　　　李義府¶
牽弋辭重海觸網去層巒戢羽雕籠際延思彩霧端慕¶
侣朝聲切離羣夜影寒能言殊可貴相助憶長安¶
　　　同前　　　　　　　　　　杜　甫¶
鸚鵡含愁思聰明憶别離翠衿渾短盡紅觜謾多知未¶
<pb:KR4h0022_WYG_329-4a>¶
有開籠日空殘舊宿枝世人憐復損何用羽毛竒¶
　　　初出金門尋王侍郎不遇詠壁上鸚鵡¶
　　　　　　　　　　　　　　　李　白¶
落羽辭金殿(一作/闕)孤鳴託(集作/吒)繡衣能言終見棄還向¶
隴山飛¶
　　　鸚鵡　　　　　　　　　　白居易¶
隴西鸚鵡到江東養得經年觜漸紅常恐思歸先剪翅¶
每因餧食暫開籠人憐巧語情雖重鳥憶髙飛意不同¶
<pb:KR4h0022_WYG_329-4b>¶
應似朱門歌舞妓深藏牢閉在房中¶
　　　同前　　　　　　　　　　呉英秀¶
莫把金籠閉鸚鵡箇箇聰明觧人語忽然更向君前言¶
三十六宫愁幾許¶
　　鴛鴦¶
　　　和友人鴛鴦之什三首　　　崔　珏¶
翠鬛紅毛舞夕暉水禽情似此禽稀暫分烟島猶廻首¶
只渡寒塘亦並(一作/共)飛映霧乍迷金殿瓦逐梭齊上(一/作)¶
<pb:KR4h0022_WYG_329-5a>¶
(還/似)玉人機採蓮無限蘭橈女笑指中流羡爾歸¶
　　　二¶
寂寂春塘烟晩時(一作/曉時)兩心如影共依依溪頭日暖眠¶
沙稳渡口風寒浴浪稀翡翠莫誇饒彩飾鸊鵜湏羨好¶
毛衣蘭深芷宻無人見相逐相呼何處歸¶
　　　三¶
舞鶴翔鸞俱别離可憐生死兩相隨紅絲毳落眠沙處¶
白雪花成蹙浪時琴上只聞交頸語窗前空展共飛詩¶
<pb:KR4h0022_WYG_329-5b>¶
如何相見長相對肯羡人間多所思¶
　　　鴛鴦　　　　　　　　　　羅　鄴¶
江雲(一作/紅閒)碧静霽烟開錦翅雙雙(一作/輕飛)去又廻一種鳥¶
憐(一作/連)名字好秪縁人恨别離來暖依牛渚江莎媚夕¶
宿龍池禁漏催相對若教秦女見便應携(一作/同)上鳯凰¶
䑓¶
　　鸂䳵¶
　　　鸂䳵　　　　　　　　　　杜　甫¶
<pb:KR4h0022_WYG_329-6a>¶
故使籠寛織湏知動損毛看雲莫悵望失水任呼號六¶
翮曽經剪孤飛只未髙且無鷹隼慮留滯莫辭勞¶
　　　同前　　　　　　　　　　唐彦謙¶
一宿南塘煙雨時好風摇動緑波㣲驚離曉岸衝花去¶
暖下春汀照影飛華屋撚絃弹鼓舞綺窗含筆澹毛衣¶
畵屏見後長廻首争得雕籠莫放歸¶
　　孔雀¶
　　　西川使宅有韋太尉(集作/令公)時孔雀存焉暇日因¶
<pb:KR4h0022_WYG_329-6b>¶
　　　與諸公同翫座中兼故府賔御(集作/妓)興歎(集作/嗟)¶
　　　者久之因賦是(集作/此)詩用廣其意¶
　　　　　　　　　　　　　　　武元衡¶
荀令昔居此故巢留越禽動摇金翠尾飛舞玉池(一作/墀又)¶
(作/堦)隂(一作碧/梧音)上客撤瑶瑟美人傷蕙心㑹因南國使歸¶
放海雲深¶
　　　孔雀　　　　　　　　　　薛　能¶
偶有功名正俗才靈禽何事降瑶䑓天仙黼黻毛應是¶
<pb:KR4h0022_WYG_329-7a>¶
宫后屏幃尾忽開曽處嶂中真霧隠毎過庭下似春來¶
佳人為我和衫柏遣作傞傞(一作/婆娑)送一盃¶
　　鷺鷥¶
　　　鷺鷥　　　　　　　　　　張　祜¶
深窺思不窮掲趾淺沙中一㸃山光净孤飛潭影空暗¶
棲松葉露雙(一作/輕)下蓼花風好似滄波侣垂絲趣亦同¶
　　　同前　　　　　　　　　　鄭　谷¶
閒立春塘(一作/秧)煙澹澹静眠寒葦雨颼颼漁翁歸後沙¶
<pb:KR4h0022_WYG_329-7b>¶
汀晩(集作汀/洲晩)飛下(雜詠/作上)灘頭更自由¶
　　　同前　　　　　　　　　　裴　説¶
秋江清淺時魚過亦頻窺却為分明極翻成(集作/令)所得¶
遲浴偎紅日色棲壓碧蘆枝㑹共鵷同侣翺翔應可期¶
　　　同前　　　　　　　　　　羅　隠¶
斜陽澹澹栁隂隂風褭寒絲映水深不要(雜詠作/莫謾)向人¶
誇潔白也知長(雜詠/作常)有羡魚心¶
　　鷄雉¶
<pb:KR4h0022_WYG_329-8a>¶
　　　山鷄　　　　　　　　　　温庭筠¶
石(集作/萬)壑動晴景山禽凌翠㣲繡翎翻草去紅觜啄花¶
歸巢暖碧雲色影孤清鏡輝不知春樹畔何處又分飛¶
　　　雉　　　　　　　　　　　李　嶠¶
白雉振朝聲飛來表太平楚郊疑鳯出陳寳若雞鳴童¶
子懐仁至中郎作賦成兾君看飲啄耿介獨含情¶
　　鷓鴣¶
　　　鷓鴣啼　　　　　　　　　韋應物¶
<pb:KR4h0022_WYG_329-8b>¶
可憐鷓鴣飛飛向樹南枝南枝日照暖北枝霜露滋露¶
滋不堪栖使我夜常啼願逄雲中鶴銜我向寥廓願作¶
城上烏一年生九雛何不舊巢住枝弱不得(一/若)作去何¶
意道苦辛客子常畏人¶
　　　九子坂(一作/坡)聞鷓鴣　　　　李羣玉¶
落照蒼茫秋草明鷓鴣啼處逺人行正穿屈曲﨑嶇路¶
又聼鈎輈格磔聲曽泊桂江深岸雨亦於梅嶺阻歸程¶
此時為爾腸千斷定是今宵白髪生¶
<pb:KR4h0022_WYG_329-9a>¶
　　　鷓鴣　　　　　　　　　　鄭　谷¶
暖戲烟蕪錦翼齊品流應得近山鷄雨昏青草湖邊過¶
花落黄陵廟裏啼行客(集作/遊子)乍聞征袖濕歌(集作/佳)人纔¶
唱翠眉低相呼相喚湘江濶(集作相應/湘天逺)苦竹叢深春日¶
西¶
　　　同前　　　　　　　　　　韋　莊¶
南禽無侣似相依錦翅雙雙傍馬飛孤竹廟前啼暮雨¶
汨羅祠(類詩/作江)畔弔殘暉秦人只觧歌為曲越女空能畵¶
<pb:KR4h0022_WYG_329-9b>¶
作衣懊惱澤家(鷓鴣之音澤/類詩作渾)非有恨(非類詩/作知)年年長憶¶
鳯城歸¶
　　　放鷓鴣　　　　　　　　　羅　鄴¶
好傍青山與碧溪刺桐毛竹(一作/羽)待雙棲花時遷客傷¶
離别莫向相思樹上啼¶
　　鳬¶
　　　賦得汎汎水中鳬　　　　　江　總¶
歸鳬沸卉同亂下方塘中出沒時銜藻飛鳴忽颺風浮¶
<pb:KR4h0022_WYG_329-10a>¶
深或不息戲廣若乗空春鸚徒有賦還笑在金籠¶
　　　鳬　　　　　　　　　　　李　嶠¶
颯沓睢陽涘浮游漢渚隈錢飛出井見鶴引入琴哀李¶
陵賦(单題詩作/降将貽)詩罷王喬曳舄來何當歸太液翔集動¶
成雷¶
　　鷗¶
　　　詠白鷗　　　　　　　　　何　遜¶
可憐雙白鷗朝共水上遊何言異棲息雌(雌雌/通用)住雄不¶
<pb:KR4h0022_WYG_329-10b>¶
留孤飛出溆浦(類聚作/浦溆)獨宿下滄洲東西從此去影響¶
絶無由¶
　　鵝鴨¶
　　　題鵝　　　　　　　　　　李商隠¶
眠沙卧水自成羣曲岸斜(集作/殘)陽極浦雲那得(集作/觧)将¶
心憐孔翠(集作/雀)羈雌長共故雄分¶
　　　花鴨　　　　　　　　　　杜　甫¶
花鴨無泥滓堦前毎緩行羽毛知獨立黒白太分明不¶
<pb:KR4h0022_WYG_329-11a>¶
覺羣心妒休牽衆眼驚稻梁霑汝在作意莫先鳴¶
　　鷰¶
　　　詠新鷰　　　　　　梁昭明太子(類聚作梁/簡文帝)¶
新禽應節歸俱向吹樓飛入簾驚釧響來窗疑(類聚/作礙)舞¶
衣¶
　　　詠鷰　　　　　　　　　　呉　均¶
一鷰海上來一鷰髙堂息一朝相逢遇依然舊相識問¶
爾(類聚/作余)來何遲山川幾紆直答言海路長風多(類聚/作駛)飛¶
<pb:KR4h0022_WYG_329-11b>¶
無力¶
　　　詠簷鷰　　　　　　　　　庾肩吾¶
雙鷰集蘭閨雙飛髙復低向戸宜新箔登巢識故泥依¶
櫩本相賀近幕願同栖¶
　　　和晉安王詠鷰¶
可憐幕上鷰差池弄羽衣夜夜同巢宿朝朝相背飛銜¶
泥瞻樂善相賀奉音徽秋蟬行寂寞戀此未辭歸¶
　　　啣泥雙燕　　　　　　　　蕭　詮¶
<pb:KR4h0022_WYG_329-12a>¶
啣泥金屋外表瑞玉筐中學飛疑漢妾巢幕憚呉宫¶
爪截還猶短窠成常不空(一作巢成/新尚空)詎並零陵石飛舞¶
逐春風¶
　　　賦得戲燕俱宿　　　　　　虞世基¶
大厦初構與雲齊歸燕雙入正啣泥欲繞歌梁向舞閣¶
偶為仙履徃蘭閨千里争飛㑹難並聊向呉宫比翼栖¶
　　　燕　　　　　　　　　　　李　嶠¶
天女伺辰至𤣥衣澹碧空差池沐時雨頡頏舞春風相¶
<pb:KR4h0022_WYG_329-12b>¶
賀雕楹側雙飛翠幕中勿(单題詩/作忽)驚留爪去猶兾識呉¶
宫(呉地記呉地人剪燕/爪留之以記更來)¶
　　　燕巢軍幕　　　　　　　　宋之問¶
非闗憐翠幕不是厭朱樓故來呈燕頷報道欲封侯¶
　　　春燕　　　　　　　　　　徐　璧¶
雙燕今朝至何時發海濵窺人向簷語(一作窺簷/向人語)如道¶
故鄉春¶
　　　詠燕　　　　　　　　　　張九齡¶
<pb:KR4h0022_WYG_329-13a>¶
海燕何㣲眇乗春亦暫來豈知泥滓賤秪見玉堂開繡¶
戸時雙入雕梁(集作/華軒)日幾廻無心與物競鷹隼莫相猜¶
　　　燕啣泥　　　　　　　　　馮　渚¶
雙燕碌碌飛入屋屋中老人喜燕歸徘徊繞我床頭飛¶
去年為爾逐黄雀雨多屋漏泥土落爾莫厭老翁茅屋¶
低梁頭作窠梁下棲爾不見東家黄&KR1663;鳴嘖嘖虵盤瓦¶
溝䑕穿壁豪家大屋爾莫居驕兒少婦探爾雛井旁瀉¶
水泥自足啣泥上屋隨爾欲¶
<pb:KR4h0022_WYG_329-13b>¶
　　　同前　　　　　　　　　　韋應物¶
啣泥燕聲嘍嘍尾涏涏秋去何所歸春還復相見豈不¶
觧决絶髙飛碧雲裏何為地上啣泥滓啣泥雖賤意有¶
營杏梁朝日巢欲成不見百鳥畏人林野宿飜遭羅網¶
俎其肉未若啣泥入華屋燕啣泥百鳥之智莫與齊¶
　　　賦得早燕送别　　　　　　李　益¶
碧草漫(一作/縵)如線来去(集作/去來)雙飛燕長門未有春先入¶
班姬殿梁空繞復(一作/不)息簷寒窺欲遍今至隨紅蘂(集/作)¶
<pb:KR4h0022_WYG_329-14a>¶
(萼/)昔還悲素扇一别與秋鴻差池詎相見¶
　　　詠燕示劉叟(劉叟有愛子背叟逃走一作去叟/甚悲念之叟少年時亦嘗如是作)¶
　　　　(燕詩以/喻之)　　　　　　　　白居易¶
梁上有雙燕翩翩雄與雌啣泥兩椽間一巢生四兒四¶
兒日夜長索食聲孜孜青蟲不易捕黄口無飽期觜爪¶
雖欲敝心力不知疲須臾十来徃猶恐巢中飢辛勤三¶
十日母瘦雛漸肥喃喃教言語一一刷毛衣一旦羽翼¶
成引上庭樹枝舉翅不廻頭(集作/顧)隨風四散飛雌雄空¶
<pb:KR4h0022_WYG_329-14b>¶
中鳴聲盡呼不歸却入空巢裏啁啾終夜悲燕燕爾勿¶
悲爾當反自思思爾為雛日髙飛背母時當時父母念¶
今日爾應知¶
　　　洞房燕　　　　　　　　　張　祜¶
清曉洞房開佳人喜燕来乍疑釵上動輕似掌中廻暗¶
語臨(集作/通)窗户深窺傍鏡臺粧成(集作/新粧)正含思莫拂畫¶
梁埃¶
　　　燕　　　　　　　　　　　鄭　谷¶
<pb:KR4h0022_WYG_329-15a>¶
年去年來來去忙春寒煙暝度瀟湘低飛緑岸和梅雨¶
散(集作/亂)入紅樓揀(一作/擇)杏梁閒几硯中窺水淺落花徑¶
裏得泥香千言萬語無人㑹又逐流鸎過短墻¶
　　　巢燕　　　　　　　　　　　胡　汾¶
燕來巢我簷我屋非髙大所貴兒童善保爾無殃禍莫¶
巢孀婦家孀婦怨孤坐妒爾長雙飛打爾危巢破¶
　　雀¶
　　　詠雀　　　　　　　　　　沈　趨¶
<pb:KR4h0022_WYG_329-15b>¶
體(類詩/作肌)薄少滋腴色淺非丹翠不懼越王羞寧懐秦后¶
珥傍簷葺寒草循場啄餘穂且欣大厦成焉湏鴻鵠志¶
　　　　同前　　　　　　　　　　　李　嶠¶
大厦初成日嘉賔集杏梁啣書表周瑞入幕應王祥暮¶
宿空(集作/江)城裏朝遊漣水傍願齊鴻鵠志希逐鳯凰翔¶
　　　義崔行和朱評事　　　　　　賈　島¶
𤣥鳥雌雄俱春雷驚蟄餘口銜黄河泥室宜(集作/空即)翔天¶
隅一夕背(集作/皆)暮歸嘵嘵遺衆雛雙雀抱仁義哺之㤀勞¶
<pb:KR4h0022_WYG_329-16a>¶
劬(集作哺食/勞劬劬)衆雛既儷飛(集作雛既/邐迤飛)雲間聲相呼燕雀雖㣲¶
類(集作燕感/雀深恩)感愧誠(集作雀/媿揚)不殊賢禽難自彰幸䝉主人書¶
　　　簷雀　　　　　　　　　　　楊　發¶
弱羽怯孤飛投簷幸所依銜環唯報德賀厦本知歸紅¶
觜休争顧丹心自識機從來攀鳯足生死戀光輝¶
　　子規¶
　　　攝山聽子規　　　　　　　　顧　况¶
棲霞山中子規鳥口中血出啼不了山僧夜後初入來¶
<pb:KR4h0022_WYG_329-16b>¶
(一作/定)聞似不聞山月曉¶
　　　山中聽子規　　　　　　　　　前　人¶
野人愛向山中宿况在葛洪丹井西庭前有箇長松樹¶
夜半子規來上啼¶
　　　子規　　　　　　　　　　　前　人¶
杜宇寃亡積有時年年啼血動人悲若教恨魄皆能化¶
何樹何山看子規¶
　　　聞子規　　　　　　　　　　杜荀鶴¶
<pb:KR4h0022_WYG_329-17a>¶
楚天空濶月沉淪蜀魄聲聲似告人啼得血流無用處¶
不如緘口過殘春¶
　　　子規思　　　　　　　　　陳　陶¶
春山杜䳌來幾日夜啼南家復北家野人聼此坐惆悵¶
恐畏踏落東園花¶
　　　聞子規　　　　　　　　　羅　鄴¶
蜀魄千年尚怨誰聲聲啼血向花枝滿山明月東風夜¶
正是愁人不寐時¶
<pb:KR4h0022_WYG_329-17b>¶
　　雜題¶
　　　望栖鳥　　　　　　　　　劉孝威¶
夕鳥亂参差單雄雜寡雌聫翩歸葉裏出沒噪林垂争¶
栖時易樹驚飛忽度枝&KR2198;無繋書重亦有含櫻疲以兹¶
憔悴力重逢輕薄兒珠丸蘇合弹金繳青絲縻豈意翩¶
翾羽遂免更羸危入懐欣得地依林竊願知¶
　　　病鴟　　　　　　　　　　韓　愈¶
屋東惡水溝有鴟墜(集作/墮)鳴悲青泥掩兩翅拍拍不得¶
<pb:KR4h0022_WYG_329-18a>¶
離羣童呌相召瓦礫争先之計校生平事殺却理亦宜¶
奪攘不愧恥飽滿盤天嬉晴日占光景髙風送(集作/恣)追¶
隨遂(集作/疑)陵鸞鳯羣肯顧鴻鵠(集作/鵠鴈)卑今者運命窮遭¶
逄巧丸兒中汝要害處汝能不得施於吾乃何有不忍¶
乗其危救(集作/丐)汝将死命浴以清水池朝飡輟魚肉暝¶
宿防狐狸自知無以致䝉徳久猶疑飽入深竹叢饑來¶
傍(集作/上)堦基諒無責報心固以聼所為昨日有氣力飛¶
跳㺯籓籬今辰忽徑去曽不報我知徼倖非汝福天衢¶
<pb:KR4h0022_WYG_329-18b>¶
汝休窺京城事弹射豎子豈(集作/不)易欺勿諱泥坑辱泥¶
坑乃良規¶
　　　題戴勝　　　　　　　　　賈　島¶
星㸃花冠道士衣紫陽宫女化身飛能傳上界春消息¶
若到蓬山莫放歸¶
　　　啄木兒　　　　　　　　　朱餘慶¶
丁丁向晩急還稀啄遍(類詩/作盡)庭槐未肯歸終日與(類詩/作為)¶
君除蠧害莫嫌(集作/嗔)無事不頻飛¶
<pb:KR4h0022_WYG_329-19a>¶
　　　越鳥　　　　　　　　　　鄭　谷¶
背霜南鴈不到處倚棹北人初聼時梅雨滿江春草歇¶
一聲聲在荔枝枝¶
　　蝶¶
　　　詠花蝶　　　　　　　　　温子昇¶
素蝶向林飛紅花逐風散花蝶俱不息紅素還相亂芬¶
芬共襲予葳蕤徒可翫可慰行客心遽動離君(疑作/居)嘆¶
　　　蝶　　　　　　　　　　　羅　隠¶
<pb:KR4h0022_WYG_329-19b>¶
漢王刀筆精冩爾逼天生舞巧何妨急飛髙所恨輕野¶
田黄雀慮山館主人情此物那堪作荘周夢不成¶
　　　同前　　　　　　　　　　李商隠¶
飛來繡戸隂穿過畵樓深重傅秦䑓粉輕塗漢殿金相¶
兼唯栁絮所得是花心可要陵孤客邀為子夜吟¶
　　蜂¶
　　　蜂　　　　　　　　　　　李商隠¶
小(集作/沙)苑華池爛漫通後門前檻思無窮宓妃腰細纔¶
<pb:KR4h0022_WYG_329-20a>¶
勝露趙后身輕欲倚風紅壁寂寥崖蜜盡碧簷(集作/簾)迢¶
遞霧巢空青陵粉蝶休離恨長定(一作/是)相逢二月中¶
　　螢¶
　　　詠螢　　　　　　　　　　梁簡文帝¶
本将秋草并(類聚/作並)今與夕風輕騰空類星霣拂樹若花¶
生屏疑神火照簾似夜珠明逄君拾光彩不怯此身輕¶
　　　月中飛螢　　　　　　　　紀少瑜¶
逺度時依幕斜來如畏窗向月光還盡臨池影更雙¶
<pb:KR4h0022_WYG_329-20b>¶
　　　詠螢　　　　　　　　　　沈　旋¶
火中變腐草明滅靡恒調雨墜弗虧光陽昇反奪照泊¶
樹類奔星集草疑餘燎望之如可灼攬之徒有耀¶
　　　照帙秋螢　　　　　　　　楊　縉¶
秋窗餘照盡入暗早螢來忽聚還同色恒然詎落灰飛¶
影黄金散依帷縹帙開含明終不息夜月空徘徊¶
　　　詠螢　　　　　　　　　　于季子¶
卉草誠幽賤枯朽絶因依忽逄惜(疑/)羽翼不覺生光輝¶
<pb:KR4h0022_WYG_329-21a>¶
直念恩華重長嗟報効㣲方思助日月為許願曽(二字/疑)¶
飛¶
　　　同前　　　　　　　　　　李嘉祐¶
映水光難定凌虗體自輕夜風吹不滅秋露洗還明向¶
燭仍藏熖投書更有情猶将流亂影來此傍簷楹¶
　　　詠秋螢　　　　　　　　　虞世南¶
的厯流光小飄颻弱翅輕恐畏無人識獨自暗中明¶
　　　螢火　　　　　　　　　　杜　甫¶
<pb:KR4h0022_WYG_329-21b>¶
幸因腐草出敢近太陽飛未足臨書巻時能㸃客衣隨¶
風隔幔小帯雨傍林㣲十月清霜重飄零何處歸¶
　　　螢　　　　　　　　　　　羅　隠¶
空(集作/秋)庭夜未央㸃的(集作/㸃㸃)度危(集作/西)墻抱影何卑(集/作)¶
(㣲/)細乗時忽發揚不思因腐草便擬倚孤光若道通文¶
翰(集作能/通照)車公業豈長¶
　　　同前　　　　　　　　　　唐彦謙¶
日下蕪城莾蒼中濕螢撩亂起衰叢寒烟陳后長門閉¶
<pb:KR4h0022_WYG_329-22a>¶
夜雨隋家舊苑空星散欲陵前檻月影低如試北窗風¶
羇人此夕方愁緒心似寒灰首似蓬¶
　　　同前　　　　　　　　　　周　繇¶
熠熠與姢姢池塘竹樹邉亂飛同曳火成聚却無烟㣲¶
雨&KR0904;不滅輕風吹欲燃舊曽書案上頻把作囊懸¶
　¶
　¶
　¶
<pb:KR4h0022_WYG_329-22b>¶
　¶
　¶
　¶
　¶
　¶
　¶
　¶
　文苑英華巻三百二十九¶
