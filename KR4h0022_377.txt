# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:48.221623
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百七十七
<pb:KR4h0022_WYG_377-1a>¶
欽定四庫全書¶
　文苑英華巻三百七十七　宋　李昉等　編¶
　征伐¶
　　為建安王誓衆詞一首　補逸書一首¶
　　讀司馬法一首¶
　雜製作¶
　　時日無吉㐫解一首　　祅祥辨一首¶
　　相解一首　　　　　　禹書上下二篇¶
<pb:KR4h0022_WYG_377-1b>¶
　　較農一首　　　　　　䟽亡一首¶
　　刪方䇿一首　　　　　寒泉子對秦惠王一首¶
　　讀韓詩外傳一首　　　題叔孫通傳一首¶
　　題後魏書釋老志一首　題安昌侯傳一首¶
　　征伐¶
　　　為建安王誓衆詞　　　　　陳子昻¶
諸惣管部將旗長隊正各聽命夫聖人用兵以伐有罪¶
姦慝竊命戎夷不龔則必肆諸市朝大戮原野我皇周¶
<pb:KR4h0022_WYG_377-2a>¶
子毓萬國寵綏百蠻遐荒戎狄莫不率職契丹㐫羯敢¶
謀亂常蜂聚九(一作/凡)山豕食遼塞(十六字集作聚兵率/衆非欲勞人盖逆不)¶
(可縱亂不可長所以屈已推轂垂涕泣辜誠恐蒼生顛/墜塗炭今契丹㐫羯敢亂天常為封豕長蛇荐食上國)¶
(玉帛布幣棄而不貢名器正朔僣而/有謀乃將紿神虐人暴殄天物故)皇帝命我肅將王¶
誅今大師已集方將問罪公等諸衆及士卒已上須各¶
嚴職事肅恭天命契丹㐫賊本為中國奴𨽻昏狂不道¶
勞我師徒今與公等及士卒久勤干戈冐犯霜露夫四¶
郊多壘士大夫之恥蕞爾㐫狡一劍可屠况皇帝義兵¶
<pb:KR4h0022_WYG_377-2b>¶
尅期誅剪此猶太山壓卵鴻毛在鑪今日之伐須如雷¶
霆之震虎豹之擊搴旗斬馘掃孽除㐫上以攄至尊之¶
憤下以息邊人之患鼓以作氣旗以應機公等各宜戮¶
力務當其任若能奮不顧其(二字集/作顧)命䧟堅摧鋒金紫¶
玉帛國有重賞若進退留顧向背失機斧鉞嚴刑(集作/誅)¶
軍有大戮各自(集作/宜)勉勵無犯典刑¶
　　　補逸書¶
湯征諸侯葛伯不祀湯始征之作湯征湯征葛伯荒怠¶
<pb:KR4h0022_WYG_377-3a>¶
敗禮廢祀湯專征諸侯肇徂征之湯若曰格爾三事之¶
人逮于百(集作/有)衆啓乃心正乃容明聽予言咨先格王¶
有彛訓曰禄無常荷荷于仁福無常享享于敬惠乃道¶
保厥邦覆乃徳殄厥世惟葛伯反易天道怠棄邦本虐¶
于民慢于神惟社稷宗廟罔克尊奉暨山川鬼神亦靡¶
禋祀告曰罔犧牲以共爼羞予介(集作/界)厥牛羊乃既于¶
盗食曰罔黍稷以奉粢盛予佑厥稼穡乃困于仇餉今¶
爾衆曰葛罪其予聞(文粹作/其如予)予聞曰為邦者祗奉明神¶
<pb:KR4h0022_WYG_377-3b>¶
撫綏蒸民二者克備尚克保厥家邦吁廢于祀神震怒¶
肆于虐民離心自(集作頃/)繩契已降暨于百代神(集有/恕字)¶
亟民叛而不顛隮者匪我攸聞小子履以凉徳欽奉天¶
威肇征有葛咨爾有衆克濟厥功其有儆師徒戒車乗¶
敬君(文粹/作吾)事者有明賞其有罔率職罔戮力不龔命者¶
有常刑明賞不僣常刑無赦嗚呼朕告汝衆君子鍳于¶
兹欽哉懋哉罰及乃躬不可悔¶
　　　讀司馬法　　　　　　　　皮日休¶
<pb:KR4h0022_WYG_377-4a>¶
古之取天下也以民心今之取天下也以民命唐虞尚¶
仁天下之民從而帝之不曰取天下以民心者乎漢魏¶
尚權驅赤子於利刄之下争寸土於百戰之内由士為¶
諸侯由諸侯為天子非兵不能為非戰不能服不曰取¶
天下以民命者乎由是編之為術(六韜/也)術愈精而殺人¶
愈多法益切(文粹/作工)而害物益甚嗚呼其益不仁矣蚩蚩¶
之類不敢惜死者上懼乎刑次貪乎賞民之於君猶子¶
也何異乎父欲殺其子先紿以威後㗖以利哉孟子曰¶
<pb:KR4h0022_WYG_377-4b>¶
我善為陳我善為戰大罪人也(文粹作大罪人/集作大罪也)使後之¶
君于民有是者雖不得土吾以為猶上焉¶
　　雜製作¶
　　　時日無吉㐫解　　　　　　沈　顔¶
古者國家將有事乎戎祀必先擇時日以定其期是用¶
備物於有司習儀於禮寺俾臻其慮而戒其誠非所以¶
定吉㐫决勝負也後之惑者不詳其故惟考時日妄生¶
穿鑿斯風不革拘忌益深至使凡庶之家將欲越一溝¶
<pb:KR4h0022_WYG_377-5a>¶
隍拆一葭葦必待擇日而後為之搆一衡宇薙一榛蕪¶
必審方位而後為之且吉㐫由人焉繫時日夫四逺之¶
衢輪蹄未嘗息也五都之市貨賄未嘗絶也萬家之邑¶
斤斧未嘗斷也七雄之世戰伐未嘗已也其㐫也必由¶
於人其吉也必由於人故吉人㐫其吉㐫人吉其㐫一¶
於人之所為而已矣然則惑者不知其在人有一不知¶
則罪於時日矣且以不謀之將不練之士有能時日勝¶
者乎不耕之土不實之糓有能以時日種者乎以鐵為¶
<pb:KR4h0022_WYG_377-5b>¶
金以石為玉有能以時日濟者乎是皆不能也則時日¶
於人何有哉夫王者之兵以徳勝覇者之兵以義勝其¶
次以智其次以勇故古之名將未嘗不以此而戰勝也¶
未嘗不以此而立功者也¶
　　　妖祥辨¶
凡所謂祥者必曰麟鳯龜龍醴泉甘露景星朱草所謂¶
妖者必曰天文錯亂草木變性川竭地震冬雷夏霜或¶
者以為察王道之廢興國家之治亂則&KR0008;(古稽/字)考於是¶
<pb:KR4h0022_WYG_377-6a>¶
而不知君明臣忠百司稱職國之祥也信任讒邪棄逐¶
讜正刑賞不一貨賂公行國之妖也既三代已後廢興¶
之兆理亂之故鮮不由此矣若嚮所祥者果祥則周道¶
衰而麟見妖者果妖殷道盛而桑榖生庭不其明與也¶
(一無/也字)¶
　　　相解　　　　　　　　　　皮日休¶
今之相工言人相者必曰某相類龍某相類鳯某相類¶
牛馬某至公侯某至卿相是其相類禽獸則富貴也噫¶
<pb:KR4h0022_WYG_377-6b>¶
立形於天地分性於萬物其貴者不過人焉有真人形¶
而貧賤類禽獸而富貴哉將今之人言其貌類禽獸則¶
喜真人形則怒言其行類禽獸則怒真人心則喜夫以¶
鳯為禽耶鳯則仁義之禽也以騶虞為獸耶騶虞則仁¶
義之獸也今之人也仁義能符於是哉是以行又不若¶
於禽獸也宜矣哉(集無/哉字)或曰相者有乎哉曰上善出於¶
性大惡亦出於性中庸之人善惡在其化者也上善出¶
於性若文王在母不憂(體不變/故不憂)重耳弱不好弄是也大¶
<pb:KR4h0022_WYG_377-7a>¶
惡亦出於性若商臣之蜂目豺聲必殺其父叔魚之虎¶
目豕腹(集作/心)必以賄死是也中庸之人善惡在其化者¶
若大舜設化而有苖格仲尼垂諭而子路服是從善而¶
化者也若齊桓公管仲輔之則覇竪貂輔之則亂是從¶
惡而化者也故舜相於堯而天下平禹相於舜而大災¶
弭咎繇相禹斯為相見者也見人知其賢愚見國知其¶
治亂亦相也或曰賢愚者見行事而知也敢問聖人之¶
相人知其有位哉曰堯之於舜任之以天下知其有位¶
<pb:KR4h0022_WYG_377-7b>¶
也舜之於四㐫投之於四裔知其無位也曰苟若是聖¶
人之能相人也是必賢者得其位不肖者不立朝三苖¶
九黎焉得以國(文粹/作侯)飛㢘惡來焉得以爵曰有是者其¶
君不能相也將其國之是滅豈暇相人而用哉是則三¶
苖九黎未聞不滅飛㢘惡來未聞不誅嗚呼聖人之相¶
人也不差忽微不失累黍言其善必善言其惡必惡言¶
其勝任必勝任今之人不以是術行其心區區求子卿¶
唐舉之術居其窮處其困不思以道逹不思以徳進言¶
<pb:KR4h0022_WYG_377-8a>¶
其有位必翻然自負生(集作/坐)白屋有公侯之姿食藜羮¶
有卿相之色盖不能自相其心者也或有士居窮處困¶
望一金之助己有沒齒之難有妄誕之人自稱精子卿¶
唐舉之術取其金則易於反掌耳有能以聖賢之道自¶
相其心哉嗚呼舉世從之吾獨戾也其不勝明矣¶
　　　禹書上　　　　　　　　　劉　蛻¶
以功不就而受誅則可謂勤民而死乎曰不然然則夏¶
之郊也奚不尋其先安得以鯀配曰以功不可就則不¶
<pb:KR4h0022_WYG_377-8b>¶
可謂勤民(文粹作以功不/就則可謂勤民)而死也以誅其身則可為(文/粹)¶
(作/謂)勤其家矣不怨君誅而尋父功鯀當誅也傳曰不以¶
家事辭王事既勤其家為天下故報其勤家於夏郊而¶
已矣有鯀之誅而不廢其功禹為其子也不以得(集作/得以)¶
天下而擇其功者禹(文粹有/為字)之事鬼神也微禹之為子¶
先人之罪將不食矣故其子之功由勤父嗣也然則夏¶
郊宜矣於是君誅其怠也而子不怨而家祭其勤也民¶
神(文粹/作弗)畔盖禹以天下不逮事其父而致孝乎鬼神云¶
<pb:KR4h0022_WYG_377-9a>¶
　　　禹書下¶
治天下之野見之於夏功而未見先於夏功者乆矣夫¶
八年之間生聚非不壊也委積非不耗也常無憂則人¶
怨無樂則民愁(文粹作帝憂則/民愁樂則民喜)故以憂樂隐顯而助之¶
常(集作/帝)能治其心也(集作/者)故禹後雖以身先天下而不¶
以一身負天下之土石以其得治世之心而易使也嗚¶
呼必不得和心之人而為可以智治則豈羽山之下忍¶
不以智獻其父者歟夫(夫文粹/作天下)見濡手足之禹則不見¶
<pb:KR4h0022_WYG_377-9b>¶
土階之上以治憂樂者也故曰心治乎人也功治乎水¶
也其可獨禹云乎¶
　　　較農¶
功以救於民頼其功者有違順徳以化於民敦其民者¶
有疾徐夫以三月除糓地五月糓入土雖當世不㧞其¶
苖後世不毁其糓其飲食之道順於情也故生不疪癘¶
其道死則爼豆其功(集無/功字)聖人救壊以禮垂世以法當¶
世伐其樹後世毁其法所以禮違其情法違其欲者也¶
<pb:KR4h0022_WYG_377-10a>¶
是以生為旅人疪癘於天下肉腐於爼酒乾於器然後¶
為聖人是愚民頼聖人之功忘聖人之道嗚呼禮亡而¶
争器矣雖有粟弱者安得而食之法壊而奪其三時矣¶
雖有山澤農者安得而種也(集作/之)¶
　　　䟽亡¶
盗惡名也取之有以合聖人若取其亂而理之取其死¶
而生之則民樂其取也後豈擇其故歟故昏夜之盗為¶
小人衰亂之盗為丈(一作/大)夫能知其取者而嘗蹈其背¶
<pb:KR4h0022_WYG_377-10b>¶
也故不以無人而棄其守者有大棄天下者仁義盗其¶
名有小棄其國者小人有盗其器故春秋不貶其器聖¶
人以(一作/必)正其名嗚呼盗非惡名也左右前後亦可懼¶
哉¶
　　　刪方䇿¶
古之記惡將以鑑惡而後世為昏謏滛逆徒而將徴於¶
古謂古不盡善若其涕泣以信其詐罪己以固其恩陰¶
謀反覆從書以滋其智矣然而記惡者將以懼民也去¶
<pb:KR4h0022_WYG_377-11a>¶
善者不足懼昔紂讀是(一無/是字)夏書而嘗(一作/常)笑其亡國¶
嗚呼惡既不足以鑑則刑(一作/刋)可也古無其迹可也無¶
其迹可也(集不疊/此五字)¶
　　　寒泉子對秦惠王　　　　　陸龜䝉¶
寒泉子(秦之/處士)見秦惠王曰客有自趙來以約從連横事¶
説大王者為誰惠王曰東周人蘇秦也寒泉子曰書六¶
上而王弗聽有之乎曰然其道如何王耶覇耶曰覇黜¶
其覇以濟(一作/躋)王乎曰不(一無/不字)然則何上書之煩而不¶
<pb:KR4h0022_WYG_377-11b>¶
用之棘(一作而/用之踈)乎惠王曰醯鷄不能混雷霆嬰兒不能¶
抗烏獲者響與之懸絶故也蘇子誠辨矣安能以三寸¶
舌媾(一作/謀)山東諸侯使西靣朝秦者乎寡人非不知不¶
破一領甲不折一隻(一作/枝)矢之為利也顧其猶捕風耳¶
諸侯不可一非一朝也齊桓晉文之覇也始若膠附終¶
若水拆豈止連鷄不能俱上於栖而已哉寡人塞耳義¶
弗聞也寒泉子曰不然夫齊晉三荆(文粹作齊/荆三晉)之人病¶
(一作/疾)於兵久矣方城之金十九為兵一為鏄銚董澤之¶
<pb:KR4h0022_WYG_377-12a>¶
蒲十九為幹一為箕捲父子兄弟之血前後濺野草齊¶
魂為燕氛趙骨化魏土悽痛之聲入金石出絃匏聞之¶
者悄戚酸屑泣不自禁一旦有人謂曰朝與秦連橫暮¶
得帖帖安卧秦亦厭戰雖鼓牙頰未能吞諸侯秦休而¶
强吾亦勇而奮矣設有辨口安能反覆乎大王不用秦¶
詔一武士尺鐵斷秦(文粹/作其)頸無令車輪輾闗下土使東¶
諸侯聞其言合從散橫東向以背秦大王出則奪氣入¶
則包羞及其殆也披土地以奉讐國獨不念秦仲之業¶
<pb:KR4h0022_WYG_377-12b>¶
艱難乎春秋祀事何面目以見宗廟惠王卒弗用寒泉¶
子耕於鄙趙封秦為武安君六國果奉教閉闗者十五¶
年(十九字集作趙即封蘇季子為武/安君六國果拒秦閉闗門十五年)¶
　　　讀韓詩外傳　　　　　　　皮日休¶
韓詩外傳曰韶用干戚非至樂也舜兼二女非逹禮也¶
封黃帝之子十九年(集無/年字)非法義也往田號泣未盡命¶
也日休曰甚哉韓詩之文悖乎大教夫堯舜之世但務¶
以道化天下天下嘻嘻如一家室其化雖至其制未備¶
<pb:KR4h0022_WYG_377-13a>¶
豈可罪以越禮哉如以韶用干戚非至樂(一有/也字)則顓頊¶
之八風髙辛之六莖(一作/英)不以(一作/可)作矣如以舜兼二¶
女非逹禮也則堯之世其禮未定不當責也又宜矣以¶
封黃帝之子非法義也則丹朱商均無封邑是庶人也¶
哉(一無/哉字)傳曰賢者子孫必有土又曰公侯之子孫必復¶
其始夫賢者與公侯其子孫尚不廢况有熊氏道冠於¶
五帝化施於千世哉如以往田號泣未盡命也則舜之¶
孝道匪天也其誰知之不號泣也(文粹無/也字)則吾恐舜之¶
<pb:KR4h0022_WYG_377-13b>¶
命不及乎(一作/于)堯用嗚呼韓氏之書抑百家崇吾道至¶
矣夫如是者吾將間(一作/闕)然¶
　　　題叔孫通傳¶
古之所謂禮不相襲樂不相㳂者何哉非乎彼聖人也¶
此聖人也不相襲者角其功利之深淺乎(一作/爾)不相㳂¶
者明其文武之優劣乎(一作/爾)故三王迭作五帝更制夏¶
殷易置文武逓述其禮文昭昭若雨躍争朗百川注潰¶
者矣然猶周公刋之仲尼正之以周公之才之美謂後¶
<pb:KR4h0022_WYG_377-14a>¶
世無其人乎乃有仲尼仲尼之後迄至於今望其道如¶
顔閔文如游夏者鮮矣况聖人哉是後之人(一無/人字)制禮¶
作樂宜取周書孔䇿為標凖也漢氏受命禮壊文毁作¶
(集作/時)無聖人苟措其儀立其禮不沿襲於聖製者妄也¶
夫國之大祭不過乎郊祀宗廟也則(文集無/則字)漢之既命¶
其祀也(文粹作/郊祀)止於五疇之祀者禮不曰兆五帝之郊¶
者乎止於昭靈之園者禮不曰天子七廟者乎而叔孫¶
生不為之正郊祀立宗廟去秦畤(一作/時)之非制議昭靈¶
<pb:KR4h0022_WYG_377-14b>¶
之不禮汲汲於朝㑹之儀俾漢天子為髙祖身不得郊¶
見享不及七廟噫生剏其制物刑(集作/刋)厥式非不標凖¶
聖人也將以漢世斯始夫(四字文粹/作新去)水火方弭兵械難¶
為改作乎將不明壇墠之位禘祫之儀者乎若然者湯¶
武伐桀周公去紂(文粹作湯伐/桀周伐紂)其制可知也嗚呼不明¶
於古制樂通於時變君子不由也其叔孫生之謂矣¶
　　　題後魏書釋老志¶
魏收為後魏書大夸西域氏之教以為漢獲休屠王金¶
<pb:KR4h0022_WYG_377-15a>¶
人乃釋氏之漸也秦始皇聚天下之兵鑄金人十二於¶
咸陽漢復置之豈可復為釋氏哉夫仲尼之脩春秋君¶
有僣王號者皆削爵為子况戎狄之道不能少抑其説¶
耶孟子曰能以言拒楊墨者逺矣不能以言抑者收也¶
亦聖人之徒(文粹作亦/聖徒之)罪人矣謂史必直歟則春秋為¶
賢者諱之為尊者諱之歟(集無/歟字)筆削與奪在手則收之¶
為是媚於偽齊之君耶不然何不經之如是¶
　　　題安昌侯傳¶
<pb:KR4h0022_WYG_377-15b>¶
安昌侯禹見時災(集作/變)異若上體不安常擇日㓗齊露¶
蓍於星宿正衣冠筮得吉卦致其名(集作則/獻其)占如有不¶
吉禹為感動日休讀漢史至是未嘗不為之動心因書¶
曰夫宰相之節以己道輔上天地平則致於君夷狄服¶
則致於君風教行則致於君苟天地有災則歸於己兵¶
戈屢動則歸於己此真大宰輔之職也禹也為漢名相¶
居師傅之尊處輔弼(集作/𨗳)之位見災異屢發上不能匡¶
於君下不能稱其職孜孜稱其(集無此/二字)於筮為事斯不¶
<pb:KR4h0022_WYG_377-16a>¶
足以為賢相之業也嗚呼當漢帝之重禹禹之有言如¶
師訓門人未有門人可違師之旨也依違在位竟無所¶
發誠伊周之罪人也大凡國有災異禬禳占問(一作/筮)之¶
事自有司存(若官有龜人占人/占夣眠祲太祝也)為宰相者當提大政之¶
綱振百司之領握天下之樞而已不空以斯處位也以¶
直論之近乎侫以誠論之近乎偽偽宰相其名儒之恥¶
耶嗚呼漢之尊禹崇師道也禹若此者即非崇師道之¶
過矣¶
<pb:KR4h0022_WYG_377-16b>¶
　¶
　¶
　¶
　¶
　¶
　¶
　¶
　文苑英華巻三百七十七¶
