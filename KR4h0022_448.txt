# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:50.492584
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百四十八
<pb:KR4h0022_WYG_448-1a>¶
欽定四庫全書¶
　文苑英華巻四百四十八　宋　李昉等　編¶
　制書一¶
　　命相一¶
　　　房琯文部尚書同平章事制　賈　至¶
勑憲部侍郎房琯清識雅量工文茂學秉忠義之規靡¶
憚艱險挺松筠之操寧移嵗寒宜承題劍之榮式允濟¶
川之望可文部尚書同中書門下平章事(天寳十五載/七月十四日)¶
<pb:KR4h0022_WYG_448-1b>¶
　　　封郭元振為代國公制　　太平内制¶
門下大臣立事夷險不易良相昇朝安危所繫兵部尚¶
書同中書門下三品郭元振偉才生代宏量匡時經綸¶
文武今之王佐出入將相古之人傑夙侍帷幄疇咨廟¶
堂思致堯舜以期管樂朕徃在儲闈洎登寳位毎觀其¶
聞義感激願别忠邪立誠慷慨宻陳𢎞益爾其至矣朕¶
實嘉之頃者梟獍興謀干戈作釁太上皇命朕討除元¶
振又馳奉宸極始則賚予為弼終則寧朕問安可謂格¶
<pb:KR4h0022_WYG_448-2a>¶
于皇天貫于白日元惡既剪品物維新昌言是圖朕豈¶
忘舊冝開井邑永誓山河可封代國公食實封四百户¶
　　　張說拜中書令制¶
門下殷命百工傅膺審象漢推三傑良屬運籌不有斯¶
人孰賚予弼尚書左丞張說居正合道體真理精朕昔¶
在承華首延翰望談經之際欽若讜言撝翰之間潤色¶
鴻業屢陳匡益見嫉姦回頃雖抗跡踈逺而載懐飢渇¶
今群兇己服大猷伊始永言亮采光朕側席之期俾咨¶
<pb:KR4h0022_WYG_448-2b>¶
啟沃成朕濟川之望宜發(疑作/登)鼎鉉式綜絲綸¶
　　　姚元之拜相制　　　　　　　同前¶
門下王佐之重師兵之任勞求屏翰膺此具瞻同州刺¶
史姚元之宏畧冠時偉才生代識精鍳逺正辭强學有¶
忠臣之操得賢相之風累踐台陛匡益斯在頃居藩郡¶
循良是屬載懐一徳分命六官訏謨允歸文武兼濟式¶
慿帷幄之筭宜副韜鈐之委¶
　　　劉幽永拜左僕射知軍國事制(已入三百/八十五巻)¶
<pb:KR4h0022_WYG_448-3a>¶
　　　　　　　　　　　　　　　　同前¶
　　　盧懐慎拜相制　　　　　　　同前¶
門下宰輔之任謨猷是屬不有大才孰康景化黄門侍¶
郎盧懐慎貞良敦朴孝悌仁厚度量深於江海堅清邁¶
於氷雪事皆體大詎觀非聖之書心必在公雅契惟賢¶
之典故能危言正色直道匪躬比之㣲管而求得說冝¶
寵鎻闈叅乎鼎座可同紫㣲黄門平章事(開元元年/十二月)¶
　　　源乾曜拜相制　　　　　　　同前¶
<pb:KR4h0022_WYG_448-3b>¶
門下軒夣三相舜舉八元必佇人傑以宣邦政尚書左¶
丞上柱國安陽縣開國男源乾曜博文強學逹識周才¶
貞白可以勵時道義可以𢎞物虚懐同於抱月懸鏡不¶
疲利噐比於成風刜鐘無滯固可充左曹之駮議翊中¶
䑓(詔令/作禁)之謀猷用叅金鉉之司兼踐玉壼之制(詔令/作副)可¶
黄門侍郎同紫㣲黄門平章事勲封如故(開元四年/十一月)¶
　　　宋璟蘇頲拜相制(詔令作宋璟兼黄門/監蘇頲平章事制)¶
　　　　　　　　　　　　　　　　同前¶
<pb:KR4h0022_WYG_448-4a>¶
門下(詔令作/黄門)虞廷稱盛任於䕫龍周邦以寧屬於閎散¶
是知出納惟允必藉英竒啓沃有光實資茂彦銀青光¶
禄大夫守刑部尚書上柱國廣平郡開國公宋璟宇量¶
凝峻執心勁直銀青光禄大夫行紫㣲侍郎兼知制誥¶
上柱國許國公蘇頲風檢詳密藻思清華或掌憲南宫¶
持平邦典或揮翰西掖匡輔政途咸竭奉上之心俱盡¶
匪躬之節九流俟其澄序衆務資其弼諧冝委銓衡兼¶
侍帷幄璟可守吏部尚書兼黄門監頲可同紫㣲黄門¶
<pb:KR4h0022_WYG_448-4b>¶
平章事散官勲封並各如故(開元四年/閠十二月)¶
　　　張說拜相制(詔令作張說/同三品制)¶
門下乾坤以隂陽化成后王以輔相興理(詔令/作弼)所以寅¶
亮天工(詔令/作極)緝熈帝圖非夫大賢孰寄斯任天平軍節¶
度大使右羽林將軍兼并州長史攝御史大夫燕國公¶
兼修國史張說挺其公才生我王國體文武之道則出¶
將入相盡忠貞之節亦前疑後丞諒可以𢎞此大猷揔¶
其邦政允釐庶績保乂皇家可守兵部尚書同中書門¶
<pb:KR4h0022_WYG_448-5a>¶
下三品勲封脩國史如故仍即馳驛赴京(開元九/年九月)¶
　　　張說拜中書令王晙拜相制(詔令作張說中書/令王晙同三品制)¶
　　　　　　　　　　　　　　　　同前¶
門下周稱内史以司號令漢曰尚書是主喉舌用平邦¶
典以佐王教兵部尚書兼中書令張說履道體正經邦¶
(詔令/作德)立言吏部尚書王晙忠肅剛簡博聞宏識並才包¶
王佐望重時英内訓五品外清九服嘉謨必盡庶績允¶
釐(詔令/作康)冝叅五臣之命以正三台之象說可中書令晙¶
<pb:KR4h0022_WYG_448-5b>¶
可兵部尚書同中書門下三品(開元十一/年四月)¶
　　　陳希烈拜相制　　　　　　　同前¶
門下仲虺相湯言宣雅誥子魚相魏任揔中兵將代天¶
工允慿時傑光禄大夫門下侍郎同中書門下平章事¶
集賢院𢎞文館學士崇𤣥武館大學士太清太㣲宫使¶
上柱國臨頴縣開國侯陳希烈逸量𢎞逹英才卓邁既¶
服直而成範亦忠賢(詔令作/亦賢忠)而炳德學該流畧義惟守¶
於經門文麗風騷言必銓於理要自黄樞貳職侍講金¶
<pb:KR4h0022_WYG_448-6a>¶
華紫府𢎞真叅謀玉鉉嵗月逾乆而其道彌光人師有¶
屬於在三王度式歌於畫一疇咨既允亮采惟熈冝正¶
貂蟬之榮用兼喉舌之寄可行左相兼兵部尚書餘如¶
故(天寳六/載三月)¶
　　　韋見素拜相制　　　　　　　同前¶
門下緝熈帝載必候大賢砥礪公才允膺殊奬銀青光¶
禄大夫行尚書吏部侍郎上柱國彭城郡開國公韋見¶
素風度宏逺操履貞固懐至公之節守難奪之誠學冨¶
<pb:KR4h0022_WYG_448-6b>¶
典墳每思經濟之義文雄縉紳豈獨彫蟲之英荐居東¶
挺顧問有光累拜南宫銓衡式序清素之業惠澤彌彰¶
爾惟不矜朕志先定信可發揮邦政翊賛台陛(詔令/作堦)將¶
𢎞夣卜之感俾協蒼生(詔令作/黎元)之望可守武部尚書同¶
中書門下平章事集賢院學士知門下省事散官勲封¶
如故(天寳十三/載八月)¶
　　　除韋嗣立鳯閣侍郎平章事制　同前¶
鸞䑓鳯池清切鸞渚便藩(詔令/作繁)出納兩闈允資一德中¶
<pb:KR4h0022_WYG_448-7a>¶
散大夫天官侍郎韋嗣立當朝人傑(詔令/作望)奕代相門道¶
周性全才髙識逺誠以待物寛而容衆徃司綸翰五字¶
見推洎處提衡九流式序懐宗廟之掌有社稷之能冝¶
竭忠賢翊宣政化可守鳯閣侍郎同鳳閣鸞䑓平章事¶
散官如故主者施行(長安四/年正月)¶
　　　除唐休璟左庶子同鳯閣鸞䑓三品制¶
　　　　　　　　　　　　　　　　同前¶
鸞䑓獻替儲闈管綜王職聿求多士必在正人夏官尚¶
<pb:KR4h0022_WYG_448-7b>¶
書同鳯閣鸞䑓三品上柱國酒泉縣開國公唐休璟業¶
履清醇恭肅忠亮言必從行學以知道居八座之重握¶
四嶽之要出將入相允文允武謀猷是屬𢎞益以深頃¶
以暮年固辭退位就閑去劇優賢尚齒巨源請老仍叅¶
翼賛之榮叔子養德選預國朝之議冝輟五曹之務俾¶
同三令之班可金紫光禄大夫行太子左庶子依舊同¶
鳯閣鸞䑓三品勲封如故主者施行¶
　　　除裴耀卿黄門侍郎張九齡中書侍郎同平章¶
<pb:KR4h0022_WYG_448-8a>¶
　　　　事制　　　　　　　　　徐安貞¶
勑(詔令作/門下)風雲之感必生王佐廊廟之任爰在柱臣中¶
大夫守京兆尹䕶軍借紫金魚袋裴耀卿含元精之休¶
體度𢎞逺正議大夫前檢校中書侍郎集賢院學士仍¶
副知院事上柱國賜金紫魚袋曲江縣開國男張九齡¶
挺生人之秀噐識通明並風望素髙人倫是仰可以叶¶
彼寅亮當兹啓沃幹時待士既資鼎實之和為國急賢¶
寧惟金革之事耀卿可黄門侍郎同中書門下平章事¶
<pb:KR4h0022_WYG_448-8b>¶
𢎞文舘學士散官勲如故張九齡可起復中書侍郎同¶
中書門下平章事兼修國史餘如故主者施行(開元二/十一年)¶
(十二/月)¶
　　　除韓休黄門侍郎平章事制　張九齡¶
勑思致雍熈聿求元輔乆勞夣寐延彼周行太中大夫¶
守尚書右丞上柱國韓休藴道𢎞深秉德經逺清裁可¶
以範物素行可以律人一自登朝備聞體國志存公亮¶
誠著始終而羽翼朕躬金玉王度人望是在朝選無踰¶
<pb:KR4h0022_WYG_448-9a>¶
宜拜命於郎闈俾兼和於鼎實可守黄門侍郎同中書¶
門下平章事(開元二十/一年三月)¶
　　　李吉甫拜相制　　　　　玉堂遺範¶
門下昔周宣王思𢎞文武之道則以申甫代天工漢宣¶
帝思繼祖宗之風則以邴魏執邦政是以克從(一作/紹)前¶
烈俱稱中興朕以𦕈身託于人上亦思所以續(一作/纉)列¶
聖之緒致太階之平懐柔四夷親附百姓將成莫大之¶
業遂獲非常之才授之鈞衡俾作舟楫銀青光禄大夫¶
<pb:KR4h0022_WYG_448-9b>¶
行中書舎人翰林學士上柱國李吉甫符彩外發清明¶
内融體仁而温抱義而峻識洞精&KR0296;知皇王致理之由¶
學該古今窮天人相與之際自擢於綸閣列在禁闈皷¶
三變之文潤色王度揔五才之用叅賛廟謨化俗思邁¶
於成康致君願及於堯舜當注意之所向毎罄心而必¶
陳深中不回獨立無懼經綸常見其道逹激切毎(一作/多)¶
至於涕零王綱以張蜀㓂斯殄左右密勿實由嘉言降¶
神而生輔朕為理調三光以序六氣遂物情而熈帝猷¶
<pb:KR4h0022_WYG_448-10a>¶
是為中樞司我大本命爾俞徃其惟朂哉於戯宰相之¶
任安危所繫百辟為憲萬邦所瞻與其明察以為光不¶
若嚴重而有制與其將順於其美不若匡救於纎違審¶
涇渭以序人倫謹䋲墨以正天下交㤗之運其若斯乎¶
敬聽朕言以踐乃職可守中書侍郎同中書門下平章¶
事散官勲如故主者施行(元和二年正月/一作唐大詔令)¶
　　　裴垍拜相制　　　　　　　白居易¶
門下朕聞后德惟臣良臣惟聖在太宗時實有房杜賛¶
<pb:KR4h0022_WYG_448-10b>¶
貞觀之業在𤣥宗時則(集作/實)有姚宋輔開元之化咸克¶
祐我烈祖格于皇天朕祗奉丕圖&KR0375;繼前烈思欲貞百¶
度和萬邦建中于人垂拱而治永惟房宋之化寤寐求¶
思至誠感通上帝眷祐果賚良弼輔予一人正議大夫¶
行尚書户部侍郎上柱國賜紫金魚袋裴垍噐得天爵¶
文為國華行有根源言(集作/詞)無枝葉忠敬恭順輔之以¶
誠心方㓗貞㢘輔之以通識玉立不倚扣之(集作/金和)有聲¶
洎潤色(集作洎/内掌)綸言密恭樞務嚴重得大臣之體溫雅¶
<pb:KR4h0022_WYG_448-11a>¶
秉君子之文毎獻納之時動有直氣當顧訪之際言無¶
隐情逺圖是經大事能㫁匡予不逮時乃之功及領地¶
官且司邦賦㑹計務劇出納事殷投利刄而皆虚委紛¶
絲而必理歴試兹(集作/已)乆全才益彰冝登中樞以允僉¶
望夫宰輔者下執邦柄上代天工為國蓍龜注人耳目¶
爾尚降乃德以親百姓廣乃志以序九流匡朕心而(集/作)¶
(以/)清化源從人欲以致和氣予欲宣力汝為股肱予欲¶
詢謀汝為心膂予違望于(一作/於)汝弼勿謂不從汝言逆¶
<pb:KR4h0022_WYG_448-11b>¶
于朕心必求諸道獨立勿懼直躬而行明聽斯言敬慎¶
厥(集作/乃)位嗚(集作/烏)虖罔俾房宋專羙于前可守中書侍¶
郎同中書門下平章事散官勲賜如故主者施行(元和/六年)¶
(十一/月)¶
　　　李絳拜相制　　　　　　玉堂遺範¶
門下司重柄者允屬于長才熈大猷者固資於端士朕¶
纉鴻緒撫有萬方夙夜祗勤懼逺於道故注意宰輔勞¶
懐夣想誠以得失之効邦家所繫疇若僉論簡予深&KR0454;¶
<pb:KR4h0022_WYG_448-12a>¶
必惟其人是舉成命朝議郎守尚書戸部侍郎驍騎尉¶
賜紫金魚袋李絳質秀珪玉文含彩彰抱噐挺生居貞¶
特立有史魚秉直之操勵山甫匪懈之誠忠孝兩全學¶
識兼茂清標可以範雅俗正氣可以肅群倫頃自周行¶
俾恭密命動由於(詔令作/必以)義知無不為蹇蹇懐匡濟之¶
心孜孜陳逺大之畧言無隠避居則静專貫于初終其¶
道一致地卿之貳爰委典司理財先示於簡亷利物毎¶
懲其聚歛經通立制噐用彌光䑓閣之間欝有公望是¶
<pb:KR4h0022_WYG_448-12b>¶
冝權衡百度宰理庶工允副具瞻宰我樞密於戯予欲¶
驅人俗以躋冨壽感人心而致和平爾尚修明憲章宣¶
布德澤必寛(詔令/作廣)大其志無皦察為公恒其道以秉彛¶
裕其體以臨下各任以職無忘陳平之言苟便於人勿¶
憚蕭何之請敬茲寵擢其懋式哉可朝議大夫守中書¶
侍郎同中書門下平章事勲賜如故主者施行(元和六/年十一)¶
(月/)¶
　　　張𢎞靖拜相制¶
<pb:KR4h0022_WYG_448-13a>¶
門下虞以為盛猶咨五臣殷之用興亦頼三后朕勵精¶
恭已十載于兹常以國鈞委之公輔務熈庶績敢怠旁¶
求思欲左右有人在廣股肱之任歴選列辟洎于藩維¶
冀獲賢能俾匡正道爰兹所命允屬至懐河中晋絳慈¶
隰等州節度支營田觀察處置等使正議大夫檢校禮¶
部尚書兼河中尹御史大夫上柱國開平縣開國子食¶
邑五百户賜紫金魚袋張𢎞靖德緻(詔令/作禀)精㣲噐含冲¶
用溫恭諒實明允克誠素推君子之風雅有大臣之體¶
<pb:KR4h0022_WYG_448-13b>¶
藴積稽古之學發揮經緯之文嘗司朕言動叶謨訓歴¶
踐清貫具揚淑聲爰綂方州載膺節制奉法遵制存(詔/令)¶
(作/首)公無私人無不懐績用丕茂予欲正百工之理成太¶
平之堦若臨巨川以重舟楫是用命爾列于中台毎念¶
臣隣之規以貞棟崇之吉少翁積慶嗣德漢廷文子勤¶
身繼匡晋室爾惟朝夕納誨以翊朕躬是資衮職之勤¶
式重緇衣之羙仍帥司㓂之屬俾靖臯陶之刑懋宣厥¶
猷徃踐于位可守刑部尚書平章事散官勲如故(元和/六年)¶
<pb:KR4h0022_WYG_448-14a>¶
(六/月)¶
　　　韋貫之拜相制¶
門下弼成大化叅叙彛倫克廣元首之明其服股肱之¶
任朕所以不自暇逸務求賢能式重舟檝之才以𢎞經¶
濟之道疇若予志僉諧乃公中大夫守尚書右丞上輕¶
車都尉賜紫金魚袋韋貫之清明在躬禮樂之噐藴珪¶
璋特逹之德茂亷正慱雅之規静而知㣲動必有守凡¶
踐列位備聞嘉猷當官而行臨事能㫁道可鎮於風俗¶
<pb:KR4h0022_WYG_448-14b>¶
望彌積於朝倫(詔令/作論)是冝和靖隂陽紀綱邦國命作心¶
膂列于台階夫能慮四方揆百事愛利萬物辨論群材¶
示公忘私時乃之職而况圖靖藩服繫在廟謀爾惟順¶
下以訓人奉上以宣力因衆功而致用熈(詔令作/象非)衆志¶
以為心朝夕獻可否之誠經綸底文武之績祗膺厥命¶
勿懈于時可守尚書右丞平章事散官勲如故(元和九/年十二)¶
(月/)¶
　　　張𢎞靖拜相制¶
<pb:KR4h0022_WYG_448-15a>¶
門下賛天地之化阜成萬物正邦國之紀康于群生夣¶
寐旁求精誠上逹况乎明誠以乆嘉猷日聞股肱之任¶
耳目所注具官𢎞靖實天生德惟嶽降神端方静深信¶
厚溫密質抱荆山之璞光含魏國之寳錯爾素履穆然¶
清風出備爪牙緫近關之紀律入膺喉舌練中䑓之法¶
制從容宰輔密勿鼎司誠惟在公慮必經國濟川舟檝¶
人望具瞻和羮鹽梅朕志先定冝登右弼之任用正中¶
台之耀纂乃祖考光于家邦於戯天工人代予違汝翼¶
<pb:KR4h0022_WYG_448-15b>¶
必當悉乃力同乃心役天下之才以貞百度通天下之¶
志以佐萬㡬唯直道是行唯讜言是進内懐親附拯黎¶
元之方困外思鎮撫偃兵甲於將興勿罔養以崇名無¶
逡循而避事對揚成命時乃之休可守中書門下平章¶
事¶
　　　李逢吉拜相制¶
門下朕觀古先哲王興化致理未嘗不選建良弼熈寧¶
庶工俾之敷陳大猷左右乃辟者也朝議郎守中書舎¶
<pb:KR4h0022_WYG_448-16a>¶
人權知禮部貢舉輕車都尉賜緋魚袋李逢吉䟽通而¶
守於經制質厚而輔以文章貞恒自居和易待物體賢¶
人之志業茂端士之風規履歴班行發揮事任厥心匪¶
懈所至有聲自彌綸粉闈駮正𤨏闥且司言於右掖嘗¶
納訓於東儲誠明一貫聞望旁洽俾司貢士彌著嘉聞¶
方今外興不得己之師内有不獲安之俗恒忘食於將¶
旰務求衣於未明冀清原野之誅用止干戈之役登爾¶
匡輔代予憂勤爾冝宣至化於吾人告嘉猷於厥后銷¶
<pb:KR4h0022_WYG_448-16b>¶
弭氛祲導迎和平事有不舉其中政或未孚於下爾惟¶
啓沃無乃靣從可朝議大夫守門下侍郎平章事賜紫¶
金魚袋(元和十一/年二月)¶
　　　王涯拜相制¶
門下上宰叅職所以法三台之耀中樞議政在乎遂萬¶
邦之冝朕獲承鴻休思建皇極冀沃心而納誨恒注意¶
以求賢通議大夫尚書工部侍郎知制誥翰林學士上¶
柱國清源縣開國男食邑三百户賜紫金魚袋王涯動¶
<pb:KR4h0022_WYG_448-17a>¶
直静專踐方居易挺嵗寒之勁質抱夙夜之端誠言唯¶
守中慮毎經逺屬者禁垣揮翰五字日宣選部持衡九¶
流風動荐居肘腋之地歴試股肱之才進嘗伏於青蒲¶
出不洩其温樹牟融得大臣之節毛玠有古人之風詢¶
廟筭以生知論兵鈐而暗合方今戎馬尚駕郊壘猶多¶
必俟清明以消氛沴是用宥(詔令/作付)以機密陟于崇髙爾¶
其發號令以端其四方陳便冝以寛于百姓行䑓閣之¶
故事𢎞朝廷之大體秉德以立狥公不回俾予一人垂¶
<pb:KR4h0022_WYG_448-17b>¶
拱而理敬聽朕命茂哉(詔令/作戒)茂哉可守中書侍郎平章¶
事(元和十一/年十二月)¶
　　　裴度拜相制¶
門下輔相之任重作於股肱經濟之才難注人(或作/任之)耳¶
目苟非慮周(一作/研)物表識洞事先則何以出納中樞平¶
章大政詢于時論僉曰汝諧朝議郎守御史中丞兼尚¶
書刑部侍郎飛騎賜紫金魚袋裴度勁直循道清通(一/作)¶
(明/)秉彛文融菁華行茂枝葉居然廊廟之器出于領¶
<pb:KR4h0022_WYG_448-18a>¶
袖之門西掖司言南䑓執憲常懐逺(一作常/陳明)畧屢告嘉¶
猷實宣力以狥公况(一作/能)外身而憂國霜雪無改雷風¶
有恒朕欲旋觀其能用試於事俾歴戎閫載馳使軒王¶
澤渙汗以遐宣軍情密勿而上逹將議抽擢因罹震驚¶
崇道德之藩籬士有致命資忠信之甲胄兵無容刄人¶
具瞻爾天方賚予昆命于龜爰立作相爾其展四體堅¶
一心廣其道以用賢厚其風以易俗五兵未戢爾惟保¶
定武功百姓未康爾惟勤恤人隠臨事必㫁當官而行¶
<pb:KR4h0022_WYG_448-18b>¶
齊台階於底平補衮職之有闕光膺慎選其戒之哉可¶
朝議大夫守中書侍郎同中書門下平章事勲賜如故¶
(元和十/年六月)¶
　　一作皆唐大詔¶
　　　崔羣拜相制　　　　　　　　同前¶
門下成萬方之化通天下之志緝熈帝載昭暢𤣥猷在¶
于股肱之臣共凝理本旁求時彦以叙彛倫朝散大夫¶
守尚書户部侍郎上䕶軍賜紫金魚袋崔羣粹密由道¶
<pb:KR4h0022_WYG_448-19a>¶
端莊保和本清明之上才體博厚之重德學貫通儒之¶
業詞含大雅之風居敬有恒循性能㫁自然宥(三字一/作自承)¶
我密命職叅内庭髙文煥若(一作/發)於綸言敏識詳逹於¶
國典伏奏無撓直躬不囘勤勞八年始終一致春闈取¶
士必後其浮華地官理才能制其輕重儉惟(一作/以)約己¶
忠惟事君才適而用深望積而實著風猷己洽於人聽¶
忠勤(一作/已屬)方注於朕心乃膺(一作/爰咨)審象之誠以副具瞻¶
之地况奸兇叛逆尚駕戎車未明求衣思戢干櫓爾冝¶
<pb:KR4h0022_WYG_448-19b>¶
酌古今之見舉刑政之中守(一作/艱)厥位以代天工陳其¶
謨以明皇極敬茲重命徃踐台階可守中書侍郎同中¶
書門下平章事散官勲賜如故(元和十二/年七月)¶
　　一作皆唐大詔令¶
　¶
　¶
　¶
　文苑英華巻四百四十八¶
