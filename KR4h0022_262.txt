# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.907107
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百六十二
<pb:KR4h0022_WYG_262-1a>¶
欽定四庫全書¶
　文苑英華卷二百六十二　宋　李昉等　編¶
　寄贈十六¶
　　張祜七首　　　　　　李洞九首¶
　　方干二十三首　　　　李白一首¶
　　李羣玉六首　　　　　陳陶十一首¶
　　　寄朗州徐員外　　　　　　張　祐¶
江嶺昔飄蓬人間值俊雄闗西今孔子城北舊徐公清¶
<pb:KR4h0022_WYG_262-1b>¶
夜㳺何處良辰此不同傷心㡬年事一半在湖中¶
　　　贈薛鼎臣侍御　　　　　　前　人¶
一命前途逺䨇曹小邑閑夜潮人帶(集作/到)郭春霧鳥啼¶
山淺瀬横沙堰髙巖峻石班不堪曽倚棹猶復夢升攀¶
　　　寄盧載　　　　　　　　　前　人¶
故人盧氏子數載曠佳期少見䨇魚信多聞八米詩侏¶
儒他甚飽欵段爾應羸勿謂今劉二相逢不熟槌¶
　　　寄靈澈上人(此詩已見二/百二十三卷)¶
<pb:KR4h0022_WYG_262-2a>¶
　　　投常州從兄中丞　　　　　前　人¶
扁舟何所往言入善人邦舊愛鵬摶海今聞虎渡江土¶
因為政樂儒為說詩降素履氷容靜新詞玉韻樅金魚¶
聊解帶畫鷁稍移樁邀妓思(集作促/坐邀)逃席留賔命倒缸¶
吏材誰是伍經術世無䨇廣厦當宏構洪鍾併待撞成¶
龍湏讓邴展驥莫先龎應念宗中末秋螢照一忩¶
　　　贈淮南将　　　　　　　　前　人¶
年少好風情垂鞭眦睚行帶金獅子小裘錦麒麟獰揀¶
<pb:KR4h0022_WYG_262-2b>¶
匠装銀鐙堆錢買鈿筝李陵雖効死時論亦輕生¶
　　　寄獻蕭相公　　　　　　　前　人¶
東去江干(集作/山)是勝逰鼎湖興(集作/相)望不堪愁謝安近¶
日違朝㫖傅說當時允帝求暫向聊城飛一箭長為滄¶
海繫扁舟分明此事無人見白首相看未肯休¶
　　　贈龎鍊師　　　　　　　　李　洞¶
家住涪江漢語嬌一聲歌戞玉樓簫睡融春日柔金縷¶
粧發秋霞戰翠翹兩臉酒醺紅杏妬半胷酥嫩白雲饒¶
<pb:KR4h0022_WYG_262-3a>¶
若能携手随仙令皎皎銀河渡鵲橋¶
　　　述懐二十韻獻覃(疑/)相公　　前　人¶
帝夣求良弼生身屬聖明青雲縣器業白日貫忠貞(一/作)¶
(精/)靄靄隨春動忻忻共物榮靜宜浮競息坐覺好風生¶
萬國聞應躍千門望盡傾瑞含楊栁色氣變管絃聲百¶
辟尋知度三階正有程魯儒規藴藉周誥羙和平碧水¶
遺幽抱朱絲寄逺情風流秦印綬儀表漢公卿忠讜期¶
登用回邪自震驚雲開長劍倚路絶一峰横九野方無¶
<pb:KR4h0022_WYG_262-3b>¶
事滄溟本不争國将身共計心與衆為城早晩中條下¶
紅塵一顧清南潭容伴鶴西笑忽遷鶯折樹恩難報懐¶
仁命甚輕二年猶困辱百口望經營未在英侯選空勞¶
短羽征知音初(疑作/祈)相國從此免長鳴¶
　　　感知上刑部鄭侍郎　　　　前　人¶
門掩白雲司蜀都髙卧時隣僧㸃寒燭宿鳥動秋池帝¶
誦嘉蓮表人吟寳劍詩石渠流月斷畫角截江吹閑出¶
黄金勒前飛白鷺鷥公心外國說重望兩朝持净蘚斜¶
<pb:KR4h0022_WYG_262-4a>¶
圭影孤牕響錫枝興幽松雪見心苦硯氷知緣丈蟲聲¶
切過門馬足遲漏殘終卷讀日下大名垂平磧容鵰上¶
仙山許狖窺數聫金口出死免愧邱為¶
　　　感恩書事上鳳翔舉義司徒相公¶
　　　　　　　　　　　　　　　前　人¶
積雪峰西遇奨稱半家寒骨起溝塍鎮時賢相回人鏡¶
報徳慈親㸃佛燈受鉞已聞諸國静坐籌重見大河澄¶
功居第一圖煙閣依舊終南滿杜陵¶
<pb:KR4h0022_WYG_262-4b>¶
　　　上司空員外　　　　　　　前　人¶
禪心髙静似疎慵閑客經過不厭重藤杖㡬携量積雪¶
玉鞭曽把數髙峰夜眠古卷(疑作/巷)當城月秋直清曹入¶
省鍾禹鑿故鄉歸未得河聲聒老兩三松¶
　　　春日寄書事一二知已　　　前　人¶
浴馬池西一帶泉開門物景似林川朱衣掩竹人歸縣¶
白首遺泥鶴上天索米夜燒風折竹無車春飬雪藏鞭¶
縉紳處士知章句忍使孤牕枕淚眠¶
<pb:KR4h0022_WYG_262-5a>¶
　　　廢寺閑居寄懐一二罷省歸郎¶
　　　　　　　　　　　　　　　前　人¶
貧居廢廟冷吟煙無力争飛類病蟬槐省老郎䝉主棄¶
月波(一作/)孤客望誰憐稅房兼得調猿石買地仍分浴¶
鶴泉處世堪驚又甚愧一陂山色不言錢¶
　　　贈昭應沈少　　　　　　　前　人¶
行宫接縣判雲泉袍色雖青骨且仙鄠杜憶過梨栗寺¶
瀟湘曽棹雪霜天華山僧别留茶鼎渭水人來鎻釣船¶
<pb:KR4h0022_WYG_262-5b>¶
東送西迎終㡬考新詩覔得兩三聫¶
　　　贈髙僕射自安西赴闕(一作贈/功臣)¶
　　　　　　　　　　　　　　　前　人¶
征蠻破虜漢功臣提(一作/携)劍歸來萬里身閑倚凌煙金¶
柱看形容惆悵(一作/消瘦)老於真¶
　　　将謁商州李(集作/吕)郎中道出楚州獻韋(集作/章)中¶
　　　　丞　　　　　　　　　　方　干¶
江流盤復直浮棹出家林商洛路猶逺山陽春已深青¶
<pb:KR4h0022_WYG_262-6a>¶
雲應可望白髪未相侵才小知難薦終勞許郭心¶
　　　贈江南僧　　　　　　　　前　人¶
忘機室亦空禪與沃州同唯有半庭竹能生竟日風思¶
山海月上出定印香終繼後傳衣者還湏立雪中¶
　　　贈葉尊師(此詩已見二/百二十九卷)¶
　　　寄于少監　　　　　　　　前　人¶
脩持精(一作/清)苦振家聲衆鳥那知一鶚情躡履三千皆¶
後學摶風九萬即前程名将日月同時朽身是山河應¶
<pb:KR4h0022_WYG_262-6b>¶
世(一作/數)生從此雲泥更懸濶演公(集作/漁翁)不合見公卿¶
　　　寄李頻　　　　　　　　　前　人¶
衆木又摇落望君還不還軒車在何處雨雪滿前山思¶
苦文星動鄉遥釣渚閑明年見名姓唯我獨何顔¶
　　　寄普州賈司倉島　　　　　前　人¶
亂山重復疊何處訪先生豈料多才者空垂不第(集作/世)¶
名閑曹猶得醉薄俸亦勝耕莫問吟詩石年年芳草平¶
　　　中路寄喻鳬先輩　　　　　前　人¶
<pb:KR4h0022_WYG_262-7a>¶
求名如未遂白首亦難歸送我罇中(集作/前)酒典君身上¶
衣寒蕪隨楚盡落葉渡淮稀莫笑(集作/嘆)干時晩前心豈¶
便飛¶
　　　暮冬書懐呈友人　　　　　前　人¶
空為梁甫吟誰竟是知音風雪生寒夜鄉園來(疑/)舊心¶
滄江孤棹逈白閣一鍾深君子久忘我此懐甘自沈¶
　　　東溪别業寄吉州段郎中(此詩已見三/百十八卷)¶
　　　　　　　　　　　　　　　前　人¶
<pb:KR4h0022_WYG_262-7b>¶
　　　獻王大夫　　　　　　　　前　人¶
都縁聲價振皇州髙卧中條不自由早赴急徵來鳳闕¶
常陪内宴醉龍樓鏘金五字能援筆釣玉三年信直鈎¶
必恐借留應不得(集作終/不遂)越人相顧已生(集作/先)愁¶
　　　上(集作/贈)處州段郎中　　　　前　人¶
幸見仙才領郡初郡城孤峭似仙居林(集作/松)蘿色裏登¶
臺閣瀑布聲中閱簿書徳重自将天子合情髙元與世¶
人疎寒潭是處深(集作/清)連底賔席何心望食魚¶
<pb:KR4h0022_WYG_262-8a>¶
　　　茅山贈髙(集作/洪)拾遺　　　　前　人¶
聖代諫臣停諫舌求還(集作/歸)故里傲雲霞溪頭講樹遺¶
(一作/䌫)漁艇箧裏朝衣盡(集作/輸)酒家但愛身閑辭禄俸那¶
嫌歳計在桑麻我來幸與諸生異問答時容近絳紗¶
　　　上越州楊嚴中丞　　　　　前　人¶
連枝棣蕚世無䨇未秉鴻鈞擁大邦折桂早聞推獨步¶
分憂暫輟過重江晴尋鳳沼雲中樹思遶稽山枕上牕¶
試把十年辛苦志問津求拜碧油幢¶
<pb:KR4h0022_WYG_262-8b>¶
　　　獻王大夫　　　　　　　　前　人¶
髙情不與俗人知耻學諸生取桂枝荀宋五言行世早¶
巢由三詔出溪遲(大夫佳句云珠箔卷繁/星金樽㵼月明行於世)操心已在精¶
㣲域落筆皆成典誥詞一鶚難成燕雀伍非熊本是帝¶
王師賢臣雖藴經邦術明主終無諫獵時莫道百僚憂¶
禮絶兼聞七郡怕天移直縁材力頭頭贍專被文星步¶
步隨不信重言通造化湏臾便可變榮衰¶
　　　謝王大夫奏表　　　　　　前　人¶
<pb:KR4h0022_WYG_262-9a>¶
非唯言下變榮衰大海可傾山可移如剖夜光歸暗室¶
似驅春氣入寒枝死灰到底飜騰熖朽骨隨頭却長肥¶
便殺㣲躬復何益生成恩重報無期¶
　　　處州獻盧員外　　　　　　前　人¶
纔下軺車即歳豐方知盛徳與天通清聲漸出寰瀛外¶
喜氣全歸教化中落地遺金終日在經年滯獄當時空¶
直縁後學無功業不慮文翁不至公¶
　　　贈李郢端公　　　　　　　前　人¶
<pb:KR4h0022_WYG_262-9b>¶
非惟孤峭與飛動(集作/世絶)吟處斯湏能變通物外搜羅添¶
(一作/歸)大雅毫端剪削有餘功山川正氣侵靈府雪月清¶
輝引思風别得人間上昇術丹霄路在五言中¶
　　　贈趙常六韻(集作贈趙/崇侍御)　　　前　人¶
貴達合逢明聖日風流又及少年時才因出衆人皆嫉¶
勢欲摩霄自不知迢逓(集作/正直)早年聞苦節從容此日見¶
清規却敎鸚鵡呼桃葉便遣嬋娟唱竹枝閑話篇章倚¶
燭久醉迷歌舞出花遲雲鴻别有回翔便應笑啁噍(一/作)¶
<pb:KR4h0022_WYG_262-10a>¶
(啾/)燕雀卑¶
　　　山中言事八韻寄李支使　　前　人¶
豈知經史深相悮兩鬢垂絲百事休受業㡬多為弟子¶
成名一半作公侯前時射鵠徒抛箭此日求魚未上鈎¶
竹裏斷雲來枕上巖邉片月在牀頭過庭急雨和花落¶
遶舍澄泉帶葉流緬想逺書聆鵲喜窺尋嘉果覺猿偷¶
舊詩改處空留韻新醖甞來不滿篘阮瑀如能問寒餒¶
風光當日入滄洲¶
<pb:KR4h0022_WYG_262-10b>¶
　　　山中言事寄贈蘇判官　　　前　人¶
寸心似火頻求薦兩鬢如霜始息機隔岸雞鳴春耨去¶
鄰家犬吠夜漁歸倚松長嘯成疎拙拂石欹眠絶是非¶
執爨縱曽炊橡實紉針争解補荷衣常憑早月來張燭¶
亦假清風為掩扉多是(集作/謝)元瑜憐野賤時廻車馬發¶
光輝¶
　　　寄台州孫從事百篇登第初授華亭尉¶
　　　　　　　　　　　　　　　前　人¶
<pb:KR4h0022_WYG_262-11a>¶
聖代科名酬志業山川秀色助神機梅真入仕提雄筆¶
阮瑀從軍着綵衣晝寢不知山雪積春逰應趂(集作/趣)夜¶
潮歸相思莫訝音書絶鳥去猶湏累日飛¶
　　　贈孫百篇　　　　　　　　前　人¶
御題百首思縱横半日功夫舉世名羽翼便從吟處出¶
珠璣續向筆端生莫嫌黄綬官資少必料青雲道路平¶
才子風流復年少無愁髙卧不公卿¶
　　　贈㑹稽張少府　　　　　　前　人¶
<pb:KR4h0022_WYG_262-11b>¶
髙節何曽似任官藥苗香潔備常餐一分酒户添應(集/作)¶
(猶/)得五字詩名隠即難笑我無媒成(集作/生)鶴髪如君有¶
夢(一作/意)憶漁竿明年莫遣(集作/便)還家去鏡裏雲山且共¶
看¶
　　　代佳人寄翁叅樞先輩　　　李　白¶
等閑經夏復經寒夢裏驚嗟豈暫安南國風光當世少¶
西陵江浪過江難周旋小字挑燈讀重疊遥山隔霧㸔¶
直是為君飡不得書來莫說更加飡¶
<pb:KR4h0022_WYG_262-12a>¶
　　此詩總目及李集皆不載惟英華諸本有之¶
　　　長沙春望寄涔陽故人　　　李羣玉¶
清明前(集作/别)後雨晴時極浦空嚬一望眉湖畔春山煙¶
黯黯雲中逺樹墨(集作/黒)離離依㣲水戍聞疎鼓掩映河¶
橋(集作/沙林)見酒旗風煖草長愁似醉行吟無處寄相思¶
　　　望月寄人(集作/懐友)　　　　　　前　人¶
浮雲卷盡月朣朧直出滄溟上碧空盈手氷(集作/水)光寒¶
不濕流天素彩(集作/影)静無風酒花蕩漾金罇裏棹影飄¶
<pb:KR4h0022_WYG_262-12b>¶
颻玉浪中川路正長難可越美人千里思何窮¶
　　　辱綿州于中丞書信　　　　前　人¶
一緘垂露到雲林中有孫陽念驥心萬木自凋山不動¶
百川空(集作/皆)旱水(集作/海)長深風標想見瑶臺鶴詩韻如¶
聞淥水琴他日縱陪池上酌已應難到暝猿吟(渇疾漸/加酒户)¶
(日/减)¶
　　　寄長沙許侍御　　　　　　前　人¶
二(集作/三)年文㑹許追隨和遍南朝雜體詩未以綵毫還¶
<pb:KR4h0022_WYG_262-13a>¶
郭璞乞留殘錦與&KR0960;遲竹齋琴酒歡成夢水寺煙霞相¶
(集作/賞)對誰今日秋風滿湘浦只令(集作/應)搔首詠瓊枝¶
　　　寄張祜(祜亦未面頻/寄聲相聞)　　　　前　人¶
越水呉山任興行五湖雲月挂髙情不逰都邑稱平子¶
只向江東作步兵昔歳芳聲到童稚老年佳句遍公卿¶
如君氣力波瀾地留取隂何沈范名¶
　　　寄友人　　　　　　　　　前　人¶
野水青山雪後時獨行村落更相思無因一向溪橋醉¶
<pb:KR4h0022_WYG_262-13b>¶
處處寒梅映酒旗¶
　　　寄兵部任畹郎中　　　　　陳　陶¶
常思劍浦越清塵荳蔲花紅十二春崑玉已成廊廟器¶
澗松猶是薜蘿身雖同橘柚依南土終媿魁罡近北辰¶
好向昌時薦遺逸莫教千古弔靈均¶
　　　贈江南從事張侍郎(疑作/御)　　前　人¶
平南門館鳳凰毛二十華軒立最髙㡬處談天致雲雨¶
早時文海得鯨鰲姻聫紫府蕭牕貴職稱青錢繡服豪¶
<pb:KR4h0022_WYG_262-14a>¶
江徼無虞才不展可(疑/)杯終日詠離騷¶
　　　贈温州韓使君　　　　　　前　人¶
康樂風流五百年永嘉鈴閣又登賢嚴城鼓動魚驚海¶
華屋樽開月下天内史筆鋒光案牘鄢陵詩句滿山川¶
今來誰似韓家貴越絶麾幢鴈影連¶
　　　閒居寄太學盧璟博士　　　前　人¶
無路青㝠奪錦袍耻隨黄雀住蓬蒿碧雲夢後山風起¶
珠樹詩成海月髙久滯鼎書求羽翼未忘龍闕致波濤¶
<pb:KR4h0022_WYG_262-14b>¶
閑來長得留侯癖羅列樝梨校六韜¶
　　　贈漳州張怡使君　　　　　前　人¶
舊徳徐方天下聞當年熊軾繼清芬井田異政光蠻竹¶
符節深恩隔瘴雲已見嘉祥生北户嘗嫌夷貊蠧南薰¶
㡬時徵拜征西越學着縵胡從使君¶
　　　贈容南韋中丞　　　　　　前　人¶
普寧都護軍威重九驛梯航壓要津十二銅魚尊畫㦸¶
三千犀甲擁朱輪風雲已静西山㓂閭井全移上國春¶
<pb:KR4h0022_WYG_262-15a>¶
不獨來蘇發歌詠天涯半是泣珠人¶
　　　投贈福建路羅中丞　　　　前　人¶
越艷新謡不厭聽樓船髙卧静南溟未聞建水窺龍劍¶
應喜家山接女星三㨗楷模光典策一生封爵笑丹青¶
皇恩㡬日西歸去玉樹扶疎正滿庭¶
　　　贈江南李偕副使　　　　　前　人¶
世禄三朝壓鳳池桂陵公子漢庭知雷封始賀棠溪劍¶
花府尋邀玉樹枝㡬日坐談誅叛逆列城歸羙見歌詩¶
<pb:KR4h0022_WYG_262-15b>¶
從軍莫厭千塲醉即是金鑾寵命時¶
　　　賀客府常中丞天府賢兄新除黔南經畧¶
　　　　　　　　　　　　　　　前　人¶
蓬瀛簪笏舊聫行紫極差池降寵章列國山河分鴈字¶
一門金玉盡龍驤耿家符節朝中羙袁氏芝蘭閫外香¶
烽戍悠悠限巴越佇聽歌詠兩甘棠¶
　　　祝(疑/)贈江西周大夫　　　　前　人¶
否極生大賢九元降靈氣獨立正始風蔚然中興瑞淵¶
<pb:KR4h0022_WYG_262-16a>¶
淪照三古磊落涵涇渭真貌月懸秋雄詞雷出地具瞻¶
先皇寵欲踐東華貴咫尺時不來千秋鼎湖淚因分三¶
輔職進領南平位報政黄覇慙觀兵吕䝉醉歳星臨斗¶
牛水國嘉祥至不獨蒼生蘇仍兼六騶轡恭聞廟堂畧¶
欲斷匈奴臂剗釋自宸衷平戎在連帥時康簪笏冗世¶
梗忠良議丘壑非無人松香有私志三朝倚天劍十萬¶
浮雲騎可使河曲清羣(集作/郡)公信兒戲滄溟用謙徳百¶
谷走童稚禦衆付深人參籌湏偉器他年蓬蓽賤願附¶
<pb:KR4h0022_WYG_262-16b>¶
鴛鸞翅¶
　　　旅次銅山途中先寄温州韓使君¶
　　　　　　　　　　　　　　　前　人¶
亂山滄海曲中有横陽道束馬過銅梁苕華坐堪老鳩¶
鳴髙崖裂熊鬪深樹倒絶壑無坤維重林失蒼昊躋攀¶
寡儔侣扶接念輿皁俛仰慄嵌空無因掇靈草梯(疑作/睇)¶
窮聞戍鼔魂續頼丘禱敞豁天地歸縈紆村落好悠悠¶
思蒋徑擾擾愧商皓馳想永嘉侯應傷此懐抱¶
<pb:KR4h0022_WYG_262-17a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_262-17b>¶
　¶
　¶
　¶
　¶
　¶
　¶
　¶
　文苑英華卷二百六十二¶
