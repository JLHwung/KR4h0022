# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:47.329810
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百四十七
<pb:KR4h0022_WYG_347-1a>¶
欽定四庫全書¶
　文苑英華巻三百四十七　宋　李昉等　編¶
　服用¶
　　鏡五首　　　　　　劔六首¶
　　刀子三首　　　　　屏二首¶
　　枕二首¶
　　　靈䑓家兄古鏡歌　　　　　薛　逢¶
一尺圓潭深墨色篆文如絲人不識耕夫云住赫連城¶
<pb:KR4h0022_WYG_347-1b>¶
赫連城下親耕得鏡上磨瑩一月餘日中漸見菱花舒¶
金膏洗拭鉎澁盡黒雲吐出新蟾蜍人言此是千年物¶
百鬼聞之形暗慄玉匣曽經龍照來豈宜更鍳農夫質¶
有時霹靂半夜驚忩中飛電如晦明盤龍鱗脹玉匣溢¶
牙爪觸風時有聲耕夫不觧珍靈異翻懼赫連神作祟¶
十千賣與靈䑓兄百丈靈湫坐中至溢匣水色如玉傾¶
児童不敢窺泓澄寒光照人近不得坐愁雷電湫中生¶
吾兄吾兄湏愛惜將來慎勿虛抛擲興雲致雨㑹有時¶
<pb:KR4h0022_WYG_347-2a>¶
莫遣紅粧穢靈跡¶
　　　百錬鏡　　　　　　　　　白居易¶
百錬鏡(一本疊/此三字)鎔範非常規日辰置處靈且寄(集作處/所靈且)¶
(祗/非)江心波上舟中鑄五月五日日午時瓊粉金膏磨瑩¶
已化為一片秋潭水鏡成將獻蓬萊宫揚州長史手自¶
封人間臣妾不敢照背有九五飛天龍人人呼為天子¶
鏡我有一言聞太宗太宗常以人為鏡鍳(集作/覧)古鍳今¶
不鍳容四海安危居掌内百王理亂懸心中乃知天子¶
<pb:KR4h0022_WYG_347-2b>¶
别有鏡不是揚州百錬銅¶
　　　摩鏡篇　　　　　　　　　劉禹錫¶
流塵翳明鏡嵗久㸔如漆門前負局生為我一摩拂萍¶
開緑池滿暈盡金波溢白日照空心圓光走幽室山神¶
妖氣沮野獸(集作/魁)真形出却思未摩時瓦礫來唐突¶
　　　昏鏡詞　　　　　　　　　前　人¶
鏡之工列十鏡于賈奩發奩而視其一皎如其九霧如¶
或曰良苦之不侔甚矣工觧頥謝曰非不能盡良也盖¶
<pb:KR4h0022_WYG_347-3a>¶
賈之意唯售是念今夫來市者必厯鍳(集作/覧)周睞求與¶
已冝彼皎者不能隠芒杪之瑕非美容不合是用什一¶
其数也余感之作昏鏡之詞詞曰¶
昏鏡非美金漠然䘮其晶陋容多自欺謂若他鏡明瑕¶
疵既不見妍態隨意生一日四五照自言羙傾城飭帶¶
以紋繡装匣以瓊瑛秦宫豈不重非適乃為輕¶
　　　古鏡篇　　　　　　　　　陳　陶(一作/濤)¶
紫皇玉鏡蟾蜍字堕地千年光不死發匣身沉古井寒¶
<pb:KR4h0022_WYG_347-3b>¶
懸䑓日照愁成水海户山忩㡬梳綰菱花開落何人見¶
野老曽耕(疑/)太白星辰孤夜哭秋天片下國青銅旋磨¶
滅廻鸞萬影成枯骨㑹待摶風雨沉寥長恐莓苔蝕明¶
月¶
　　　寳劔篇　　　　　　　　　李　嶠¶
呉山開越溪涸三金合冶成寳鍔淬緑水鍳紅雲五采¶
燄起光氛氲背上銘為萬年字胷中㸃作七星文龜甲¶
參差白蛇色轆轤宛轉黄金飾文犀中斷寕方利駿馬¶
<pb:KR4h0022_WYG_347-4a>¶
羣騑未擬直風霜凛凛匣上清精氣遥遥斗間明避災¶
朝穿晉帝屋逃亂夜入楚王城一朝運偶逄大&KR0726;虎吼¶
龍鳴騰上天東皇提昇紫㣲座西王佩下赤城田承平¶
乆息干戈事僥倖得充文武備除災辟患冝君王益夀¶
延齡後天地¶
　　　古劔歌　　　　　　　　　郭元振¶
君不見昆吾鐵冶飛炎煙紅光紫氣俱赫然良工鍜錬¶
經(文粹/作凡)㡬年鑄得寳劔名龍泉龍泉顏色如霜雪良工¶
<pb:KR4h0022_WYG_347-4b>¶
咨嗟歎竒絶瑠璃玉匣吐蓮花錯&KR0866;金環生明月正逄¶
天下無風塵幸得周防君子身精光黯黯青蛇色文章¶
片片緑龜鱗非直結交游俠子亦常(文粹/作曽)親近英雄人¶
何言中路遭棄捐零落漂淪古獄邉雖復沉埋無所用¶
猶能夜夜氣衝天¶
　　　仗劔行　　　　　　　　　萬齊融¶
昨夜星宫動紫㣲今年天子用武威登車一呼風雷動¶
遥振隂山撼巍巍胡驕子當見旄頭蝕應死願騎单馬¶
<pb:KR4h0022_WYG_347-5a>¶
仗天威挼取長繩縛虜歸仗劔遥叱路傍子匈奴頭血¶
濺君衣¶
　　　春坊正字劔子歌　　　　　李　賀¶
先軰匣中三尺水曽入呉江(集作/潭)斬龍子隙月斜明刮¶
露寒練帯平鋪吹不起蛟螭老皮(集作蛟/胎皮老)蒺藜刺鸊鵜¶
淬花白鷴尾真(集作/直)是荆軻一片心莫教(一作/分明)照見春¶
坊字挼絲團金懸䍡&KR1913;神光欲截藍田玉提出西方白¶
帝驚嗷嗷鬼姥(集作/母)秋郊哭¶
<pb:KR4h0022_WYG_347-5b>¶
　　　鵶九劔　　　　　　　　　白居易¶
歐冶子死千年後精靈暗授張鵶九鵶九鑄劔呉山中¶
天與日時神借功金鐵騰光(集作/精)火翻熖踊躍求為莫¶
耶劔劔成未試十餘年有客持金買一觀誰知閉匣長¶
思用三尺青蛇不肯蟠客有心兮劔無口客代劔言報¶
(集作/告)鵶九君勿矜我玉可切君勿誇我鍾可刜不如持¶
我決浮雲無令漫漫蔽白日為君使無私之光及萬物¶
蟄蟲昭蘇萌芽出¶
<pb:KR4h0022_WYG_347-6a>¶
　　　古劔行　　　　　　　　　韋應物¶
千年土中两刄鐵土蝕不入金星滅沉沉青劔鱗甲滿¶
蛟龍無足蛇尾斷忽欲動時中有靈豪士得之敵國寳¶
仇家有(集作/舉)意半夜鳴小児女子不敢(集作/可)近龍蛇變¶
化此中隠夏雲奔走雷闐闐恐成霹靂飛上天¶
　　　難綰刀子歌　　　　　　　盧　綸¶
黄金鞘裏青蘆葉䴡若剪成銛且㨗(集作/翣)輕氷薄玉状¶
不分一尺寒光堪决雲吹毛可試不可觸似有蟲鎪缺¶
<pb:KR4h0022_WYG_347-6b>¶
裂文淬之幾墜前池水焉知不是蛟龍子割鷄刺虎皆¶
苦空願應君心遂君指并州難綰竟何人毎成此物如¶
有神¶
　　　割飛二刀子歌　　　　　　前　人¶
我家有剪刀人云鬼國鐵裁羅裁綺無純時用來三年¶
一股折南中匠人淳用鋼再令盤屈随手傷改鍜割飛¶
二刀子色迎霽雪鋒含霜两條神物秋氷薄刃淬初蟾¶
鞘金稍越㦸呉鈎不足誇斬犀切玉應懐怍日試曽磨¶
<pb:KR4h0022_WYG_347-7a>¶
漢水邉掌中恄慓聲冷然神驚魄悸却收得刄頭已吐¶
㣲㣲煙刀乎刀乎何&KR0177;&KR0177;魑魅湏藏恠湏懾若非良工¶
變爾形只向裁縫委箱篋¶
　　　㓂季膺古刀歌　　　　　　韋應物¶
古刀寒鋒青摵摵少年結交平陵客求之時(一作/年)代不¶
可知千痕萬宂如星離重疊泥沙更剥落縱横鱗甲相¶
參差古物有靈知所適貂裘拂之横廣席隂森白日掩¶
雲虹錯落池光動金碧知君寳此誇絶代求之不得心¶
<pb:KR4h0022_WYG_347-7b>¶
常愛厭見今時繞指柔片鋒拆刃猶堪佩髙山成谷滄¶
海填英豪埋沒誰所捐呉鈎斷焉不知處幾度煙塵今¶
獨全夜光投人人不畏知君獨識精靈器酧恩結思心¶
自知死生好惡不相棄白虎司秋金氣清髙天寥落雲¶
峥嶸月肅風凄古堂净精芒切切如有聲何不跨蓬萊¶
斬長鯨世人所好殊遼闊千金買鉛徒一割¶
　　　素屏謡　　　　　　　　　白居易¶
素屏素屏孰為乎不文不飾不丹不青當世豈無李陽¶
<pb:KR4h0022_WYG_347-8a>¶
氷之篆文張旭之筆跡邉鸞之花鳥張藻之松石吾不¶
令加一㸃一畫於其上欲爾保真而全白吾於香爐峯¶
下置草堂二屏倚在東西墻夜如明月入我室曉如白¶
雲圍我牀我心乆養浩然氣亦欲與汝表裏相輝光爾¶
不見當今侯家主(三字集/作甲)第與王宫織成歩障銀屏風¶
綴珠䧟鈿貼雲母五金七寳相玲瓏貴豪待此方悦目¶
晏然寢卧乎其中素屏素屏物各有所冝用各有所施¶
爾今木為骨兮紙為面捨我草堂欲何之¶
<pb:KR4h0022_WYG_347-8b>¶
　　　屏風曲　　　　　　　　　李　賀¶
蝶棲石竹銀交闗水凝鴨緑瑠璃錢周廽六曲抱銀(集/作)¶
(膏/)蘭觧(集作/將)鬟鏡上擲金蟬沉香水(集作/火)暖茱萸煙酒¶
餘(集作/觥)綰帯新承歡月風吹露屏外寒城上烏啼楚女¶
眠¶
　　　花石長枕歌荅章居士　　　釋皎然¶
楚山有石郢人琢琢成長枕知是玉全疑氷片睡恐銷¶
間發花叢驚不足贈予比之金琅玕瓊花爛爛浮席端¶
<pb:KR4h0022_WYG_347-9a>¶
吾師遣吾不執寳今日感君因執㸔試叩鏗然應清律¶
纎塵不留蝇敢拂萬物皆因造化資如何獨負清貞質¶
南山有雲鵠在空長松為我生凉風髙支抱詠樂其中¶
行住四儀皆道意不覺小乘西竺(一作/曲)士唯將此物安¶
坐隅取次閒眠有禪味¶
　　　桃花石枕歌贈康(疑/)從事　　前　人¶
卞山幽石産竒璞荆人至死採不着何人琢枕持贈君¶
片片桃花開未落劔工見兮可為劔玉工辨兮知非石¶
<pb:KR4h0022_WYG_347-9b>¶
至寳由來鍳者稀今君獨鍳應欲惜何辭售與韋(疑/)天¶
真幸得提携親玉人河中棄置君不顧天生秀色徒璘¶
玢四座喧喧争自悗巧過造化稱一絶莫言昨日因錯¶
磨㸔取從來無玷缺六月江南暑未䦨一尺花氷試枕¶
㸔髙忩正午風颯變室中不减春天寒主人所重重枕¶
徳文章外飾徒相惑更有堅真不易心與君天下為士¶
則¶
　文苑英華巻三百四十七¶
