# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:50.706139
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百五十四
<pb:KR4h0022_WYG_454-1a>¶
欽定四庫全書¶
　文苑英華巻四百五十四　宋　李昉等　編¶
　制書七¶
　　節鎮三¶
　　　授渾瑊京畿金商節度使制　陸　贄¶
門下(集作/勑)王者之制安不忘危𢎞其道則文武齊政教¶
其人則農戰兼務故雖縣内(二字集作/當無事)不可去兵况宻¶
邇冦虞干紀稔慝都邑郊甸騷然靡寧聿求信臣特建¶
<pb:KR4h0022_WYG_454-1b>¶
戎號濟人夷難允屬勲賢京畿渭北節度使兵部尚書¶
行在左(集無/左字)都虞侯渾瑊忠貞(集作/信)博厚温恭簡肅持¶
重不撓好謀而成居業克敦其詩書受賜每陳於廊廡¶
能推誠而(集作/以)撫下不伐已以拒(一作/短)人委任中外咸¶
著聲績夷險一貫隱然殿邦朕越在郊坰偪於(集作/于)兇¶
醜授之師律式是戎昭侍(集作/警)衞増嚴斥候無爽檢身¶
齊衆同士伍之勞苦敦陣整旅壯行列之威容静以伐¶
謀動而制勝臨危勵節予有頼焉王畿之内沃壤千里¶
<pb:KR4h0022_WYG_454-2a>¶
綿亘商嶺屏於(一作/于)南門觀風靖人詰禁誅暴俾爾¶
兼領用孚于休可京畿渭北渭南(集無此/二字)金商等州節¶
度觀察處置等使餘並如故¶
　　　授杜亞淮南節度使制¶
門下(集作/勑)淮海奥區一方都㑹兼水漕陸輓之利有澤¶
漁山伐之饒俗具五方(集作/人)地綿千里(集作/方)聿求良牧¶
豈易其才今又革車方興(集作/殷)軍賦屢調體(集作/尚)於寛¶
大則事缺務於辦集則人殘有非剛柔適中文武兼備¶
<pb:KR4h0022_WYG_454-2b>¶
其何以副我憂屬惠綏南方(集作/邦)正議大夫行尚書刑¶
部侍郎上柱國扶風縣開國男杜亞識精體(集作/典)要學¶
究宗源(集作/元)妙於用而有常通其變而能久為理敦(集/作)¶
(隆/)教化之本立言叅禮法之中道無緇磷(集作/磷緇)行有枝¶
葉回翔省闥表彌綸獻納之勤踐歴方州著清凈循良¶
之稱其嚴重可以鎮俗其材術可以匡時休有令聞(一/作)¶
(名/)輝映朝列朕以東南思乂注意求賢爰輟名臣俾寧¶
藩服往率厥職時惟欽哉可揚州大都督府長史兼御¶
<pb:KR4h0022_WYG_454-3a>¶
史大夫充淮南節度觀察處置等使散官勲封如故¶
　　　授唐朝臣振武節度論惟明鄜坊觀察使制¶
門下(集作/勑)分命使臣綂臨方岳弛張之道葢亦從宜近¶
甸無虞則但亷風俗邉陲式遏則兼假旌旄名制雖殊¶
委任俱重膺是選命莫非勲賢開府儀同三司檢校兵¶
部尚書兼鄜州刺史御史大夫充鄜坊丹延等州節度¶
觀察處置等使平樂郡王唐朝臣嘗㧾偏師遘於(集作/于)¶
多難仗義率衆臨危不囬保全關衝抗絶兇逆守而能¶
<pb:KR4h0022_WYG_454-3b>¶
固出則有功每急病而讓夷(出國/語)嘗以寡而敵衆竟殱¶
大憝克集茂勲炳然真心堅若金石洎息師歸鎮按俗¶
頒條軍旅慰安流庸悦附元從奉天定難功臣開府儀¶
同三司檢校工部尚書兼左(集作/右)金吾衞大將軍充右¶
街使上柱國兼康郡王論惟明釋位勤王有越難之節¶
扞城禦冦有持危之功奉主忘身棄家從國赴自郊甸¶
載踰巴梁險阻艱難靡不陪扈忠義所在死生以之久¶
司禁戎益茂勲(集作/勤)績噐質敦實識度寛敏通明吏職¶
<pb:KR4h0022_WYG_454-4a>¶
練達武經本之以純良輔之以材術俾居藩翰僉謂汝¶
諧朕以北控單于國之巨鎮彼方戎率沉痼是嬰卧護¶
邉軍已淹寒暑閔其盡瘁難以重煩爰咨信臣更踐厥¶
職朝臣可檢校兵部尚書兼單于大都督御史大夫充¶
鎮武綏銀麟勝等州節度支度營田觀察處置押蕃落¶
等使開府如故惟明可依前檢校工部尚書兼鄜州刺¶
史御史大夫充鄜坊丹延等州都防禦觀察處置等使¶
功臣開府勲封並如故¶
<pb:KR4h0022_WYG_454-4b>¶
　　　授劉緫守司徒兼侍中天平軍節度使制¶
　　　　　　　　　　　　　　　元　稹¶
門下百谷所以朝巨海海不疑其貳於我也四(集作/五)岳¶
所以鎮厚地地不畏其軋於已也故山澤之氣上騰天¶
應之則為雲為雨台輔之精下降君得之則稱帝稱皇¶
是以采羣疑者終不能成大功也(集無也/字下同)推至信者必¶
有以來大順也况朕志先定臣誠素通偃七十年之干¶
戈垂千萬代之竹帛非我獨斷安能遽行某官劉緫生¶
<pb:KR4h0022_WYG_454-5a>¶
知禮樂神授機符移孝資忠本仁祖義學弄之始畫地¶
而壁壘之勢成言兵之時聚米而山川之形見(集作/具)象¶
賢秉哲脱俗遺榮慕清净以為宗㑹富貴之來逼自居¶
劇鎮亟集殊功(集作亟/立殊勲)威立兩畨化行八部(集作/郡)日者¶
除兇淮甸易師常山張吾掎角之雄頼爾股肱之力加¶
以深𠂻早達宻欵屢聞求奉浮圖之真願棄全燕之重¶
誠嘉素尚難遂適中縱妻子之可捐豈君臣(集作/父)之能¶
捨朕惟鄒魯之地鄆實居多俗尚師儒人推古朴(集作/朴厚)¶
<pb:KR4h0022_WYG_454-5b>¶
施之美化豈無衆善之恩革其非心寧失大權之㫖是¶
用正名台座重委藩方爾其張我四維敷我五教握龍¶
節以率下露蟬冕以行春宜體臯陶(集作/䕫)之令圖勿狥¶
(集作/脩)巢由之獨行可守司徒兼侍中使持節諸軍事守¶
鄆州刺史充天平軍節度鄆曹等州觀察處置等使散¶
官勲封如故主者施行¶
　　　授李愿檢校司空宣武軍節度使制¶
　　　　　　　　　　　　　　　前　人¶
<pb:KR4h0022_WYG_454-6a>¶
門下昔者魯侯伯禽徒以周公之故遂荒大東重耳以¶
定傾之勞子孫不絶於晋昔我太師西平王在徳宗時¶
能復京邑書于鼎彛每懷宗廟之安實念江山之永而¶
又繼有(集作/其)英哲克全(一作/生)令人惟弟惟兄莫非頗牧¶
尚想徳施於十代何憚恩積於一門鳯翔節度使檢校¶
尚書左僕射李愿生長紈綺之中而素風自德(集作/得)藴¶
欝驍雄之器而性與温恭怡怡於叔季(集作/季孟)之間翼翼¶
於班行之内始為夏帥遂著能名蹄角齒毛之良一無¶
<pb:KR4h0022_WYG_454-6b>¶
取于(集作/於)夷落而不貪之實(集作/者保)大布於朔陲旋(集作/洎)¶
領徐方㑹征淮右隣㓂隂狡將助鴟張來犯東郊冀延¶
晷刻爾乃提持戈㦸淬礪卒徒一戰而蜂蠆盡殱不時¶
而鶚獍就戮聿來岐下號令益明繕完甲兵為我保障¶
朕以浚郊重鎮(集作/地)尤藉良(集作/長)材俾為司空以表東¶
夏持我邦憲用清爾人夫四海九州非不廣也然而靈¶
武魏博至於(集作/于)大梁斷長補短方數千里皆爾為重¶
又何加焉於戯睢陽在爾之東張廵效忠之城未毁(集/作)¶
<pb:KR4h0022_WYG_454-7a>¶
(誠尚/在)夷門在爾之境侯嬴報恩之跡尚(集作/猶)存又安知¶
憧憧往來之徒不有以仁義匡於爾者爾(集作/勉)服休命¶
其惟戒之可檢校司空汴州刺史充宣武軍節度使散¶
官勲如故¶
　　　授劉悟檢校司空幽州節度使制¶
　　　　　　　　　　　　　　　前　人¶
門下朕聞將星明則英豪用靈旗指則妖(集作/氛)祲銷勁¶
草可以受疾風盤根然後見利器茍非處劇何以用長¶
<pb:KR4h0022_WYG_454-7b>¶
况幽并少年燕趙竒士居常以紫騮自騁失意則白刃¶
相仇將領斯難是先才傑昭義軍節度副大使知節度¶
事澤潞滋邢洛等州觀察制置使金紫光禄大夫檢校¶
尚書左僕射兼潞州大都督府長史御史大夫上柱國¶
彭城郡王食邑三百户劉悟天與忠誠人推敬讓藴孟¶
賁之勇不以力聞避亷頗之強使之心伏是以居危邦¶
而智免臨大節而功髙嘗見委於先朝屢作藩於右地¶
朕以遼陽巨鎮自我底寜姑欲撫之以仁然後示之以¶
<pb:KR4h0022_WYG_454-8a>¶
禮而守臣嬰疾幕吏擅權撓政行私虧恩剥下過為捶¶
楚妄作威稜不均饗士之羊但(集作/徒)養乗軒之鶴致兹¶
撓(集作/擾)變職此之由不有將材孰懲兒戯敷求朕志深¶
謂汝諧是用㧞竒式兾宣力帖以亞相寵之上公俾光¶
十乗之行以壯三軍之氣可檢校司空兼幽州大都督¶
長史御史大夫充幽州契丹兩畨經略盧龍等使散官¶
勲封如故¶
　　　授劉悟昭義勇節度使制¶
<pb:KR4h0022_WYG_454-8b>¶
門下昔潢池驟變則龔遂亟行河内去思而冦恂來復¶
所以順人情而急時病也况雞澤衡漳附于上黨控帶¶
河洛搤束燕趙其土瘠其人勁養理訓習尤所重難而¶
幽州盧龍軍節度使檢校司空劉悟前臨是邦其政方¶
睦兵甲完備師徒具嚴刑當罪而人不寃賞當功而財¶
不費軍政威而無(集作/非)虐吏道察而不苛州里行信讓¶
之風鄉曲除武斷之患方將乆次以惠斯人而難起幽¶
陵救深焚溺輟於既理與彼惟新乗軒纔及於邢郊妖¶
<pb:KR4h0022_WYG_454-9a>¶
彗忽生於兾分空沉台座未辨渠魁予懷震驚物聽傾¶
駭校其逺邇當分後先遂駐腹心之雄以供臂指之用¶
復還龍節再息棠陰勉受新恩無移舊貫可依前檢校¶
司空兼潞州大都督府長史兼御史大夫昭義軍節度¶
副大使知節度事澤潞磁邢洺等州觀察使勲封如故¶
　　　授馬緫檢校刑部尚書天平軍節度使制¶
　　　　　　　　　　　　　　　前　人¶
門下吏久其職人安其業此前代所以稱理古也况奪¶
<pb:KR4h0022_WYG_454-9b>¶
三軍慈愛之帥換百姓仁惠之長有迎新送舊(集作/故)之¶
弊因朝令夕改之煩自非有為而為曷若因(集作/且)仍其¶
舊前天平軍節度使檢校禮部尚書馬緫始以檄奏翩¶
翩俾從軍府儒學之外自此知兵踐歴他官所至皆理¶
處馭南海仁聲甚遥還珠之祥前事復出先皇帝以淮¶
夷未殄命相出征揔雖元僚亦佐叅畫大憝既剪台衡¶
復歸遂以丞相度旌旗授之於緫緫果善理蔡人宜之¶
㑹鄆冦底平復换麾棨丕變汚俗大蘇惸婺不時成功¶
<pb:KR4h0022_WYG_454-10a>¶
周月報政朕飽其聲績渇見儀形如聞就路之初頗有¶
擁轅之戀由是罷徴黄霸復借冦恂誠阻急賢之心姑¶
務從人之欲仍加憲部以壯戎藩勉服新恩用彰前効¶
可檢校刑部尚書依前天平軍節度使¶
　　　授田布魏博節度使制¶
門下經曰父母之仇不同天雖及匹士(集作/夫)而猶寢苫¶
枕干以期必報是以子胥不殉伍奢之死卒能發既藏¶
之墓鞭不義之屍取貴春秋名垂萬古而况於身備(集/作)¶
<pb:KR4h0022_WYG_454-10b>¶
(發/)將壇父死人手家仇國耻併在一門當懷嘗膽之心¶
豈俟絶奬之禮金革無避其在兹乎前四鎮北庭行軍¶
兼涇原節度使檢校左(集作/右)散騎常侍御史大夫田布¶
咨爾先臣惟國元老首自河朔來朝帝庭而又東取青¶
齊北討燕趙提挈義旅勤勞王家冐白刃而不疑推赤¶
心而自信屬冀方求帥余所重難輟自大名付兹巨鎮¶
而中台暗拆上將妖侵蟊賊潜寘於腹心豺狼勃興於¶
肘腋人神憤痛朝野驚嗟深軫予懷誓擒元惡以爾布¶
<pb:KR4h0022_WYG_454-11a>¶
詩書并習忠孝兩全常用魏師克征淮孽素行恩信共¶
著勲庸豈無奮檄之圖(集作/徒)為報冦仇之黨且魏之諸¶
將由爾父而崇髙魏之三軍䝉爾父之仁愛昔既同其¶
羙利今豈忘其深寃爾其淬礪勇夫敬恭義士一飯之¶
飽必同於士卒一毫之費必用於戎(集作/其干)矛非筭畫不¶
萌於心非軍旅勿言(一作/宣)於口居則席藁寒則抱氷以¶
䘮禮處之若哀心感者必有為横身刎頸感智捐軀下¶
報營魂旁清醜類於戯至誠可託稔惡難迯矧彼凶殘¶
<pb:KR4h0022_WYG_454-11b>¶
(集作/兇狂)去將安往墨縗在體𤣥纛在前提劍執金無忘哀¶
敬可起復寧逺將軍守右金吾衛大將軍員外同正員¶
檢校工部尚書兼魏州大都督府長史御史大夫充魏¶
博等州節度觀察處置等使勲賜如故主者施行¶
　　　授牛元翼深冀等州節度使制¶
　　　　　　　　　　　　　　　前　人¶
門下鷹隼擊則妖鳥除弧矢張則天狼㓕湯沐具而蟣¶
蝨相吊針石熾而痤(集作/癰)疽立潰茍得韓盧而示之狡¶
<pb:KR4h0022_WYG_454-12a>¶
兎則可備爼豆而俟脯醢矣復何憂於越軼(集作/逸)乎夫¶
將者亦蟣虱之湯沐而渠魁之韓盧也我得之矣又何¶
患焉檢校右散騎常侍深州刺史牛元翼挺生河朔之¶
間廽鍾海岳之秀㓜為兒戯營壘已成長學神樞風雲¶
諳曉衆推然諾已任安危(集作/功名)善用竒兵尤精攻(集作/技)¶
擊陳安之矛丈八顔髙之弓六鈞或山立於軍前或肉¶
飛於馬上而又謙能養勇孝以資忠雖膽力過人而心¶
誠許國自常山作沴上將罹灾慟哭轅門誓清妖孽羽¶
<pb:KR4h0022_WYG_454-12b>¶
書三奏驛騎四馳上請廟謀旁徴隣援指期斬叛尅日¶
圖功斷自予衷開懷用爾夫以爾之才力而取彼之兇¶
殘是猶以火焚枯以石壓卵螳臂拒轍雞肋承拳萬萬¶
相殊破之必矣而况於鎮之黎人皆朕之赤子爾之部¶
曲即鎮之卒徒聞爾鼓鼙之音懷爾椒蘭之徳吾知此¶
軰誰不革心爾其寒者衣之饑者食之無發室廬無害¶
農稼茍獲戎首置之藁街下以報忠臣之寃上以告先¶
帝之廟則蚩蚩從亂予又何誅於戯殺人盈城爾其深¶
<pb:KR4h0022_WYG_454-13a>¶
戒孥戮誓衆朕不忍言再換蟬冠新持武節恩不虚授¶
爾其敬之可檢校右散騎常侍充深冀等州節度觀察¶
等使¶
　　　授牛元翼成徳軍節度使制¶
門下王庭湊山東之(集無/之字)一叛卒也非有席(集作/序)勲藉¶
寵之資強大結連之勢一朝驅朕赤子弄吾甲兵是猶¶
以羊將狼莫不以(三字集作/其下必當)潰其心腹而猶越月踰時¶
莫見舂其喉者豈非常山無帥趙子弟無(無集作/未有)所歸¶
<pb:KR4h0022_WYG_454-13b>¶
耶翕而受之我有長畫深冀節度使檢校右散騎常侍¶
牛元翼燕趙間號為飛將望其旌(集作/旗)幟者莫不風靡¶
(一作/飛)雨散圖其戰伐不可勝書而又忠孝謙亷慈仁和¶
惠愛養士伍均如鳴鳩鎮之三軍争在麾下自領深冀¶
殷若雷震居四戰之中堅一城之守以少擊衆以智料¶
愚皷角不驚而梯衝自殞人願為用冦不敢前掃吾氛¶
煙捨此安往前所謂我有長畫莫若用(集作/命)爾以來鎮¶
人是用益以二州超之八座帥乃成徳㢘其四封爾其¶
<pb:KR4h0022_WYG_454-14a>¶
來者懷之迷者諭之老者視之㓜者撫之狂者遏之逆¶
者絶之惟是六者爾其懋哉可檢校工部尚書充鎮州¶
大都督成徳軍節度使鎮深冀趙等州觀察處置等使¶
　　　授楊元卿涇原節度使制¶
門下士以捐妻子冐白刃忠於許國勇於忘家(集作勇/於為國)¶
(輕於/為身)貢先見之明於羣疑之際者大將書竹帛以示後¶
次則建麾棨以臨戎功不見圖則勞者何勸忠不見用¶
(集作/賞)則悖者何誅聿求其人用檄爾類游擊將軍守右¶
<pb:KR4h0022_WYG_454-14b>¶
金吾衞將軍御史大夫(四字集作權/勾當右街事)楊元卿衣冠貴胄¶
文武長才常求三略之師耻學一夫之敵是以視豺狼¶
之宂履尾甚(一作/防)危蓄鷹鸇之心卑飛待擊請分金以¶
間楚願奉壁以伐虞身以智全家因義䘮謀蔡之始實¶
有力焉及典方州尤彰績効自居環尹益茂勲勤西旅¶
未平是資良師授以(集作/㧞於)不次式竚竒功爾其闢我土¶
疆謹我封守視我士卒如爾子攘我夷狄如爾仇勉竭¶
乃誠以敷朕志珥貂持簡用示兼榮可朝散大夫檢校¶
<pb:KR4h0022_WYG_454-15a>¶
左散騎常侍使持節涇州諸軍事兼涇州刺史御史大¶
夫充四鎮北庭行軍兼涇原等州節度觀察處置等使¶
勲賜如故主者施行¶
　　　加授陳楚義武軍節度使(一作檢校/左僕射)制¶
　　　　　　　　　　　　　　　前　人¶
門下朕聞(四字集作門下昔楚師多寒楚子廵而撫之/士皆如挾纊明號令之可以動人也由是)¶
天以雷霆蘇蟄氛兵以皷&KR0911;作戰力髙官重秩可以興¶
起人之壯心(八字集作其為號/令也不亦多乎)我無愛焉加之(集作/以)戎¶
<pb:KR4h0022_WYG_454-15b>¶
帥亦所以作萬夫之氣而増一皷之雄也義武軍節度¶
使檢校工部尚書陳楚茂昭之甥雅(集作/酷)似其舅捴齊¶
武旅(集作/義武)於今六年以兩郡之賦輿備三軍之供費人¶
不勞耗而兵能繕完政有經矣今遼揚冀方紛亂交虐¶
楚實間居於此其勤可知自非國之干城物之利器安¶
能為我保障芟夷冦讎將欲激其懋勲(集作/壯心)夫何恡於¶
好爵加之左揆以盛中權茍有庸功豈無後命勉爾勲¶
効副余憂勤(八字集作於戯書云功懋懋賞言其當也/傳曰捨爵䇿勲言其速也今則冦未平而)¶
<pb:KR4h0022_WYG_454-16a>¶
(進律馘方獻而先恩吾於將臣可/謂無所負也茍不自効其如法何)可檢校左僕射使持¶
節定州諸軍事兼定州刺史充義武軍節度使散官勲¶
封如故主者施行¶
　　　授烏重𦙍山南西道節度使制¶
　　　　　　　　　　　　　　　前　人(集/無)¶
門下惟梁州㑹險形束襟帶皇都南開蜀國西控戎落¶
地宜用武政必兼文茲惟信臣膺是專委横海軍節度¶
使烏重𦙍才本雄勇器惟温茂承累將之業不以驕人¶
<pb:KR4h0022_WYG_454-16b>¶
歴重兵之權每思下士沉威不耀至信自彰立竒節於¶
遏亂之初成休勲於盪冦之日焯然來効夙簡朕心自¶
經理海邦訓齊戎旅災荒之後安阜為難政以和均人¶
斯恱勸善績可舉壯猷克宣是用遷鎮近藩更𢎞遠略¶
恢復西土伊正南都式寵忠勲宜服榮奬可檢校司空¶
充山南西道節度使¶
　　　授王佖檢校户部尚書靈鹽節度使制¶
　　　　　　　　　　　　　　　白居易¶
<pb:KR4h0022_WYG_454-17a>¶
門下靖邉之要選將為先夫有統馭之才然後以制節¶
度(一作授/以節制)之任有撫備之略然後以鎮夷夏之衝期乎¶
懷遏冦虞慎固封域今予命爾時謂得人開府儀同三¶
司檢校刑部尚書兼右衞上將軍寧塞郡王食實封二¶
百五十户王佖忠厚立誠果斷効用慎始終而行有枝¶
葉踐夷險而道無磷緇早練武經累從軍職頃逢多壘¶
實佐元戎節著臨危功叅定難位由勞致名以忠聞自¶
列六卿且司七萃星霜屢變金石彌堅宜申命以北轅¶
<pb:KR4h0022_WYG_454-17b>¶
俾遏戎於南牧進地官以崇新命極勲秩以褒舊功中¶
簡朕知(集作/心)外諧僉議况五原重鎮諸夏長城修戎政¶
莫先於威聲牧邉氓莫尚於惠實師雜昆夷之悍訓必¶
在和地為獯虜之隣撫宜以信勉率是道往分朕憂嵗¶
時之間期於報政委望斯在爾其聽之可檢校户部尚¶
書兼靈州大都督府長史御史大夫充朔方靈塩定逺¶
城節度副大使知節度事管内支度營田觀察處置押¶
蕃落等使仍賜上柱國散官封實封並如故主者施行¶
<pb:KR4h0022_WYG_454-18a>¶
(四年六/月三日)¶
　　　授閻巨源邠寧節度使制¶
門下華夷要地實衞(集作/為)藩漢鈇鉞重柄必授忠賢况¶
乎掎角諸軍金湯中夏有坐甲䕶邉之旅任切於拊循¶
有引弓犯塞之虞寄深於備禦中(集作/内)作心腹外張牙¶
爪茍乏(集作/非)信臣不在兹選奉天定難功臣開府儀同¶
三司檢校尚書右僕射兼羽林軍統軍御史大夫上柱¶
國定襄郡王食邑三千(二字集作/一千三百)户閻巨源忠而能力¶
<pb:KR4h0022_WYG_454-18b>¶
勇以好謀誠諒著於艱危勲績彰於事任蓄是武略欝¶
為將才洎出鎮朔陲入司環衛獯戎即叙時乃之功禁¶
旅統和時乃之訓可謂備知虜態明練兵符永惟頗牧¶
之能宜授郇邠之寄長南宫而遷左揆壯西郊而委中¶
權既圖前勞且佇來效於戯十連之帥可以觀政萬夫¶
之長可以樹勲勉𢎞令猷副我休命可檢校尚書左僕¶
射持節邠州諸軍事兼邠州刺史御史大夫充邠寧慶¶
等州節度管内支度營田觀察處置等使功臣散官勲¶
<pb:KR4h0022_WYG_454-19a>¶
封如故主者施行(四年十月/一日進)¶
　　　授軍使邠寧節度使制¶
門下金方之氣凝為將星玉者法天選命豪傑授之以¶
鈇鉞拜為將軍以威西戎以䕶中夏而倚望若是安可¶
非其人哉某官某乙出忠入孝仗信抱義行有餘力學¶
劒讀書欝然將才又(集作/用)兼文武自領軍衛為我牙爪¶
夙夜警廵不懈於位材官知訓環烈増勲服勤五年兹¶
為成績可以移用使之守疆郇邠大藩控扼胡虜若得¶
<pb:KR4h0022_WYG_454-19b>¶
良將則無外虞知臣者君非爾不可仍加副相以重是¶
行勉樹勲勞式光寵擢¶
　　　授王某魏博節度使制¶
門下師長之選重難其人况河上列城鄴中雄鎮初䘮¶
良帥思安衆心若親與仁方膺是命具官王某出忠入¶
孝根乎至性好學樂善出於餘力發自修已施于為政¶
可以守土可以長人今兩河之間三軍乏帥是用命爾¶
領兹大藩澄清魏風疆理(疆集/作輯)相土為我垣翰永孚于¶
<pb:KR4h0022_WYG_454-20a>¶
休往其欽哉無替厥問(集作/職)可魏博等州節度觀察使¶
　　　授薛平鄭滑節度使制¶
門下武牢以東至于白馬形制之地水陸之㑹宜擇文¶
武兼備者以為守臣右衞將軍薛平自司禁旅為我爪¶
牙訓整警廵能宣其力常使于絶國可謂有勞嘗牧於¶
大都(集作/郡)亦聞有政况忠厚為質通明為用秉吏道之¶
刀尺襲將門之弓裘可以為三軍之帥可以理千乗之¶
賦俾輟才於北落往按節於東方爾其式遏四封輯寧¶
<pb:KR4h0022_WYG_454-20b>¶
百衆明簡稽以實軍旅信賞罰以勸吏人勉率乃職無¶
忝厥命仍以冬卿副使兼而寵之可檢校工部尚書御¶
史大夫鄭滑頴等州節度使觀察處置等使¶
　　　授田興工部尚書魏博節度使制¶
　　　　　　　　　　　　　　　前　人¶
門下馭下安人其道不一或序能以次用或因效(集作/功)¶
以㧞才所命雖殊同歸共理具官田興時屬本軍初䘮¶
戎帥亂政或起群心不寧而興列在偏裨奮其義勇謀¶
<pb:KR4h0022_WYG_454-21a>¶
成必中事至能斷智略所及指麾所加一軍獲安百衆¶
恱附連獻章䟽恭俟制命有節有禮朕用嘉之夫以將¶
材如彼軍情若此允膺不次之舉可責非常之功是用¶
寵之冬卿擢為大將及以印授就拜軍中行乎敬之勿¶
墮乃力可檢校工部尚書兼御史大夫魏博等州節度¶
觀察等使¶
　　　授李夷簡西川節度使制¶
門下征鎮之重(集作/大)實惟蜀川西距于戎南漸于海有¶
<pb:KR4h0022_WYG_454-21b>¶
重江複山之險有長轂堅甲之旅水陸交㑹華夷雜居¶
疇能理之我有良帥山南東道節度使李夷簡以正事¶
上以簡臨下伏兹器用累當任遇執憲之難也爾為臺¶
臣其職甚舉司計之重也爾調邦賦其效可稱爰資長¶
才出領重鎮自捴符鉞于漢之南專奉詔條削去弊政¶
均轂藉不一之賦罷舟車無名之征近恱逺來歸如流¶
水俗用丕變人汔小康三載考功爾為稱首(一作為/足稱道)進¶
其右秩遷于大藩以均惠乎四方以旌勸乎羣吏昔文¶
<pb:KR4h0022_WYG_454-22a>¶
翁明於教化种暠優於政能巴蜀之間遺美猶在不替¶
前效可以嗣之佇聞有成用光厥命可檢校吏部尚書¶
劒南西川節度等使¶
　　　授袁滋襄陽節度使制¶
門下漢以二千石之良者入為公卿周以六官之賢者¶
出兼侯伯内外之任所命則殊至於理軍國寵忠賢其¶
致一也户部尚書袁滋奉上甚勤臨下甚簡安人附衆¶
尤是所長頃資其能移鎮東郡略其科禁緩其征徭政¶
<pb:KR4h0022_WYG_454-22b>¶
不滋彰人用休息在部七載績茂課髙璽書徴還益聞¶
遺愛老㓜遮道事隣古人朕方勤恤疲氓褒奬循吏累¶
月再命其有㫖哉舉鄭滑之政也故旌武公之美寵以¶
司徒憂襄漢之人也故㧞(一作/仗)叔子之才委兹征鎮類¶
能而使其在此乎勉効厥聲無替前效可某官充山南¶
東道節度等使¶
　¶
　文苑英華巻四百五十四¶
