# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.618763
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百十三
<pb:KR4h0022_WYG_213-1a>¶
欽定四庫全書¶
　文苑英華巻二百十三　　宋　李昉等　編¶
　音樂二(歌舞/附)¶
　　歌二十二首　　　　　舞七首¶
　　歌妓四十三首¶
　　歌¶
　　　歌　　　　　　　　　　　李　嶠¶
漢帝臨汾水周仙去洛濵郢中吟白雪梁上繞飛塵響¶
<pb:KR4h0022_WYG_213-1b>¶
發行雲駐聲隨(一作/嬌)子夜新願君聽　扣角當自識賢臣¶
　　　口號踏歌詞　　　　　　　張　説¶
花萼樓前雨露新長安城裏太平人龍銜火樹千重(集/作)¶
(燈/)焰雞踏(集作/上)蓮花萬夀(集作/萬嵗)春¶
　　　聽楊氏歌　　　　　　　　杜　甫¶
佳人絶代歌獨立發皓齒滿堂慘不樂響下清虚(一作/浮雲)¶
裏江城帶素月况乃清夜起老夫悲暮年壯士淚如水¶
玉盆久寂寞金管迷宮徵勿云聽者疲愚智心盡死古¶
<pb:KR4h0022_WYG_213-2a>¶
来傑出士豈待一知已吾聞西秦音(集作/聲)傾側天下耳¶
　　　夜上西城聽梁州二首　　李　益¶
行人夜上西城宿聽唱梁州雙管逐此時秋月滿關山¶
何䖏關山無此曲¶
　　　二¶
鴻鴈新從北地来聞聲一半却飛回金河戍客(集作/卒)腸¶
應斷更在秋風百尺臺¶
　　　聽赤白桃李花　　　　　　前　人¶
<pb:KR4h0022_WYG_213-2b>¶
赤白桃李花先皇在時曲欲向西宮唱西宮宮樹緑¶
　　　聽樂悵然自述　　　　　　韓　滉¶
萬事傷心對管絃一身含淚向春煙黄金用盡教歌舞¶
留與他人樂少年¶
　　　與歌者何戡　　　　　　　劉禹錫¶
二十餘年别帝京重聞天樂不勝情舊人唯有何戡在¶
更與殷勤唱渭城¶
　　　聽舊宮中樂人穆氏唱歌　　前　人¶
<pb:KR4h0022_WYG_213-3a>¶
曽隨織女渡天河記得雲間第一歌休唱貞元供奉曲¶
如今(一作/當時)朝士已無多¶
　　　與歌者米嘉榮　　　　　　　前　人¶
唱得梁州意外聲舊人唯數米嘉榮近来時世輕先輩¶
好染髭鬚事後生¶
　　　與歌童田順郎　　　　　　前　人¶
天上能歌御史娘花前月底奉君王九重深處無人見¶
分付新聲與順郎¶
<pb:KR4h0022_WYG_213-3b>¶
　　　夜聞歌者(鄂/州)　　　　　　　　白居易¶
夜泊鸚鵡洲秋江月(一作江/月秋)澄澈鄰船有歌者發調堪¶
愁絶歌罷繼以泣泣聲通復咽尋聲見其人有婦顔如¶
雪獨倚帆檣立娉婷十七八夜淚似真珠雙雙墮明月¶
借問誰家婦歌泣何悽切一問一沾巾(集作/襟)低眉竟(集/作)¶
(終/)不説¶
　　　臨卧聽法曲霓裳　　　　　前　人¶
金磬玉笙調己久空(集作/牙)牀角枕睡常遲蒙籠閒夢初¶
<pb:KR4h0022_WYG_213-4a>¶
成後宛轉柔聲入破時樂可理心應不謬酒能陶性定¶
(集作/信)無疑起嘗殘酌聽餘曲斜背銀釭半下帷¶
　　　聽歌　　　　　　　　　　前　人¶
管妙絃清歌入雲老人合眼醉醺醺誠知不及當年聽¶
猶覺聞時勝不聞¶
　　　王將軍宅夜聽歌　　　　　于武陵¶
朱檻滿(一作/鋪)明月美人歌落梅忽驚塵起䖏疑有鳳飛¶
来一曲聽初徹㡬年愁暫開東南正雲雨不得見陽臺¶
<pb:KR4h0022_WYG_213-4b>¶
　　　聞歌　　　　　　　　　　李商隐¶
歛笑凝眸意欲歌髙雲不動碧嵯峩銅臺罷望歸何䖏¶
玉輦忘還事㡬多青塜路邊南鴈盡細腰宮裏北人過¶
此聲腸斷非今日香灺燈光奈爾何¶
　　　醉間聞甘州　　　　　　　薛　逢¶
老聽笙歌亦解愁醉中因遣合甘州行追赤嶺千山外¶
坐想黄河一曲流日暮豈堪征婦怨路旁能結旅人愁¶
左綿刺史心先死淚滿朱絃催白頭¶
<pb:KR4h0022_WYG_213-5a>¶
　　　贈歌者　　　　　　　　　薛　能¶
一字新聲一顆珠囀喉疑是撃珊瑚　聽時坐部音中有¶
唱後瓔花葉裏無漢浦蔑聞虚解珮臨卭焉用枉當壚¶
誰人得向清樓宿便是仙郎不是虚¶
　　　席上贈歌者　　　　　　　鄭　谷¶
花木(集作/月)樓臺近九衢清歌一曲倒金壺座中亦有(一/作)¶
(半/是)江南客莫向清風(集作清風/又作樽前)唱鷓　鴣¶
　　　歌二首　　　　　　　　司空圗¶
<pb:KR4h0022_WYG_213-5b>¶
處處亭臺只壊墻軍營人學内人粧太平故事因君唱¶
馬上曾聽隔教坊¶
　　　二¶
經亂年年厭别離歌聲無似太平時詞臣更有中興頌¶
磨取蓮峰便作碑¶
　　　同前　　　　　　　　　　王貞白¶
誰唱關西曲寂寞(一作/寥寥)夜景深一聲長在耳萬恨重經¶
心調古清風起曲終凉月沉却應筵上客未必是知音¶
<pb:KR4h0022_WYG_213-6a>¶
　　舞¶
　　　舞　　　　　　　　　　梁簡文帝¶
戚里多妖麗重娉蔑(一作/夢)燕餘逐節工新舞嬌態似陵¶
虚納花承襵&KR0008;垂翠逐璫舒扇開衫影亂巾度履行踈¶
徒勞交甫憶自有専城居¶
　　　同前¶
可憐二八物(初學記作二八初/類聚作稱二八)逐節似飛鴻懸勝河陽¶
妓闇與淮南同入行看復進轉靣望鬟空腕動昭華玉¶
<pb:KR4h0022_WYG_213-6b>¶
衫隨如意風上客何須起啼烏曲未終¶
　　　同前應令　　　　　　　　劉　遵¶
倡女多嬌色入選盡華年舉腕嫌衫重廻腰覺態妍情¶
繞陽春吹影逐相思絃履度開裙&KR1645;(一作/襵)鬟轉匝花鈿¶
所愁餘曲罷為欲在君前¶
　　　同前　　　　　　　　　　王　訓¶
新粧本絶世妙舞亦如仙傾腰逐韻管斂色聽張絃袖¶
輕風易入釵重步難前笑態千金動衣香十里傳持此¶
<pb:KR4h0022_WYG_213-7a>¶
雙(類聚作/將比)飛鷰定當誰可憐¶
　　　同前　　　　　　　　　　楊　皦¶
紅顔自燕趙妙妓邁陽阿就行齊逐唱赴節闇相和折¶
腰送餘曲斂袖待新歌嚬容生翠羽慢(類聚/作曼)睇出横波¶
雖稱趙飛燕比此詎成多¶
　　　同前　　　　　　　　　　徐　陵¶
十五屬平陽因来入建章主家能教舞城中巧畫粧低¶
鬟向綺席舉袖拂花黄燭送空邊影衫傳鉿(公合集/作鈴)裏¶
<pb:KR4h0022_WYG_213-7b>¶
香當筵好留客故作舞衣長(集作/裳)¶
　　　同前　　　　　　　　　　庾　信¶
洞房花燭明燕餘雙舞輕頓履隨疎節低鬟逐上聲伴¶
(類聚/作步)轉行初進衫飄曲未成鸞廻鏡欲滿鶴顧市應傾¶
已曾天上學詎見(類聚/作是)地中生¶
　　歌妓¶
　　　夕出通波閣下觀妓　　　梁孝元帝¶
娥月漸成光燕姬戲小堂胡舞間齊閣(類聚作湖/舞開春閣)鈴盤¶
<pb:KR4h0022_WYG_213-8a>¶
出步廊起龍調節鼔却鳳㸃笙簧樹交臨舞席荷生夹¶
妓航竹宻無分影花疎有異香提(初學記/作投)盃時笑語歡¶
兹樂未央¶
　　　和林下詠妓應令　　　　梁孝元帝¶
日斜下北閣髙宴出南榮歌清隨澗響舞影向池生輕¶
花亂粉色風篠雜絃聲獨念陽臺下願待洛川笙¶
　　　同前　　　　　　　　梁昭明太子¶
炎光向夕斂徙宴臨前池泉將影相得花與面相宜箎¶
<pb:KR4h0022_WYG_213-8b>¶
聲如鳥哢舞袖寫風枝歡樂不知醉千秋長若斯¶
　　　武陵殿下看妓　　　　　　劉孝綽¶
燕姬奏妙舞鄭女發清歌廻羞出慢臉送態表顰娥寧¶
殊遇行雨詎減見凌波想君愁日落(集作/落日)應羡魯陽戈¶
　　　冬夜對妓　　　　　　　　蕭　放(見初/學記)¶
佳麗盡時年合瞑不能眠銀龍銜燭畏金鳳起爐煙吹¶
箎先弄曲調筝更撮絃歌還團扇後舞出妓行前絶代¶
終難及誰復數神仙¶
<pb:KR4h0022_WYG_213-9a>¶
　　　夜出妓　　　　　　　　　　沈君攸¶
簾間月色度燭定妓成行廻身釧玉動頓履佩珠鳴低¶
衫拂鬟影舉扇起歌聲匣中曲猶奏掌上體應輕¶
　　　和趙王㸔妓二首　　　　　　庾　信¶
緑珠歌扇薄飛燕舞衫長琴曲隨流水簫聲逐鳳凰細¶
縷纒鐘格(類聚作細/苣纒鍾扳)圓花釘鼔床懸知曲不誤無事畏¶
周郎¶
　　　二¶
<pb:KR4h0022_WYG_213-9b>¶
長思浣沙(疑作/紗)石定憶𢷬衣砧臨卭若有便(一作/使)為説¶
解琴心¶
　　　奉和趙王美人春日　　　　　庾　信¶
直將劉碧玉来過隂麗華秪言滿屋裏併作一園花新¶
藤亂上格春水漫吹沙步摇釵梁動紅綸帔角斜今年¶
逐春䖏先向石崇家¶
　　　侯司空宅詠妓　　　　　　隂　鏗¶
佳人遍綺席妙曲動鵾絃樓似陽臺上池如洛浦邊鸎¶
<pb:KR4h0022_WYG_213-10a>¶
啼歌扇後花落舞衫前翠栁將斜日偏是(類聚作/俱照)晩粧¶
鮮¶
　　　同前　　　　　　　　　劉　刪¶
石家金谷妓粧罷出蘭閨看花只欲　笑聞瑟不勝啼山¶
邊歌落日池上舞前溪將人當桃李何處不成蹊¶
　　　酬蕭侍中春園聽妓　　　　李元操¶
微雨散芳菲中園照落暉紅樹摇歌　扇緑珠佩(初學記/作飄)¶
舞衣繁絃調對酒雜引動思歸愁人當此夕羞見落花¶
<pb:KR4h0022_WYG_213-10b>¶
飛¶
　　　和衡陽殿下髙樓看妓　　　江　總¶
綺樓侵碧漢初日照紅粧絃心艷卓女曲調動周郎並¶
歌時轉黛息舞蹔分香挂纓銀燭下莫笑玉釵長¶
　　　夜聞鄰妓　　　　　　　　　盧思道¶
倡樓對三道吹臺臨九重笙隨山上鶴笛奏水中龍怨¶
歌聲不斷妙舞態難逢(初學記/作雙)誰能暫留客解佩一相¶
從¶
<pb:KR4h0022_WYG_213-11a>¶
　　　衡陽王齋閣奏妓　　　　　虞　茂¶
金溝低御道玉管正吟風拾翠天津上廻鸞鳥道中鏡¶
前看月近歌處覺塵空今宵織女見言是望仙宮¶
　　　和許給事善心戲塲轉韻　　薛道衡¶
京洛重新年復屬月輪圎雲間璧獨轉空裏鏡孤懸萬¶
方皆集㑹百戲盡来前臨衢車不絶夹道閣相連驚鴻¶
出洛水翔鶴下伊川艷質回風雪笙歌韻管絃佳麗儼¶
成行相携入戲塲衣類何平叔人同張子房髙髙城裏¶
<pb:KR4h0022_WYG_213-11b>¶
髻峩峩樓上粧羅裙飛孔雀綺帶垂鴛鴦月映班姬扇¶
風飄韓夀香竟夕漁父(初學記/作魚負)燈徹夜龍銜燭歡(初學/記作)¶
(戲/)笑無窮已歌吹還相續𦍑笛隴頭吟胡舞龜兹曲假¶
靣飾金銀盛服摇珠玉宵深戲未闌競為人所讙卧馳¶
飛玉勒立騎前銀鞍縱横既躍劍揮霍復跳丸抑揚百¶
獸舞盤跚五禽戲狻猊弄斑足巨象垂長鼻青羊跪復¶
跳白馬回旋駛忽見羅浮起俄看欝　島至峯嶺既崔嵬¶
林叢亦青翠麏䴥下騰倚猴猿或蹲跂金徒列舊刻玉¶
<pb:KR4h0022_WYG_213-12a>¶
律動新灰甲荑垂陌栁殘花散苑梅繁星漸寥落斜月¶
尚徘徊王孫猶勞戲公子未歸來共酌瓊蘇酒同傾鸚¶
鵡杯普天逢盛日兆庶喜康哉¶
　　　詠妓　　　　　　　　　　　陳子良¶
金谷多歡宴佳麗正(一作/盡)芳菲流霞席上滿廻雪掌中¶
飛明月臨歌扇行雲接舞衣何必桃將李别有待春暉¶
　　　和平凉公觀趙郡王妓　　　𢎞執恭¶
小堂羅薦陳妙妓命燕秦蛾(初學記/作翠)眉凝假黛紅臉自¶
<pb:KR4h0022_WYG_213-12b>¶
含春合舞俱廻雪分歌共落塵齊竽不可厠空願上龍津¶
　　　詠妓　　　　　　　　　　　王　勣¶
妖姬飾净粧窈窕出蘭房日照當軒　影風吹滿路香早¶
時歌扇薄今日舞衫長不應令曲誤持此試周郎¶
　　　益州城西張超亭觀妓　　　　　前　人¶
落日明歌席行雲逐舞人江前飛暮雨梁上下輕塵冶¶
服看疑畫粧臺望似春髙車勿遽返長袖欲相親¶
　　　辛司法宅觀妓　　　　　　　前　人¶
<pb:KR4h0022_WYG_213-13a>¶
南國佳人至北堂羅薦開長裙隨鳳管促柱送鸞杯雲¶
光身後落雪態掌中回到愁金谷晩不恠玉山頺¶
　　　天津橋上美人　　　　　　駱賔王¶
美女出東鄰容豫上(集作/與在)天津整(集作/動)衣香滿路移步¶
襪生塵水下㸔粧影眉頭畫月新寄言曹子建箇是洛¶
川神¶
　　　戲贈趙使君美人　　　　　杜審言¶
紅粉青娥映楚雲桃花馬上石榴裙羅敷獨向東方去¶
<pb:KR4h0022_WYG_213-13b>¶
謾學他家作使君¶
　　　觀妓詠和舞　　　　　　　張　諤(一作/鶚)¶
半額畫雙蛾盈盈燭下歌玉杯寒意少金屋冶情多香¶
艷王分帖裙嬌勑賜羅平陽莫相妬喚出不如他¶
　　　五日觀妓　　　　　　　　萬　楚¶
西施謾道浣春沙(疑作/紗)碧玉今時鬭麗華眉黛奪將萱¶
草色紅裙妬殺石榴花新歌一曲令人艷醉舞雙眸斂¶
鬢斜誰道五絲能續命却知今日死君家¶
<pb:KR4h0022_WYG_213-14a>¶
　　　在水軍宴韋司馬樓船觀妓　　李　白¶
搖曵㠶在空清流順歸風詩因鼓吹發酒為歛歌雄對¶
舞青樓妓雙鬟白玉童行雲且莫去留醉楚王宮¶
　　　邯鄲南亭觀妓　　　　　　前　人¶
歌妓(集作/鼔)燕趙叟(集作/兒)魏妹(集作/姝)弄鳴絲粉艷爍月彩¶
(集作粉/色日彩)舞衫拂花枝把酒顧美人請歌邯鄲詞净(集作/清)¶
筝何繚繞度曲緑雲垂平原君安在科斗生古池座客¶
三千人于今知有誰我輩不作樂但為後代悲¶
<pb:KR4h0022_WYG_213-14b>¶
　　　擕妓登梁王栖霞山盖(集作/孟)氏桃園中¶
　　　　　　　　　　　　　　前　人¶
碧草已滿地栁與梅争春謝公自有東山妓金屏笑坐¶
如花人今日非昨日明日還復来白髮對緑酒强歌心¶
自(集作/已)摧君不見梁王池上月昔照梁王罇酒中梁王¶
已去明月在黄鸝愁醉啼春風分明感激眼前事莫惜¶
醉臥桃園東¶
　　　出妓金陵子呈盧六　　　　前　人¶
<pb:KR4h0022_WYG_213-15a>¶
安石東山三十春傲然携妓出風塵樓中見我金陵子¶
何似陽臺雲雨人¶
　　　同前¶
南園新豐酒東山小妓歌對君君不樂花月奈愁何¶
　　　詠歌容娘　　　　　　　　常非月¶
舉手整花鈿翻身舞錦筵馬圍行處匝人簇看塲圎歌¶
索齊聲和情教細語傳不知心大小　容得許多憐¶
　　　王家小婦　　　　　　　　崔　顥¶
<pb:KR4h0022_WYG_213-15b>¶
十五嫁王昌盈盈入畫堂自矜年最小復倚壻為郎舞¶
愛前溪緑歌憐子夜長閒来鬭百草度日不成粧¶
　　　岐王席觀妓　　　　　　　前　人¶
二月春来半王家日漸長栁垂金屋　暖花發玉樓香拂¶
匣先臨鏡調笙更炙黄長將欲舞態只擬奉君王¶
　　　陪辛大夫西亭宴觀妓　　　劉長卿¶
歌舞憐(集作/連)遲日旌麾(集作/旗)映早春鶯窺隴西將花對¶
洛陽人醉罷知何事恩深㤀此身任他行雨去歸路裛¶
<pb:KR4h0022_WYG_213-16a>¶
輕塵¶
　　　揚州雨中張十七宅觀妓　　張　謂¶
夜色帶春煙燈花拂更然殘粧添石黛絶(一作/艷)舞落金¶
鈿掩笑頻欹扇迎歌乍動絃不知巫峡雨何事海西邊¶
　　　開府席上賦得詠美人名解愁　盧　綸¶
不敢苦相留明知不自由顰眉乍欲語歛笑又低頭舞¶
態兼&KR1963;醉歌聲似帶羞今朝總見地只守觧人愁¶
　　　和王秀才傷歌妓(見詩三/百五巻)　　温庭筠¶
<pb:KR4h0022_WYG_213-16b>¶
　　　周員外出雙舞柘枝妓　　　張　祐¶
畫鼓拖環錦臂攘小娥雙換舞衣裳金絲蹙霧紅衫薄¶
銀蔓垂花紫帶長鸞影乍迴頭並(集作/對)舉鳯聲初歇翅¶
齊張一時折腕招殘拍斜斂輕身拜玉郎¶
　¶
　¶
　¶
　文苑英華卷二百十三¶
