# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.833320
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百五十九
<pb:KR4h0022_WYG_259-1a>¶
欽定四庫全書¶
　文苑英華巻二百五十九　宋　李昉等　編¶
　寄贈十三¶
　　孟郊九首　　　　　　張籍一十二首¶
　　李廓一首　　　　　　章孝標六首¶
　　賈島二十三首¶
　　　擢第後東歸書懐獻座主吕侍郎¶
　　　　　　　　　　　　　　　孟　郊¶
<pb:KR4h0022_WYG_259-1b>¶
昔嵗辭親淚今為戀恩泣去住情難竝别離景易戢夭¶
矯太空鱗曽為小泉蟄幽意獨沉時震雷忽相及神行¶
既不宰直制(集作/致)非所執至運本遺功輕生各(一作/苦)自¶
立大君思此化良佐自然集寳鏡無私光時文有新習¶
慈親誠(集作/誡)志就賤子歸情急擢第謝靈臺牽衣出皇¶
邑行襟海日曙逸抱江風入蒹葭緑波浪芙蓉紅岸濕¶
雲寺勢動摇山鍾韻噓吸舊逰期再踐懸水得重挹松¶
蘿雖可居青紫終當拾¶
<pb:KR4h0022_WYG_259-2a>¶
　　以下九篇並見集本¶
　　　贈張端公　　　　　　　　前　人¶
君子量不極胷吞百川流嫉邪霜意(一作/氣)直問客(集作/俗)¶
春辭柔日户晝暉靜月杯宵景幽詠驚芙蓉發嘯激風¶
飈秋鸞歩獨無侣鶴音清(一作/仍)寡儔幸霑分寸顧散此¶
千萬憂¶
　　　古意贈梁補闕　　　　　　前　人¶
曲木忌日影䜛人畏賢明自来(集作/然)照燭間不受邪佞¶
<pb:KR4h0022_WYG_259-2b>¶
輕不有百鍊火孰知寸金情(集作/精)銅鈆正同鑄願分麤¶
與精(集作金鈆正同鑪願/分精與麄以避精字)¶
　　　贈章仇兵馬使(集作大隠詠章仇/將軍良弃功守貧)¶
　　　　　　　　　　　　　　　前　人¶
飲君滄(一作/江)海心誰能辯淺深揖君髙山岳(集作山/岳徳)誰¶
能齊嶔岑東海精為月西岳氣凝金進則萬景盡退則¶
羣物隂吾(集作/我)欲薦此言天門峻沉沉風飈亦感激為¶
我颼颼吟¶
<pb:KR4h0022_WYG_259-3a>¶
　　　上河陽李大夫　　　　　　前　人¶
上將秉神略至兵無血(集作/猛)威三軍當嚴冬一撫勝重¶
衣寒(集作/霜)劒奪衆景夜星失長輝蒼鷹獨立時惡鳥不¶
敢飛武牢鎻天闗河橋紐地機大君(集作/軍)奚以安守此¶
稱者稀貧士少顔色貴門多輕肥試登山岳髙始(文粹/作方)¶
見草木㣲山岳恩既廣草木心皆(一作/亦)歸¶
　　　奉贈蘇州韋使君　　　　　前　人¶
謝客吟一聲霜落群聽清文含元氣柔鼓動萬物輕嘉¶
<pb:KR4h0022_WYG_259-3b>¶
木依性植曲枝亦不生塵埃徐庾詞金玉曹劉名章句¶
作雅正江山益鮮明蘋萍一浪草菰蒲片池榮曽終(集/作)¶
(是/)康樂詠如今攀(集作/搴)其英顧惟菲薄質亦願將此行¶
(集作/并)¶
　　　大隠詠崔從事鄭以正隳官(集作以/直隳職)¶
　　　　　　　　　　　　　　　前　人¶
古人留清風千載遥贈君破松見真心裂竹見直紋(集/作)¶
(看直/文)殘月色不改髙賢徳常新家懐詩書富宅抱草木¶
<pb:KR4h0022_WYG_259-4a>¶
貧安排一泉深(集作安得/一啼泉)未化千尺鱗含意永不語釣¶
璜幽水濵¶
　　　題陸鴻漸上饒新開山舍　　前　人¶
驚彼武陵牀移歸北巖邊開亭擬貯雲鑿石先得泉嘯¶
竹索(集作/引)清吹吟花討(集作/成)新篇乃知髙潔情擺落區¶
中縁¶
　　　贈韓愈　　　　　　　　　前　人¶
何以定交契贈君髙山石何以寳貞資(集作寳貞堅文/粹作保貞妍又)¶
<pb:KR4h0022_WYG_259-4b>¶
(作寳/貞賢)贈君青松色貧交過此外無可相彩飾更有石(集/作)¶
(聞君/首)䑕詩吟之堪淚滴(集作淚/空滴)其(集作/石)䑕既穿墉又齧¶
機上絲穿墉有閒土齧機無餘絲(集作齧絲無餘衣/盖連押兩絲字)朝¶
吟枯桑柘暮泣空杼機豈是無巧妙絲斷將何施衆人¶
尚肥華志士多羸饑願君保此節天意多察㣲¶
　　　登城寄王秘書建　　　　　張　籍¶
聞君住鶴嶺西望自(集作/月)依依逺客偏相憶登城獨不¶
歸十年為道侣幾䖏共柴扉今日煙霞外人間得見稀¶
<pb:KR4h0022_WYG_259-5a>¶
　　以下十二篇並見集本¶
　　　寄昭應王中丞　　　　　　前　人¶
借得街西宅開門御(集作/渭)水頭長貧唯要健漸老不禁¶
愁獨凭藤書案空懸竹酒篘春風石甕寺㑹擬待(集作/意共)¶
君逰¶
　　　贈姚合少府　　　　　　　前　人¶
病来辭赤縣案上有丹經為客燒茶竈教兒掃竹庭(集/作)¶
(亭/)詩成添舊巻酒盡卧空瓶闕下今遺逸誰占(集作/聸)隠¶
<pb:KR4h0022_WYG_259-5b>¶
士(一作/者)星¶
　　　舟行寄李湖州　　　　　　前　人¶
客行(集作/愁)無次第川路動(集作/重)辛勤藻密舟行澁(集作/藻宻)¶
(行舟澁一作/萍宻移舟澁)灣多檝轉頻(集作轉/楫頻)薄逰空感惠客(集作/失)¶
寄自憐貧頼誦(一作/有)汀洲句(一作/問)時時慰逺人¶
　　此詩二百九十三巻重出今已削去注異同為一¶
　　作¶
　　　書懐寄王秘書　　　　　　前　人¶
<pb:KR4h0022_WYG_259-6a>¶
白髮如今欲滿頭從来(一作/前)百計(集作/事)盡應休唯(集作/祗)¶
於觸事(集作/目)湏防病不擬將心更養愁下藥逺求新熟¶
酒看山多上最髙樓頼君同在京華内(集作/城住)每到花時¶
免獨逰¶
　　　贈王秘書　　　　　　　　前　人¶
不曽浪出謁公侯唯向花間水畔逰毎酌新泉㸔藥竈¶
多收古噐在書樓有官只作山人老平地能開洞穴幽¶
自顧閒思無别事(集作自領閑/司了無事)得来君處喜相留¶
<pb:KR4h0022_WYG_259-6b>¶
　　　寄白二十二舍人　　　　　前　人¶
蚤知内詔遇先輩蹭蹬江南百事踈湓浦城中為上佐¶
爐峯寺後着幽居偏依仙法多求藥長共僧逰不讀書¶
三省此来名望重肯容君意(集作/去)樂樵漁¶
　　　寄蘇州白二十二使君　　　前　人¶
三朝出入紫㣲臣頭白金章未在身登第蚤年同座主¶
題書今日是(集作/異)州人閶門柳色煙中逺茂苑鶯聲雨¶
後新此處吟詩向山寺知君望㫁(集作/望却)曲江春¶
<pb:KR4h0022_WYG_259-7a>¶
　　　寄元員外　　　　　　　　前　人¶
外郎直罷無餘事歸掃書堂對藥爐門巷不教當閙市¶
(集作/要市)詩篇轉覺足功夫月明臺上惟僧到夜静坊中有¶
酒沽朝省入頻閒日少可能同作舊遊無¶
　　　贈趙將軍　　　　　　　　前　人¶
當年膽畧已縱横毎見妖星氣不(集作/未)平身貴蚤登龍¶
尾道功髙自破鹿頭城尋常得對論邊事委曲承恩掌¶
内兵㑹取安西將報國凌煙閣上蚤(集作/大)書名¶
<pb:KR4h0022_WYG_259-7b>¶
　　　贈賈島　　　　　　　　　前　人¶
籬落荒凉僮僕饑樂逰原上住多時蹇驢放飽騎將去¶
(集作/出)秋巻裝成寄與誰拄杖傍田尋野菜封書乞米趂¶
朝炊姓名未上登科記身屈唯應内史知¶
　　　贈商州王使君　　　　　　前　人¶
銜命南来㑹郡堂却思朝裏接班行才雄猶是山城守¶
道薄初為水部郎選勝相留開客舘尋幽更引到僧房¶
明朝從此辭君去獨出商闗路漸長¶
<pb:KR4h0022_WYG_259-8a>¶
　　　上令狐舍人　　　　　　　李　廓¶
名引(集作/利)生愁地貧居嵗(集作/逐)月移買書添架上斷酒¶
逐(集作/過)花時宿客嫌吟苦乖童恨睡遲近来唯儉静將¶
此答深知¶
　　　思越州山水寄朱慶餘　　　章孝標¶
窓户潮頭雪雲霞鏡裏天島桐秋送雨江艇暮摇煙藕¶
折蓮芽脆茶桃茗荈鮮還將歐冶劒更淬若耶泉¶
　　　蜀中上王尚書　　　　　　前　人¶
<pb:KR4h0022_WYG_259-8b>¶
梓桐花幕碧雲浮天許文星寄上頭武畧詔環輝(一作/劍鋒)¶
(環/)相府詩情錦浪浴山州丁香風裏飛牋草卭竹煙中¶
動酒鈎自古髙名閒不得肯容王粲賦登樓¶
　　　贈劉侍郎子弟三人一時及第¶
　　　　　　　　　　　　　　　前　人¶
文動星辰衣彩霞問誰兄弟是劉家鴈行雲接參差翼¶
庭樹風開次第花天假聲名喧日月國慿騷雅變浮華¶
曽看晉漢儒家(一作/流)傳龍虎雖多不足誇¶
<pb:KR4h0022_WYG_259-9a>¶
　　　題東林寺寄江州李員外　　前　人¶
山勢稜層入杳冥寺形髙下趂山行象牙床坐蓮花佛¶
瑪瑙凾盛貝葉經日映砌隂移寳閣風吹天樂動金鈴¶
門前更有清江水便是潯陽太守㕔¶
　　　錢塘贈武侍御翊黄　　　　前　人¶
曽將心劒作戈矛一戰名場造化愁花錦文章開四靣¶
天人科第上(集作/占)三頭鴛鴻待侣飛清(集作/中)禁山水縁¶
(集作/延)情住外州時伴庾公㸔海月好詩吟斷望潮樓¶
<pb:KR4h0022_WYG_259-9b>¶
　　　贈陸鬯浙西進詩除官　　　前　人¶
帝城雲物得陽春水國煙花失主人昨日天風吹樂府¶
六宫絃管一時新¶
　　　再投李益常侍　　　　　　賈　島¶
何處初投刺當時赴尹京淹留花木變然諾肺腸傾避¶
暑蟬移樹登髙鴈過城人家嵩岳色公府洛河聲聫句¶
逢秋盡嘗茶見月生新衣裁白紵思從曲江行¶
　　　　以下二十二篇竝見集本¶
<pb:KR4h0022_WYG_259-10a>¶
　　　寄錢庶子　　　　　　　　前　人¶
曲江春水滿北岸枕(集作/掩)柴闗祗有僧隣舍全無物映¶
山樹隂終日掃詩債(集作/藥價)隔年還猶記聼琴夜寒燈竹¶
屋間¶
　　　宿姚合宅寄張司業　　　　前　人¶
閒宵因集㑹柱史話先生身愛無一事心期徃四明松¶
枝影摇動石磬響寒清誰伴南齋宿月髙霜滿城¶
　　　黄子陂上韓吏部　　　　　前　人¶
<pb:KR4h0022_WYG_259-10b>¶
石樓雲一别二十二三春相逐升堂者㡬為埋骨人涕¶
流聞染(集作/度)瘴病起賀還秦曽是今(集作/令)勤道非唯卹¶
在屯踈衣蕉縷細爽味茗芽新鍾絶滴殘雨螢多無近¶
鄰溪潭承到數位秩見辭頻若箇山招隱機忘任此身¶
　　　喜姚郎中自杭州回　　　　前　人¶
路多楓樹林累日泊清隂来去泛流水翛然適此心一¶
披江上作三起月中吟東省期司諫雲門悔不尋¶
　　　贈李金州　　　　　　　　前　人¶
<pb:KR4h0022_WYG_259-11a>¶
綺里祠前後山程踐白雲泝流隨大斾登岸見全軍曉¶
角吹入夢秋風巻鴈羣霧開方露日漢水底沙分¶
　　　寄宋州田中丞　　　　　　前　人¶
古郡近南徐闗河萬里餘相思深夜雨(集作/後)未逹去年¶
(集作/秋)書自别知音少誰忘識靣初舊山期已乆門掩數¶
畦蔬¶
　　　寄劉侍郎　　　　　　　　前　人¶
衣多苔蘚痕猶擬更趨村(集作/門)自夏雖無病經秋不過¶
<pb:KR4h0022_WYG_259-11b>¶
原積泉留代鴈疊岫(集作/嶼)隔巴猿琴月西齋集如今豈¶
復言¶
　　　秋暮寄友人　　　　　　　前　人¶
寥落闗河暮霜風樹葉低逺天垂地外寒日下山西有¶
志煙霞切無家嵗月迷清宵話白閣已負數年棲¶
　　　寄胡遇　　　　　　　　　前　人¶
一自殘春别經炎復到凉螢從枯樹出蛩入破堦藏落¶
葉書勝紙閑砧(一作/砥)坐當床東門因送客相訪也何妨¶
<pb:KR4h0022_WYG_259-12a>¶
　　　寄武功姚主簿　　　　　　前　人¶
居枕江沱北情懸渭曲西數宵曽夢見㡬度得書批驛¶
路穿荒坂公田帶淤泥静棊功奥妙閒作韻清凄鋤草¶
留叢藥尋山上柏(集作/石)梯客迴河水漲風起夕陽低空¶
地苔連井孤村火隔溪巻簾黄葉落鏁印子規啼隴色¶
澄秋月邊聲入戰鼙㑹湏過縣去况是屢招携¶
　　　重與彭兵曹　　　　　　　前　人¶
故人在城裏休寄海邊書漸去老不逺别来情豈疎硯¶
<pb:KR4h0022_WYG_259-12b>¶
氷催臘日山雀到貧居羡有平戎計官家(集作/蒙)别勅書¶
(一作官名勑盡/除前已押書字)¶
　　　寄賀蘭朋吉　　　　　　　前　人¶
徃徃東林下花香似火焚故園從小别夜杵(集作/雨)近秋¶
聞野菜連寒水枯株簇古墳泛舟同逺客尋寺入幽雲¶
斜日扉多掩荒田徑細分相思蟬㡬處偶坐蝶成羣㑹¶
宿曽論道登髙省議文苦吟遥可想邊葉向紛紛¶
　　　上邠寧邢司徒　　　　　　前　人¶
<pb:KR4h0022_WYG_259-13a>¶
箭頭破帖全(集作/渾)無敵杖底敲毬逺有聲馬走千蹄朝¶
萬乗地分三郡擁雙旌春風欲盡山花發曉角初吹客¶
夢驚不是邢公来鎮此長安西北未能行¶
　　　處州李使君改任遂州因寄贈¶
　　　　　　　　　　　　　　　前　人¶
庭樹幾株隂入户主人何在客聞蟬鑰開原上髙樓鎻¶
瓶汲池東古井泉因趂(集作/趂静)野僧曽後到休吟隣叟始¶
安眠仙都弱(集作/山)水誰能憶西去風濤書滿船¶
<pb:KR4h0022_WYG_259-13b>¶
　　　投龎少尹　　　　　　　　前　人¶
閉户息機搔白首中庭一樹有清隂年年不改風塵趣¶
日日轉多泉石心病起望山臺上立覺来聽雨燭前吟¶
龎公相識元和嵗眷分依依能至今¶
　　　賀龎少尹除太常少卿　　　前　人¶
太白山前終日見十旬假滿擬秋尋中峯絶頂非無路¶
北闕除書又入林朝謁此時閒野屐宿齋何處正鳴砧¶
省中石蹬陪隨歩唯賞煙霞不厭深¶
<pb:KR4h0022_WYG_259-14a>¶
　　　贈翰林學士　　　　　　　前　人¶
清重無過知内制從前禮絶外庭人看花在處多隨駕¶
召宴無時不覲(集作/及)身馬自賜来騎覺穩詩縁見徹語¶
長(集作/當)新應憐獨向名場苦曽十餘年浪度(集作/過)春¶
　　　寄韓潮州　　　　　　　　前　人¶
此身(集作/心)曽與木蘭舟直到天南潮水頭隔嶺篇章来¶
華岳出闗書信過瀧流峯懸驛路殘雲斷海浸城根老¶
樹秋一夕瘴煙風捲盡月明初上浪西樓¶
<pb:KR4h0022_WYG_259-14b>¶
　　　黎陽寄姚合　　　　　　　前　人¶
魏都城裏逰從熟才子齋中止泊多去日緑楊垂紫陌¶
歸時白草映(集作/夾)黄河新詩不覺千廻詠古鏡還曽一¶
(集作曽/經㡬)畨磨惆悵心思滑臺北滿杯濃酒與愁和¶
　　　三月晦日贈劉評事(已見一百/五十七巻)¶
　　　　　　　　　　　　　　　前　人¶
　　　戱贈友人　　　　　　　　前　人¶
一日不作詩心源如廢井筆硯為轆轤吟咏作縻綆朝¶
<pb:KR4h0022_WYG_259-15a>¶
来重汲引依舊得清冷書贈同懐人詞中多苦辛¶
　　　寄逺　　　　　　　　　　前　人¶
别腸多鬰紆豈能肥肌膚始知相結宻不及相結踈踈¶
别恨應少宻離恨難祛門前南流水中有北飛魚魚飛¶
向北海可以寄逺書不惜寄逺書故人今在無况此數¶
尺身阻彼萬里途自非日月光難以知子軀¶
　¶
　¶
<pb:KR4h0022_WYG_259-15b>¶
　¶
　¶
　¶
　¶
　¶
　¶
　¶
　文苑英華巻二百五十九¶
