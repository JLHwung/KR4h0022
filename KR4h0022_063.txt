# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:40.337683
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六十三
<pb:KR4h0022_WYG_063-1a>¶
欽定四庫全書¶
　文苑英華卷六十三　　　宋　李昉等　編¶
　儒學三¶
　　書同文賦一首　　壞宅得書賦一首¶
　　鑿壁偷光賦一首　螢光照字賦三首¶
　　賦賦一首　　　　詩有六義賦一首¶
　　擲地金聲賦一首　端午日獻尚書為壽賦一首¶
　　　書同文賦(以王化大同書/文混一為韻)　　王　起¶
<pb:KR4h0022_WYG_063-1b>¶
巍巍乎我皇之宅也寰海無氛書契同文宣于小學成¶
彼大勲六藝殊途考為篆之古史萬邦同德知結繩之¶
聖君于時四方有謐九區如一二(疑/)教翼宣儒風洋溢¶
或簡牒而異制或草隸而殊質莫不採摭其文錯綜其¶
術由是日月所燭舟車所通布八體而咸若合六書而¶
大同垂露成規既由近而及逺崩雲殊象亦自西而徂¶
東流離翰墨之場輝映詩書之閫或蟲形而惟錯或鳥¶
跡以相混三墳八索何患乎闕疑二首六身或因而知¶
<pb:KR4h0022_WYG_063-2a>¶
逺况其名臣染翰行子寓書昌言非同而不達遥思非¶
同而不攄敷奏或乖自無驚於問馬遐邇不壅固有樂¶
於烹魚為學則孚執藝無詐文加㸃而何有書盡言而¶
是藉或筆或削决百事之紛拏如絲如綸宣一人之教¶
化則知同文之義大道惟昌合我人則覃于鬼方匪來¶
規於率土將作範於後王巧者莫能革其故暴者無能¶
易其常則帝羲龍圗寧務其八卦史籀彎(疑作/蟲)篆徒列¶
於三蒼故宜飛聲後代布徳無外銘鍾鼎而勒休施竹¶
<pb:KR4h0022_WYG_063-2b>¶
帛而圗大逸少之能攸著伯英之妙咸頼信乎觀彼人¶
文而樂我平泰¶
　　　壊宅得書賦(以壁中得之傳/諸後學為韻)　蔣　凝¶
孔氏之居中藏古書當覇魯壊隳之日見亡秦焚滅之¶
餘卜數仭為繚垣時之潜矣定四科於竹簡世以傳諸¶
當其漢偃兵戈魯脩宫掖將窮下國之侈遂去前賢之¶
籍并吞一畆方取地以崇居摧折兩楹遂得書於暗壁¶
悲夫其宅也人亡道窮削跡于中瓦隳而阼階缺裂塵¶
<pb:KR4h0022_WYG_063-3a>¶
飛而環堵空濛鯉也必趨之庭將為輦路仲由未入之¶
室欲創離宫其書也藏書(疑/)廢久坑儒之後蟲侵而鳥¶
跡㣲虧土蝕而韋編欲朽虞夏不刋之典出彼圬墁殷¶
周將䘮之文存於培塿於是升彼堂矣棄諸簡焉信遺¶
址兮必取寧古文兮何傳將卜樓臺剗榛蕪而矻若俄¶
聞金石扣寂寞以鏗然王乃凝思潜聼追蹤(闕/)　　一¶
宅兮不壊知其書兮可學悔隨(疑/)古而榮今庶立禮而¶
成樂門庭猶在存聖者之規模蟲篆難詳是古人之質¶
<pb:KR4h0022_WYG_063-3b>¶
樸倚伏相推於焉有之不廣其居則斯文永堕不聞其¶
樂則往跡全隳信乎君子所居亦廢興而有數聖人大¶
道當用舎而隨時今皇家修典墳崇閫閾開儒館以待¶
士設文敎以濟國千秋萬歳知此道之無窮四海九州¶
信將來之有得¶
　　　鑿壁偷光賦(以將欲貪於麟/角之成為韻)　獨孤鉉¶
儒有聰明卓犖夐然先覺勿懐六蔽之嗤是切三冬之¶
學(闕/)　　　　　　　無光穿屋如墉豈獨雀之有角¶
<pb:KR4h0022_WYG_063-4a>¶
且以蘭膏既絶日月其將欲假明於他人之室方鑿竅¶
於夫子之墻乍引濳輝怯珠投之暗忽分圓影凝(疑作/疑)¶
月出之光觀夫納耀之初流輝乍舒獨見之明何得和¶
光之義則如然後傳之辨鳥遰以分魚諒匪偷人之所¶
以固同闇者而求於逗影未周將閲小明之什分輝竟¶
劣難尋光大之書於是舍之則止用之則行彼君子訝¶
來風之穴矧吾儔觀繼日之成誰謂我偷偷則不㓕誰¶
謂爾失失亦不驚徒愛夫覽則無欺燭之有私文從曲¶
<pb:KR4h0022_WYG_063-4b>¶
照字逐圓窺守其黒非吾徒也用其光若已有之始慙¶
服闇之議不能墻面終契襲明之㫖或異管窺况夫貧¶
則宜甘學也宜躭韜爾光不違於誨盗開吾壁非渉於¶
攘貪志也則勞自知不足豈奪鑒㣲之見實假照隣之¶
燭等虚室之白寧䘮爾明喜衝孔之光已從吾欲然則¶
能資於昧者可望非親欲求於明者有志無因逹闇之¶
心難固偷光之意何新是可投庸功(疑/)學捨彼求身故¶
能才已徵於夣鳥道非窒於獲麟¶
<pb:KR4h0022_WYG_063-5a>¶
　　　螢光照字賦(以能勵躬必/大成為韻)　　楊𢎞貞¶
儒有貧居在隂志學無必思照字之物類得聚螢於心¶
術散㸃熠熠文彩之旁流開巻熒熒古今之洞出曈曨¶
隱映積小而成臨竹簡而增羙歴銀鈎而轉明讀周室¶
之書毎見日中之字覽龎㳙之傳猶疑火照其營既有¶
求於時習奚勿用而宵行想夫交錯積中英華發外魚¶
鳥飛動鉛黄晻靄無心於處暗彌見精專取足於臨文¶
豈勞光大炫晃無窮心勤飭躬泛凝暉於垂露飜碎影¶
<pb:KR4h0022_WYG_063-5b>¶
於雕蟲筆精之體無隱藻思之文有融既的皪於六身¶
之上復浸滛於三豕之中則知雅善從宜功能自勵時¶
當炎燠嗟映雪而未期義渉穿窬忌偷光之失計是用¶
聿求昭質承乏華燈毎揚之自此知照况燭之因以輝¶
𢎞斯作者所以警清士而體物俾無忘其所能¶
　　　第二(同前/韻)　　　　　　　　趙　蕃¶
丹鳥火熒臨書育明假蠢爾之微照俟終焉而有成由¶
是引素囊開縹帙文的皪而可見影循環而無必孤懸¶
<pb:KR4h0022_WYG_063-6a>¶
虚牖依依而鳥跡初分廻隱薄帷幕幕而龜文乍出嘉¶
其炯若流燿煥乎發蒙瑩分寸而靡隔助舒巻而不窮¶
所以藉微索積輕躬隱映有餘寧虧武子之志熒煌如¶
貫爰明蒼頡之功臨墨池而珠還合浦映草翰而燎㸃¶
寒藂至若暗室方扄清宵未艾炫微質於幽邃閲羣言¶
於宵靄餘光不㓕能温故而知新䟽彩乍臨為積小而¶
成大爾其杳杳皆徵厯厯可慿分白黒而為度隨編簡¶
而不恒初訝無烟濳凝化草之狀纔瞻吐耀暗分垂露¶
<pb:KR4h0022_WYG_063-6b>¶
之能及夫皓若雲舒明如珠綴互離離而發色紛漠漠¶
而流睇是以象鈎深類冥契儻觀光之不昧庶㣲躬之¶
足勵¶
　　　第三(同前/韻)　　　　　　　　蔣　防¶
士有閱簡䇿尚專精恒俾夜而作晝每聚螢以襲明期¶
照燭於無隱俟沉研而有成縹袠時開玉篆共丹輝竝¶
耀銀鈎下映繁星與片月俱生帷幌之際微明舒蔽或¶
熠熠以光吐復離離而珠綴俯而察煥乎呈科斗之文¶
<pb:KR4h0022_WYG_063-7a>¶
静而觀炯爾見雕蟲之藝諒依人以明道匪韜光以自¶
衞居暗室者懐我而載寢載興遇明時者假我而自彊¶
自勵用或因物勤斯飭躬不晦乎風雨不翳乎昏蒙臨¶
墨池則珠還合浦映草聖則燎㸃寒藂誰謂向乎晦照¶
篇籍兮無小無大誰謂藏乎密随晝夜兮無固無必金¶
輝始徹疑清露之騰文鳥跡旋分謂靈烏之就日可以¶
窮永夕可以佐殘燈捨之則其功不足用之則其道彌¶
𢎞顧螢光之在照蓋欲罷而不能¶
<pb:KR4h0022_WYG_063-7b>¶
　　　賦賦(以賦有古詩/之風為韻)　　　　　白居易¶
賦者古詩之流也始草創於荀宋漸恢張於賈馬氷生¶
乎水初變本於典墳青出於藍復增華於風雅而後諧¶
四聲祛八病信斯文之美者我國家恐文道寖衰頌聲¶
陵遲乃舉多士命有司酌遺風於三代詳(一作/明)變雅於¶
一時全取其名則號之為賦雜用其體亦不違(一作/出)乎¶
詩四始盡在六藝無遺是謂藝文之警䇿述作之元龜¶
觀夫義類錯綜詞彩分(一作/舒)布文諧宫律言中章句華¶
<pb:KR4h0022_WYG_063-8a>¶
而不豔美而有度雅音瀏亮必先體物以成章逸思飄¶
颻不獨登髙而能賦其工者究精㣲窮㫖趣何慙兩京¶
於班固其妙者抽秘思騁妍詞豈謝三都於左思掩黄¶
絹之麗藻吐白鳯之奇姿振金聲於寰海增紙價於京¶
師則長楊羽獵之徒胡可(一作/為)比也景福靈光之作未¶
足多之所謂立意為先能文為主炳如繢素鏗若鐘鼓¶
郁郁哉溢目之黼黻洋洋乎盈耳之韶武信可以凌轢¶
風騷超逸今古者也今吾君網羅六藝澄(一作/淘)汰九流¶
<pb:KR4h0022_WYG_063-8b>¶
㣲才無忽片善是求况賦者雅之列頌之儔可以潤色¶
鴻業可以發揮皇猷客有自謂握靈蛇之珠者豈斯文¶
而不收(一作豈可棄/斯文而不收)　　凢一作皆川本¶
　　　詩有六義賦(以風雅比興自/家成國為韻)　李　益¶
夫聖人之理原於始而執其中觀天文以審於王事觀¶
人文而知其國風故每嵗孟春採詩於道路而獻之泮¶
宫有以知下之化逹人之窮發於闗雎之首及乎王道¶
之終故曰天明自人而視天聼自人而聰所謂政於内¶
<pb:KR4h0022_WYG_063-9a>¶
繫一人之本動於外形四方之同始於風成於雅失其¶
道或天方薦瘥得其宜或錫之純嘏是人情之大竇未¶
有不由於斯者爾其德以頌宣事以類比陳之於學校¶
將可以反正輟滛播之於絲桐何有於剪商變徵屬辭¶
庶因於勸戒緣情孰多夫綺靡嘉魚作而賢者追(疑作/進)¶
焉騶虞廢而王道缺矣至於詩之為稱言以全興詩之¶
為志賦以明類亦有感於鬼神豈止明乎禮義王澤竭¶
而詩不作周道㣲而興以刺俾乃審音之人于以知風¶
<pb:KR4h0022_WYG_063-9b>¶
之自洎夫代見更改也運歴於詩祖(一作/亡)自天未䘮斯¶
文也以至于皇家於是抑文尚質崇儉去奢振六藝以¶
補化秉一言之無邪不然何以天地奉若而不興雲漢¶
之嗟用能德聲(疑作/馨)而蘋蘩可薦誠達而來牟降生雖¶
九重歳招其諫諍而九有日聞其頌聲且君匪五諫兮¶
何弼詩匪六義兮何成我皇乃以詩而條之國政本乎¶
人情故得行於蠻貊豈獨用之邦國修之身則夀考不¶
忌垂乎後則子孫千億乃知詩之為教蓋亦王猷之至¶
<pb:KR4h0022_WYG_063-10a>¶
極¶
　　　擲地金聲賦(以辭賦髙亮可/振金聲為韻)　王　起¶
文含逸韻金有英聲苟操觚而盡妙同擲地而若驚五¶
色相宣諒巻懐而得其瓌麗三品作貢叶攘腕而發其¶
鏗錚信一言之炫燿為百代之光榮當其孫氏能文天¶
台作賦眇眇神邁悠悠精騖發翠屏之藻思掞赤城之¶
麗句既窮嵩嶽之標復得華池之趣清韻秀出芳名獨¶
歩飄飄淩雲之氣捧而必觀鈴鈴振䇿之聲擲之可喻¶
<pb:KR4h0022_WYG_063-10b>¶
亦既成止居然衆欽乃顧良友大誇詞林以為其文蔚¶
其㫖深傳乎人間已見斐然之麗擲諸地表必聞鏗爾¶
之音郁郁眩目鏘鏘動心豈比夫荆山抱玉披沙捒金¶
則知雜懐寳於衆夥惟金聲兮則可炫黼黻於英髦琴¶
(疑/)文律以相髙苟取譬於擊地必先托於含毫匪誇詡¶
以自侈實麗則而不噍觀瓌瑋之變態想熒煌之獻狀¶
聆之於耳疑委地而鏗鏘度之以心在體物而瀏亮金¶
之為寳也可以受礪文之喻金也存乎屬辭披彼丹心¶
<pb:KR4h0022_WYG_063-11a>¶
始叩音於寂寞臨乎素手同擲光而陸離其價莫竝其¶
言可推經喻滿籯是則然矣字比懸市無以尚之别有¶
書圃斯追文房是循慕綺靡之一擲思金聲之載振所¶
以興詠於上才而思齊於後進¶
　　　端午獻尚書為夀賦(以誠以古書資/乎聖夀為韻)　王　棨¶
節乃端午經惟尚書當煬帝窮奢之際見蘓公為壽之¶
初五日嘉辰欲有裨於聖德百篇奥義敢將獻於皇居¶
始夫蕤賔既調星火初正雖云祭屈之日合有祝堯之¶
<pb:KR4h0022_WYG_063-11b>¶
敬咸求玩好冀盡竭其忠勤競薦珎奇願延長於睿聖¶
惟公以邦紀將紊洪圖漸傾欲諷江東之幸思停遼水¶
之征繇是訪注於安國求篇於伏生既逢採艾之時合¶
祈洪筭遂托獻芹之禮庶達微誠蓋以文盡雅言事傳¶
上古前王之善惡皆載厯代之安危可覩自然於禮無¶
爽於君有補豈效辟兵之法專用靈符寧依續命之儀¶
祇陳綵縷既而面對丹墀䖍而進之其為贄也非鴈非¶
羔非玉非帛其為書也非易非傳非禮非詩且曰臣則¶
<pb:KR4h0022_WYG_063-12a>¶
有志匡主無心順時竊以百王之典可為萬歳之資願¶
陛下察所以是究所以非不知枕惟琥珀之珍裘有雉¶
頭之美誠未知典謨訓誥閱斯而北闕長存虞夏商周¶
鑒此而南山相似所以鼓篋斯至稱觴自殊藉手而則¶
為臣矣服膺而在其君乎願因犬馬之誠取為龜鏡欲¶
取絲綸之筆用作規模且浴蘭獻物兮古豈無捧酒祝¶
君兮今亦有誰能持十三巻之雅誥上千萬年之洪夀¶
　¶
<pb:KR4h0022_WYG_063-12b>¶
　¶
　¶
　¶
　¶
　¶
　¶
　¶
　文苑英華巻六十三¶
