# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:41.126684
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百六
<pb:KR4h0022_WYG_106-1a>¶
欽定四庫全書¶
　文苑英華巻一百六　　　宋　李昉等　編¶
　器用五¶
　　卧讀書架賦一首　　　雞距筆賦一首¶
　　五色筆賦一首　　　　筆賦一首¶
　　斑竹筆管賦一首　　　石硯賦二首¶
　　孔子石硯賦一首　　　書軸賦一首¶
　　獺皮書袋賦一首¶
<pb:KR4h0022_WYG_106-1b>¶
　　　卧讀書架賦　　　　　　　楊　烱¶
儒有傳經在乎致逺力學在乎請益士安號於書淫元¶
凱稱於傳癖髙眠孰可詎貽邊子之嘲甘寢則那寧恥¶
宰予之責伊國工而嘗巧度山林(疑/)以為格既有奉於¶
詩書固無違於枕席樸斵初成因夫美名兩足山立雙¶
鈎月生從繩運斤義且得於方正量枘製鑿術仍取於¶
縱横功因期於學植(疑作/殖)葉可究於經明不勞於手無¶
費於目開巻則氣雜香芸掛編則色連翠竹風清夜淺¶
<pb:KR4h0022_WYG_106-2a>¶
每待蘧蘧之覺日永春深常偶便便之腹股因兹而罷¶
刺膺由是而無服庶思覃於下帷豈遽留而更讀其利¶
何如其樂只且中(疑作/巾)遂挂於簾幌履誰曳於階除每¶
偶草𤣥之子不親非聖之書比角枕而嗟若匹瑶琴而¶
病諸爾其臨牕有風閉尸多雪自得陶潜之興仍秉袁¶
安之節既幽獨而多閒遂憑兹而髙閱讀易則期於索¶
隠習禮則防於志悅儻叔夜之神交固周公之夢絶其¶
始也一木所為其用也萬巻可披墨沼之前謂江帆之¶
<pb:KR4h0022_WYG_106-2b>¶
乍至書林之下若雲翼之新垂動靜隨於語黙出處任¶
於輓推必欲事於所事實斯焉而取斯因謂之曰爾有¶
巻兮爾有舒為道可以集虚爾有方兮爾有直為行可¶
以立徳濟筆海兮爾為舟航騁文囿兮爾為足翼故吾¶
不知夫不可聊逍遥以宴息¶
　　　雞距筆賦(以中山兔毫作/之尤妙為韻)　　白居易¶
足之健兮有雞足毛之勁兮有兔毛就足之中奮發者¶
利距在毛之内秀出者長毫合為手筆正得其要象彼¶
<pb:KR4h0022_WYG_106-3a>¶
足距曲盡其妙圓而直始造意於蒙恬利而銛終騁能¶
於逸少斯則創因智士製(一作/傳)在良工拔毫為鋒裁(一/作)¶
(栽/)竹為筒視其端若武安君之頭小(一作/銳)窺其管如𤣥¶
元氏之心空豈不以中山之明視勁而迅汝隂之翰音¶
勇而雄一毛不成採衆毫於三穴之内四者可棄取銳¶
武於五徳之中雙美是合兩揆相(一作/而)同故不得兔毫¶
無以成起草之用不名雞距無以表入木之功及夫親¶
手澤隨指顧秉以律動有度染松烟之墨灑鵞溪之素¶
<pb:KR4h0022_WYG_106-3b>¶
莫不畫為屈鐵㸃成垂露若用之戰陣(二字一/作交戰)則摧敵¶
而先鳴若用之草聖則擅場而獨步察所以稽其故雖¶
云任物以用長亦在假名而善喻向使但隨物棄不與¶
人遇則距畜縮於晨雞毫摧殘於寒兔又安得取名於¶
彼移用於(一作/在)兹暎赤筦狀紺趾乍舉對紅牋疑錦臆¶
初披輟翰停毫既象乎翹足就栖之夕揮鋩拂銳又似¶
乎奮拳引鬭之時苟名實之(一有/相字)副者信動靜而似之¶
其用不困其美無儔因草為號者質陋折蒲為書者體¶
<pb:KR4h0022_WYG_106-4a>¶
柔彼皆瑣細此實殊尤是以搦之而變成金距書之而¶
化出(一作/作)銀鈎夫然則董狐操可以勒為良史宣尼握¶
可以削(一作/刪)定春秋夫其不象雞之羽者鄙其輕薄不¶
取雞之冠者惡其柔(一作/軟)弱斯距也如劒如㦸可繫可¶
縛(一作可/以繫縛)將為(一作/壯)我之毫芒必假爾之鋒鍔遂使見¶
之者書狂發秉之者筆力作挫萬物而人文成草八行¶
而鳥跡落縹囊或(一作/盛)處類藏錐之沉潜圓扇忽書(一/作)¶
(團扇/或書)同舞鏡之揮霍儒有學書臨水負笈辭山含毫既¶
<pb:KR4h0022_WYG_106-4b>¶
至握管未(迴作/)還過兔園而易感望雞樹而(一作/以)難攀¶
願爭雄於爪距之下冀得雋於筆硯之間¶
　　　五色筆賦(以徴諸嘉夢藻/思日新為韻)　　竇　紃¶
物有粲奇文抽藻思含五彩而可寳煥六書以增媚豈¶
不以潤色形容昭宣夢寐漬毫端於一勺潜含水章施¶
墨妙於八行宛成錦字言念伊人光輝發身拳然手受¶
灼若迷真戴帛驚纈文漸出臨池訝蓮影長新効用辭¶
林分宿鳥之丹羽呈功學海間游魚之彩鱗所以成盡¶
<pb:KR4h0022_WYG_106-5a>¶
飾之規得和光之道輕肆力於垂露覩流精於起草俾¶
題橋之處轉稱舒虹當進牘之時尤宜奮藻掌握猶重¶
文章可矜糅松烟以霞駮操竹簡而淚凝儻使書紳黼¶
黻之容斯美如令畫像丹青之妙足徴卓爾無雙斑然¶
不一摛握彩以冥契刷孤鋒而秀出紛色絲兮宜暎練¶
囊暈科斗兮似開緗帙動人文之際懐豹變於良霄呈¶
鳥跡之前想烏凝於瑞日當其色授之初念忘形而獲¶
諸䰟交之次驚目亂以相於將發揮於拳(疑/鍊)石(闕/)¶
<pb:KR4h0022_WYG_106-5b>¶
　　書秉翰苑之間媚花隂而蔚矣耕情田之上臨玉¶
徳以班如是能潜暎丹誠暗彰吉夢嘉不亂之如削意¶
相宣而載弄混青蠅之㸃取類華蟲述皓鶴之書思齊¶
彩鳳故可以彰施薤葉㸃綴桃花舒彩牋以増麗耀彤¶
管兮孔嘉彼雕翠羽而示功鏤文犀以窮奢曽不如披¶
藻翰而發光華¶
　　　筆賦　　　　　　　　　　韋　充¶
筆之健者用有所長惟兹載事或表含章雖發跡于衆¶
<pb:KR4h0022_WYG_106-6a>¶
毫誠難頴脫苟容身於一管豈是鋒鋩進必願言退惟¶
處黙隨所動以授彩寓孤貞而保直修辭立句曽無㸃¶
畫之虧游藝依仁空負詩書之力恐無成之見擲常自¶
束以研精擇才而丹青不間應用而工拙偕行所以盡¶
心於學者嘗巧於人情惟首出筒中長憂銼銳及文成¶
紙上或冀知名以其提挈不難發揮有自縱八體之俱¶
寫亦一毫而不墜何當入夢終期暗以相親倘用臨池¶
詎欲辭於歴試今也文章具舉翰墨皆陳秋毫似削寳¶
<pb:KR4h0022_WYG_106-6b>¶
匣以新但使元禮之門不將㸃額則知子張之手永用¶
書紳夫如是則止有所託有因然後録名之際希數字¶
於依仁¶
　　　斑竹筆管賦(并序/)　　　　　李徳裕¶
予寓居於(一無/此字)郊外精舍有湘中守贈以斑竹筆管奇¶
彩爛然愛玩不足因為小賦以報之¶
山合沓兮瀟湘曲水潺湲兮出幽谷縁層嶺兮茂奇篠¶
夾澄瀾兮聳修竹鷓鴣起兮鈎輈白猿悲兮斷續實璀¶
<pb:KR4h0022_WYG_106-7a>¶
璨兮來鳳根聮延兮(一作根/連延而)倚鹿往者二妃不從獨處¶
兹岑望蒼梧兮日逺撫瑶瑟兮怨深洒思淚兮珠已盡¶
染翠莖兮苔更侵何精誠之感物遂散漫於幽林爰有¶
良牧採之嵓趾表貞節於苦寒見虚心於君子始操(一/作)¶
(裁/)截以成管因天姿(一作/資)而具美疑貝錦之濯波似餘¶
霞之散綺自我放逐塊然巖中泰初憂而絶筆殷浩黙¶
而書空忽有客以贈鯉遂啓(一作/起)予以雕蟲念楚人之¶
所賦實周詩之變風昔漢代之(一無/此字)方侈增其炳煥綴¶
<pb:KR4h0022_WYG_106-7b>¶
明璣以為柙飾文犀以為玩(傅子曰漢末一筆之柙雕/以黄金飾以和璧綴隨珠)¶
(發以翡翠此筆非文犀之飾/必象齒之管也○發一作装)徒有貴於繁華竟何資於藻¶
翰曾不知擇美於江潭訪奇於湘岸况乃彤管有煒列¶
於詩人周得之以操牘張得之以書紳惟兹物之日用¶
與造化而齊均方寳(一作/資)此以終老永躬耕乎典墳¶
　凢一作皆集本¶
　　　石硯賦(以山水輝暎墨/妙筆精為韻)　　　　張少博¶
硯之施也被乎用石之質也本乎山温潤稱珍騰異彩¶
<pb:KR4h0022_WYG_106-8a>¶
而玉色追琢成器發奇文而綺斑蓋求伸於知已爰待¶
用於君子故立言之徒載筆之史將吮墨以濡翰乃操¶
觚而汲水始爛爛以光澈終霏霏而烟起或外圜兮若¶
規或中平兮如砥原夫匠石流眄藻熒生輝象龜而負¶
圖乍伏如鵲之緘印將飛設之戸庭王充之名已著置¶
之藩溷左思之用無違徒觀夫清光影耀貞質霜浮符¶
彩華鮮精明隠暎皎如之色比藏氷之玉壺煥然之文¶
狀吐菱之石鏡當其山谷之側沉竒未識韜玉吐雲懐¶
<pb:KR4h0022_WYG_106-8b>¶
珍隠徳及乎入用以磨礪因人而拂拭故能撫之類磬¶
發奇音對之若鏡開新色既垂文以呈象亦澄瀾而漬¶
墨硯之用也詎可興歎而焚石乃堅然孰謂有時而泐¶
斯可以正典謨之紀垂篆籀之則者也遂更播美六書¶
傳芳二妙用之漢帝常同彭祖之席存之魯國猶列宣¶
尼之廟是以遺文可述兹器奚匹匪銷匪鑠良金安可¶
比其剛不磷不緇美玉未可方其質光鳥跡於青簡發¶
龜文於鴻筆則知創物作程事與利并兹硯也所以究¶
<pb:KR4h0022_WYG_106-9a>¶
墨之妙窮筆之精者也¶
　　　第二(同前/韻)　　　　　　　　黎　逢¶
有子墨客卿從事於筆硯之間學舊史之暇日得美石¶
於他山琢而磨之其滑如砥欲精研而染墨在虚中而¶
貯水水隨暈而環周墨浮光而黛起明而未融是以為¶
用久而不渝故以為美器成上古徴闕里之素王匠法¶
增華㕘㑹稽之内史且王言惟一道心惟微于以幽賛¶
由之發揮從人之欲委質莫違代若遐棄文將疇依肅¶
<pb:KR4h0022_WYG_106-9b>¶
觀光而霧集賴設色而煙霏實將振文而為邦豈惟藴¶
玉而山輝者哉君無謂一拳之石取其堅君無謂一勺¶
之水取其淨君其遂取我有成性苟有輔於敷閱固無¶
辭於藴暎惟聖人有大寳昊天有成命莫不因我以載¶
形以我而施令志前王之事業作後人之龜鏡夫物遷¶
其常天運不息水有涸兮石有泐代貴其不磷我則受¶
其磨代貴其不染我則受其黒象山下之泉為天下之¶
式因碌碌於俗間類栖栖於孔墨嗚呼辭尚體要文當¶
<pb:KR4h0022_WYG_106-10a>¶
絶妙雖濡翰其不疲無煩文以取誚爰貢君子以其勁¶
質或升之堂或入之室對此大匠厠諸鴻筆見珍於殺青¶
之辰為用於草𤣥之日夫氣結為石物之至精攻之為¶
硯因用為名事若可久代將作程斯器也不獨堅之為¶
貴諒於人之有成¶
　　　孔子石硯賦　　　　　　　王嵩萼¶
昔夫子有石硯焉邈觀器用宛無雕鐫古石猶在今人¶
尚傳從歎鳳兮何世至獲麟兮幾年世歴近王近霸年¶
<pb:KR4h0022_WYG_106-10b>¶
止幾徂幾遷任往迴於几席垂翰墨於韋編時亦逺矣¶
物仍在焉非聖人之休祐安得兹而不捐洎乎俗逺聖¶
賢教遺齊魯列廟以居先師攸主上熒熒以光澈旁羃¶
羃以色固介爾貞堅確乎規矩昔諸侯立政周道無聞¶
嗟禮樂之仍缺歎詩書而未分聖人乃啓以褒貶垂以¶
典墳必藉兹器用成斯文蓋石固而人往亦事存乎硯¶
云至乃方質圓形銅模龜首雕飾為用陶甄可久横彩¶
烟而不絶添緑水而常有豈如石焉斯為不朽昔偶宣¶
<pb:KR4h0022_WYG_106-11a>¶
父厥容伊何旁積垂露中含偃波時代遷移去游夏而¶
彌逺日月逾邁變炎涼之已多别有縫掖書生獻䇿東¶
京仰希先哲攻文後成叨秉筆以當問愧含毫而頌聲¶
　　　書軸賦　　　　　　　　　吕　牧¶
方輿之靜也軸居其重大輅之轉也軸當其用夫履端¶
抱圓何所適而不中則有飾以金玉交以丹漆乍駢首¶
於青桉或周身於縹帙雖偶提而偶擕亦無固而無必¶
故能退尺則不短進寸則不長得隨時之舒巻合君子¶
<pb:KR4h0022_WYG_106-11b>¶
之行藏劉向校書之時徧薰蘭氣揚雄草𤣥之所獨染¶
芸香其質則微其用不淺若輪轂之負載同户樞之開¶
轉能藏飛鶴之書更掩迴鸞之篆妙揮(疑/)謙以處厚每¶
求伸而先巻遭秦則玉質斯焚入漢則石渠可踐别有¶
韜黄公之祕畧懐王烈之素書探禹穴而誰見啓金縢¶
而有諸仲宣之藏萬巻惠子之藏(疑/)五車非我軸之何¶
寳能懐文以自如豈俟脂膏後運枘鑿方虚彼所持而¶
有待假經籍為蘧廬¶
<pb:KR4h0022_WYG_106-12a>¶
　　　獺皮書袋賦　　　　　　　王　起¶
懿彼𤣥獺生於水鄉始殺身於河涘卒成器於書囊仍¶
彼殘文不假乎雕刻裁以新製自合乎圓方既出納而¶
(一作/於)斯取亦扃鐍而有常想夫下泉委質上天致祭紫¶
府咸萃丹誠若契宜介福以全生奚徼禍而致斃苟利¶
人以獲助甘成器於此際則有攻皮之工嘗巧於中遺¶
文勿剪輕縷潛通圓其蓋則合而能固柔其質則用之¶
不窮謝水府之至樂入書林而見崇外也蒙茸毛有所¶
<pb:KR4h0022_WYG_106-12b>¶
傅中也駢坒(比利切地相次/坒也一作攅)書有所聚韜蔚矣之文章¶
祕煥乎之詞賦彌縫則密豈亡三篋之書周旋必復豈¶
涉九衢之路若乃青簡疊至尺素交馳藏筐篋而不可¶
寘懐袖以攸宜必資之以善閉克守之而不遺雖納以¶
魚牋乍似噬魴之日臨乎墨沼寧同赴汨之時動必依¶
人靜而挂壁滿貯攸戒緘縢受益其來也江海至深其¶
潔也波瀾所滌掩青囊之貯巻異豹文之成舄既翰墨¶
之居珍幸提擕而無斁¶
<pb:KR4h0022_WYG_106-13a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_106-13b>¶
　¶
　¶
　¶
　¶
　¶
　¶
　¶
　文苑英華巻一百六¶
