# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:51.933161
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百八十九
<pb:KR4h0022_WYG_489-1a>¶
欽定四庫全書¶
　文苑英華卷四百八十九　宋　李昉等　編¶
　體用¶
　　才識兼茂明於體用策一道¶
　直言¶
　　賢良方正直言諌諍策一道¶
　　　才識兼茂明於體用策(策目見四百八/十七卷元稹同)¶
　　　　　　　　　　　　　　　羅　讓¶
<pb:KR4h0022_WYG_489-1b>¶
對臣聞千業萬化聖帝哲王聲烈遐戴者無他中心無¶
為以守至正而已矣以謀大化而己矣伏惟皇帝陛下¶
垂拱六極始初清明丕揚累休渙發于詔啓天宇而遡¶
古薰至和以拯今咸懷浸沉罔不濡澤誠至正也誠大¶
化也猶復乃逺乃近乃左乃右旁求下問舉薦奔走履¶
衆美而不顓儲神明其如遺銓邦政之肥瘠鏡人事之¶
善敗優游紬繹以循(一作/脩)始終外其牽制常其忌諱恢¶
乎輮&KR1922;百王之獨致也臣愚智能淺薄不明大體時用¶
<pb:KR4h0022_WYG_489-2a>¶
之宜術業暗昧不充才識兼茂之稱徒冒萬死觸罪以¶
聞臣伏讀聖策首陳禹拜漢徵之㫖求索真之要臣聞¶
上古之君薰能同和不敢自是必求讜諫以諭缺敗用¶
心之過則薄奬其人言之失中則寛容無虞使人上得¶
其情下得流通也(一作使夫上下/其情得流通也)後代帝王雖有作者¶
道或外是已實内非言之或臧寥寥無聞言之或違隄¶
防斯至雖科條增設適足張其亂目矣叩擊切害適足¶
寵其直聲矣聞之失得君之效歟今陛下躬神聖之資¶
<pb:KR4h0022_WYG_489-2b>¶
痛源流之塞較量至當加廸今來黜退姦邪咨謀體要¶
誠猜雄者之所共逺亦狹隘者之所共難凡曰胷臆是¶
皆聳實詳近(一作/延)語直之幸也伏見聖策咨問兵戰商¶
農之道臣請指事而言之臣聞兵者以謀全以氣勝以¶
謀全制度為神耳得其數則威令格物少能成功失其¶
數則黠(疑作/黷)武無别(一作/列)多益為弊寢(疑作/寖)用不制刑¶
于㝢内今國家自兵興以來僅數十年生物以之暴殄¶
人情以之盭違殆握兵者建置失其道歟何者天下之¶
<pb:KR4h0022_WYG_489-3a>¶
甲兵其數則不廣屯置散地且或至半而兵柄之臣率¶
好生事不思戢伏貴算威名則有崇廣卒徒之員聚擁¶
虓闞之羣厚斂殘下媮取一切要君飬敵張軍自衞望¶
容攻守之至復有懷弱軟以内顧務儲蓄以託私倚行¶
伍之數訖資廪之具外實内虚守以藉之固者及殷而¶
成(一作/乘)之熊(疑/)而戰之其中未必有也朝廷又影響誅¶
罰索其効死其可得乎此兵之所以煩而益病也而人¶
之所以困而不解也大抵不賢者得掌其兵百則思兵¶
<pb:KR4h0022_WYG_489-3b>¶
千尋掌其兵千又思兵萬尋掌其兵萬又思兵數萬以¶
因其力以贍其欲長一日之廢代(一作/誅伐)謀萬里之策勲¶
徒仰費於縣官髙(疑/)病於悠久誠何謂矣陛下盍亦慮¶
之乎伏望躬親視其將帥之為茍非任盡易之不令其¶
凝(一作/疑)留而後圖也嚴備其要地之屯茍不切盡罷之¶
不令其廣置而出入也其所閱揀非實不用其所樹置¶
兵精不在多使名弓者必用沓發之巧名劒者必有刺¶
擊之妙名騎者必有超乘之㨗名歩者必有卒奮之竒¶
<pb:KR4h0022_WYG_489-4a>¶
自外徂中歸乎一體自然無冗軍無惰人以守則固以¶
戰則勝軍無大半之耗人懷反業之心此减兵之術也¶
富庶之教於是乎生亦何逺取於古法也然而思戀本¶
之心蠲重賦之困又在於賦税之道矣臣請得而具之¶
臣聞古者因地而料人今則稅人而舍地古者任土而¶
作貢今則溢貢而棄土古者均田而抑富今則與富而¶
奪貧是以人口剪耗而不息田畝汙萊而甚曠者非人¶
懷茍且之志樂懈惰之方迫不可忍勢有由耳王者在¶
<pb:KR4h0022_WYG_489-4b>¶
上量入以出禄食賜與歲養經費必厚下以為用助而¶
不稅㕓而不征亦非無其事也用菽粟藁秸有常税人¶
不愛也絲枲布帛有常賦人不艱也雜以凶荒接以喪¶
死間以興廢子弟父兄猶復勉勵率從不更其業何者¶
制度專也以臣觀之則今之賦税仍舊貫籍斂不加重¶
而畎畝流離窮困無告殆執事有殊陛下之意乎必有¶
急令暴賦發取無厭徭山役海詭求無狀竒貢珍獻希¶
冀無怠託公寄私崇聚無極於是一水一土一草一木¶
<pb:KR4h0022_WYG_489-5a>¶
圭要殫利俯𣙜仰算蒞之官焉專守之刀兵焉商不得¶
回睨農不得舉手既奪其利又却其人此而不困孰以¶
為困榷酤之道如是乎人顧其上猶仇讐安能思戀骨¶
肉乎人視其居猶鳥獸安肯繫着桑井乎人慳其取猶¶
冦盗安望輕重元本乎所以遁走茍免死亡不顧財日¶
窮而事日削地益無(疑作/蕪)而人益煩猶前事也伏惟陛¶
下審念之其有不經不度之人不常不政之調必禁其¶
所萌必罰其所自則奸官濫守慎不敢生事生生之理¶
<pb:KR4h0022_WYG_489-5b>¶
阜繁矣陛下又以禮節其情以樂樂其志又何患乎不¶
復其盛不濟其難(一作/艱)臣伏見聖策顧問既往將來之¶
事臣謹以江淮凶旱之事明之臣聞凡有災傷水旱之¶
處歴代所説多聞詭隨之詞媚時主必曰帝堯乎有懷¶
山襄陵之運也成湯乎有流金鑠石之運也是皆曲骩¶
非愚則誣臣嘗私怪之何不曰大舜乎無雷風霜雹之¶
運也神禹乎無飛流彗孛之運也不直其詞因循若是¶
天運之時集變易水旱歲時未為災也理或失中感動¶
<pb:KR4h0022_WYG_489-6a>¶
陰陽頃刻為災也故精舒謹孚則七年不足罹其咎簡¶
誣輕忽則一日二日亦未成其災修政著誠端心復徳¶
既往之事陛下宜以此為懲矣然臣之所慮江淮又急¶
者禦災之術將來之戒復憂於斯願悉數於陛下矣今¶
國家内王畿外諸夏水陸綿地四面而逺而輸明該之¶
大貴(一作/費)根本實在於江淮矣何者隴右黔中山南已¶
還墝瘠嗇薄貨殖所入力不多也嶺南閩蠻之中風俗¶
越異珍好繼至無大贍也河南河北河東已降甲兵長¶
<pb:KR4h0022_WYG_489-6b>¶
積(一作/漬)農厚自任又不及也在最急者江淮之表裏天¶
下耳陛下得不念之乎屬頃者連郡五十蒙被災旱長¶
老聞見未之曾有涯脉川澤坌為埃塵草木發為煙火¶
㪷粟之價重於兼金餓莩之家十有七八聞乞僕於男¶
女者何暇保其家室乎聞立死於道路者何暇思其糠¶
粃乎嗷嗷蒸徒展轉無所灰燼狼顧至今未寧且今日¶
狼顧明日狼顧力大勢詘禍欲何圗此臣所為陛下惜¶
也長吏者又聞或非良善厚其毒忍療(疑/)痏而簡問威¶
<pb:KR4h0022_WYG_489-7a>¶
剥而自虞則陛下雖有賑發不輕得及雖有蠲放不輕¶
得獲雖有詔諭不輕得聞此臣所為陛下疑也然欲安¶
存緝理斯終何由以臣計之視長吏之悖理者選其重¶
臣代之不待其為蛇為虺也察郡縣之受災者擇其實以¶
勞之不使其寃而無告也如此則朝令夕悦江淮保全¶
則四嚮賦稅轉輸肩摩轂擊關中坐固而根本不摇猶¶
無凶旱矣臣故曰將來之由在此而已矣臣伏見聖策¶
次問推恩寓令之計夫漢晁錯陳諸侯削地之制謀之¶
<pb:KR4h0022_WYG_489-7b>¶
至者主父偃獻子弟推恩之令計之術者削地之制行¶
則轉弛為急七國之難結推恩之令下則強幹弱枝一¶
王之理定猶見之熟與不熟法之漸與不漸在於漸也¶
則寒暑得其相成以暴則天地不能速化求之昔意庶¶
取於今又齊桓之覇國管仲之寓令晝戰足以目相識¶
夜戰足以耳相聞將取威於隣敵俾逞志於天下五覇¶
之事仲尼之門五尺童子猶羞言之若此者則小國權¶
臣之細術耳臣固不能為陛下述伏讀聖策次問專委¶
<pb:KR4h0022_WYG_489-8a>¶
儒術者臣聞聖王在上賢臣在下道徳兼濟材智樂備¶
專於上則聰明倍資安有無其效耶委於下則公器相¶
率安有用其私耶然今以陛下之資材清光群臣其敢¶
及若集事者在陛下必躬必親之謂乎躬之無偏親之¶
有制則埀衣執契亦不爽矣孝元則制自左右非用儒¶
之失也光武則弊及羣下非用課之得也儒近於得而¶
所用者宜一變其弊若臣所見今之大者政或貴此可¶
得而言國朝自武徳已來典章甚明職員甚列官吏甚¶
<pb:KR4h0022_WYG_489-8b>¶
該備而道不𢎞政要或未臻者其官非人歟理非道歟¶
略其大歟録其小歟臣所謂小者則天官卿采之調閱¶
致驗選書至於一簿一尉一掾之末銓次升降勞而後¶
罷是詳於覈小也及其揣量親人撫字之官又未喻也¶
臣所謂大者天子之庭日相日受軼越倫輩乃有名邦¶
聞邑羣居之柄不階課最是非未聞踪跡賢不肖欵言¶
喧嘩隨其所來轉化容易似不留聽是鹵莽於天下也¶
詳覈及小鹵莽及大輕重反殊使盗名死官之徒波走¶
<pb:KR4h0022_WYG_489-9a>¶
飈馳惟恐居後狂扇誘掖寵賂為事以相終始夫復何¶
望夫持尺寸之禄懷輕握微齟齬施為尚猶不堪况明¶
權不制(一作/濟)資藉殺生之柄兼兵馬之衆連數十城之¶
地庸雜横恣偷居其上何以堪之設曰不堪耳目陰附¶
事亦無由得而聞悔之何益耶陛下得不慎其所授乎¶
臣以為今之郡縣長帥之官最關生人性命用在百里¶
之父母莫如縣宰君乎千里之父母莫如刺史列城之¶
父母莫如郡統使一得之必小康二得之必中康三得¶
<pb:KR4h0022_WYG_489-9b>¶
之必大康矣陛下雖不在敺天下之人洽於理平終亦¶
無由誠不在多惟慎此三官而已矣臣又聞書曰爵罔¶
及惡德春秋傳曰官之失徳在所納邪惟君無邪則不¶
納邪矣夫偏聽獨任牽於左右所自邪也小臣大禄制¶
度失中所自邪也錦文珠玉淫佚充斥所自邪也教令¶
察視壅遏不宣所自邪也掊克聚斂億度於上所自邪¶
也依阿求同徑而不道所自邪也煩察繳縳弊歸於下¶
所自邪也坐躋仁夀陛下又何疑乎不得浩然其心此¶
<pb:KR4h0022_WYG_489-10a>¶
微臣之志也伏惟審察之伏惟審念之臣伏見聖策¶
終有究㫖屬篇之說者臣固無以道師之說僅能勿墜¶
耳俯仰睿問偃薄無所震其心熟知不免寧不自勝攀¶
懇之至(一作震其心胸如/不克寧不勝云云)謹對¶
　　　賢良方正直言極諫策(元和三年二/月二十三日)¶
問皇帝若曰蓋聞古(登科記/作昔)之令王體上聖之姿御大¶
寧之時猶懼理之未至也求賢以致用猶懼動之不中¶
也咨諫以聞道(登科記/作過)矧惟寡昧膺受多福思負荷之¶
<pb:KR4h0022_WYG_489-10b>¶
重警風波之虞求賢咨諫豈敢忽怠至若窮神知化以¶
盛其徳經緯文武(登科記作/經武緯文)以大其業考古㑹極通教¶
化之源明目達聰周視聽之表斯夙夜之所志也子大¶
夫將何以匡逮(登科記/作建)而致之乎自中代以還求理者¶
繼作皆意甚砥礪而效難彰明莫不欲還樸厚而澆風¶
常扇莫不欲遵儉約而侈物常貴莫不欲逺小人而巧¶
諛常進莫不欲近莊士而忠直常疏莫不欲勉人於義¶
而廉愧(集作/隅)常不修莫不欲禁人之(登作/無字)為非而抵冐¶
<pb:KR4h0022_WYG_489-11a>¶
常不息其所謬盭豈無根源爰自近歲仍敷大澤霜露¶
所墜霑濡必同滌瑕穢以導人心省徭役以豐物力蠲¶
田租以厚農室葺國學以振儒風督廢職以補維綱備¶
衆官以叙賢俊庶繼先志臻乎治平而改行者未聞輸¶
勞者未艾(登科記/作乂)農者無以免艱食學者無以通微言¶
立事之蹟未紀於庶工乏才之嘆未輟於終食蠧於法¶
者無不去而法未修明切於政者無不行而政未光大¶
豈丕變其俗道廣而難濟乎豈不得其門事繁而愈大¶
<pb:KR4h0022_WYG_489-11b>¶
乎佇聞嘉言無或隱諱周之徳受田有經制漢之法力¶
(登科記/作名)田有恒數今疆畛相接半為豪家流傭(登科記/作庸)¶
無依率是編户本為(登科記/作於)交易焉得貪(三字集/作奪)富以¶
補貧將欲因循是曰(文粹作豈至/二字集作豈)損多而益寡(一作/少)酌¶
於中道其術如何取人惟其行不必文采命官惟其才¶
不必資考然則行非造次而備察才非錯綜而遍知不¶
必文采為輕重而士可進退不必資考為程凖而吏有¶
條貫適變矯枉渇(集作/合)於良規何方可以序六氣來百¶
<pb:KR4h0022_WYG_489-12a>¶
祥何施可以夀羣生仁衆姓徵於前訓而可(登科記/作有)據¶
設於當代而易從勿猥勿并以稱朕意¶
　　　對　　　　　　　　　　　皇甫湜¶
對臣伏見陛下徵天下之士親策於廷求賢思理亦云¶
至矣然臣未知將以為虚策乎將以求其實效乎以為¶
虚策則後之縉紳者觀書於太史氏曰天子之憂人如¶
此急賢如此徵賢良方正直言極諫之士親禮而問之¶
斯亦足以為名矣若以得人為務社稷之計為心則不¶
<pb:KR4h0022_WYG_489-12b>¶
宜待之如是也夫王者其尊(集作/道)如天其威如神以諛¶
(集作/聘)問先之以禮貌接之造膝而言虚心以受猶恐懼¶
殞越而不得自盡其所懷况乎坐之堦庭試以文字拳¶
曲俯僂承問而上對乎且天下之事雖一二以疏舉臣¶
所當言又有非臣下所宜聞知清問所不該(文粹/作說)又鬱¶
而不得發強附之於篇考視者必以為餘煩又擯而不¶
得進(文粹作/通矣)陛下何惜一賜臣容足之地於冕旒之前¶
使得熟數之乎可采則行之無用則罷之何損於明也¶
<pb:KR4h0022_WYG_489-13a>¶
然臣不敢有望於是謹旁縁聖問粗竭遇瞽儻陛下憐¶
察其志而寛其誅賜之當(一作/異)日之問而卒其說則覆¶
照之下形氣之生孰不甚幸制策曰蓋聞昔之令王體¶
上聖之姿御大寧之時猶懼理之未至也求賢以致用¶
猶懼動之不中也咨諫以聞道(集作/過)矧惟寡昧膺受多¶
福思負荷之重警風波之虞求賢咨諫豈敢怠忽至若¶
窮神知化以盛其徳經緯文武(集作經/武緯文)以大其業考古¶
㑹極通教化之原明目達聰周視聽之表斯夙夜之所¶
<pb:KR4h0022_WYG_489-13b>¶
志也子大夫將何以匡逮(集作/建)而致之乎此陛下之憂¶
勤如此(集作切/至也)臣聞堯舜以有天下為已之累而不以¶
位為樂也臣又聞百事之成也必在敬之其失之也必¶
在慢之今陛下念前王之戒而不敢怠忽思為國之經¶
而不忘夙夜求賢咨諫延及微士(集作/賤)臣有以見堯舜¶
之心矣夫法天地之道以施政順陰陽之和以育物事¶
無不序動無不時此窮神知化之盛徳也武以止殺禁¶
暴則兵宜戢文以經邦濟時則化必行此經武緯文之¶
<pb:KR4h0022_WYG_489-14a>¶
大業也崇禮而明義好士而尊儒斥魏晉已降衰末之¶
法稽周漢已踐(集作/前)盛明之理(集作/禮)斯考古㑹極之方¶
也任賢而勿貳招諫而必行屏近習之邪(集作/纎)佞進周¶
行之骨鯁斯明目達聰之道也抑臣又聞先王所以不¶
視而明不聽而聰披頸(集作/技斯)負之明斷非僻之緒其道¶
易知也蓋左右僕御惟正之供必有知法(集作/足信)者必有¶
知禮者坐(集作/出)使足以盡情偽居常足以助聽覽左右¶
之臣既如是矣而又曰以公卿大夫講論正事史書其¶
<pb:KR4h0022_WYG_489-14b>¶
舉官箴其闕以至於百工庶人莫不諫而謗焉濟濟之¶
士為之股肱赳赳武夫為之爪牙此所以永有天下也¶
今宰相之進見亦有數侍從之臣皆失其職百執事來¶
(集作/奉)朝請而退而律且有議及乘輿之誅未知為陛下¶
出諫喉舌者為誰乎為陛下爪牙者為誰乎日夕侍起¶
居燕遊(集作/遊豫)與之論臣下之是非賞罰之臧否者復何¶
人也股肱不得而接爪牙不足以衛其何獻替之有(三/句)¶
(集作股肱不得而接何疾如/之爪牙不得而衛其危甚矣)美夫褻狎(集作/裔夷)虧殘之微¶
<pb:KR4h0022_WYG_489-15a>¶
褊(集作/偏)險之徒皂𨽻之職豈可使之掌王命握兵柄内¶
膺腹心之寄外當耳目之任乎此貞夫義士所以寒心¶
銷志泣憤而不能已者(文粹/作也)誠能復周之舊典去漢之¶
末禍還諫官史官侍臣之職使之左右前後日延宰輔¶
與論義理有位于朝者咸引而進之温其色以安其意¶
久其對以盡其詞可採者必行有犯者無罪王之爪士¶
宜擇公卿大臣總統而分理之則政不足平刑不足措¶
人不足和財不足豐蠻夷戎狄不足臣休徵嘉瑞不足¶
<pb:KR4h0022_WYG_489-15b>¶
致矣又何慮乎視聽之表有所不周乎制策曰自中代¶
已還求理者繼作皆意甚砥礪而效難彰明莫不欲還¶
朴厚而澆風常扇莫不欲遵儉約而侈物常貴莫不欲¶
逺小人而巧諛常進莫不欲近莊士而忠直常疎莫不¶
欲勉人於義而廉媿(一作/隅)常不修莫不欲禁人之為非¶
而抵冐常不息其所謬盭豈無根源者臣聞一日克己¶
復禮天下歸仁焉王者之謂也故人不從上之令而從¶
其所行夫上古之君躬率已(集作/以)正軌度其流(集作/信)恕¶
<pb:KR4h0022_WYG_489-16a>¶
已及物自誠而明此所以其化如神天下如截也中代¶
已還則異乎此至誠不著而欲任法以防人忠信不行¶
而欲縱身以檢物雖砥礪其意而事實不符此所以有¶
其意而無其效也夫欲人之朴厚而不先之以少私寡¶
欲無為至誠所以澆風常扇也欲人之儉約而不率之¶
以卑宫菲食沉珠貴穀所以侈物常貴也欲逺小人而¶
好悦耳之言所以巧諛常進也欲近莊士而惡拂心之¶
慮所以忠直常疏也欲勉人於義而貪濁在位所以廉¶
<pb:KR4h0022_WYG_489-16b>¶
媿(集作/隅)常不修也欲禁人為非而法則(集作/制)不一所以¶
抵冐常不息也則謬盭之本其在兹乎陛下誠能一皆¶
反之其效可立彰明矣制策曰爰自近歲仍敷大澤霜¶
露所墜霑濡必同滌瑕穢以道人心省徭役以豐物力¶
蠲田租以厚農室葺國學以振儒風督廢職以補維綱¶
備衆官以序賢俊庶繼先志臻乎治平而改行者未聞¶
輸勞者未艾農者無以免艱食學者無以通微言立事¶
之績未紀於庶工乏才之嘆未輟於終食蠧於法者無¶
<pb:KR4h0022_WYG_489-17a>¶
不去而法未修明切於政者無不行而政未光大豈丕¶
變其俗道廣而難濟乎豈不得其門事繁而每失乎佇¶
聞嘉言無或隠諱者臣以陛下滌瑕穢而改行者未聞¶
政之(集作/言)不自其本故也夫欲人之改行率徳慎(集作/在)¶
明賞罰不濫(集作/在)滌瑕穢也故賞當善罰當惡天下曉¶
然逃惡而趨善賞當功罰當罪天下聳然逺罪而趨功¶
(集作/起功)則人自為理而上無為矣此堯舜之所以蒞(集作/利)¶
天下也夫賞罰皆(集作/者)報也賞之失稱罰之不當咎孰¶
<pb:KR4h0022_WYG_489-17b>¶
甚焉伏見兵興已來開權宜之道行苟且之政臺省之¶
官王公之爵溢於國(集作/州)郡遍於輿臺將帥之臣借緋¶
紫而(集作/於)使令定官位(集作/員)而奏請名器均(集作/輕)於土¶
芥操柄擅於爪牙此其所以賞人而人不勸也州縣之¶
斷獄月以千數連年累紀未聞有一疑獄而上(集作/决)于¶
朝者未聞有屈人而訴于王(集作/闕)者豈天下長吏盡如¶
臯陶哉律令格式具而不遵鄉縣州府各自為制所怒¶
則專殺居常則臆斷人過且不知其所避而能自達不¶
<pb:KR4h0022_WYG_489-18a>¶
其難乎况乎賦役之不恒衣食之不足尚不懼死焉能¶
避罪此其所以罰人而人不沮也賞之不勸罪之不沮¶
欲人改行其或難焉雖滌其瑕穢惠奸貸法而已又何¶
為也伏惟陛下慎用賞賞必當功則天下之善勸矣慎¶
用刑刑必當罪則天下之非沮矣夫擇人而任之則僣¶
濫不作富庶而教之(川文粹作審/人而赦之)則廉恥自生如是則¶
無所改其行無所滌其瑕矣又何足憂之哉陛下省徭¶
役而輸勞者未艾小惠未遍而有司長吏或壅而未承¶
<pb:KR4h0022_WYG_489-18b>¶
故也若陛下加惠而俯察之則物力何懼乎不豐勞者¶
何憂乎未艾乎陛下蠲田租以厚農室而人猶艱食者¶
生者猶少而費者猶多故也商乘堅而厭肥工執輕而¶
仰給兵横行而厚禄僧道無為而取資勞苦頓瘁終歲¶
乏絶(集作/矻矻)濱於死而為農者亦愚且少矣况乎兩税不¶
均失變通救弊之法百端横賦隨長吏自為之政乎若¶
困工商老釋之邪末均(集作/輕)田野布帛之徵税禁(集作/蠲)¶
横暴之賦减鎮防之兵則耕者如雲積者如山矣臣請¶
<pb:KR4h0022_WYG_489-19a>¶
再為陛下精言之夫賤瑰(集作/珍)竒之貨斥雕琢之淫則¶
工商之道自息矣黜異端之學使法不亂而教不煩則¶
老釋之流當屏矣且天下所以葸葸(川文粹/作嗸嗸)然者豈非¶
以兵乎使税之原(集作/厚)而可行(集作/不可)蠲徭役者豈非以¶
商乎今昆夷未平邊備未可去中夏或虞鎮防未可罷¶
若此生(集無此/二字)就其功則莫若减而練之可也今之將¶
帥勝任而知兵者亦寡矣怙衆以固權位行貨(集作/賄)以¶
結恩澤因循鹵莽保持富貴而已豈暇教訓以時服習¶
<pb:KR4h0022_WYG_489-19b>¶
其任(集作/事)乎今若特加申飾使之教閱簡拳勇秀出之¶
才斥(集作/去)屠沽負販之黨則十分之士可省其五矣夫¶
多而無用曷若少而必精乎又比者州府虚張名籍妄¶
求供億盡沒其給以豐其私今若核其名實糾以文法¶
則五行之兵又可省其二矣夫衆之虚曷若寡之實乎¶
一則以彊兵一則以寛賦若江淮州郡逺冦戍屬清平¶
自非具使令備儀注者一切可罷以其輕費代征繇薄¶
(集作/蕩)逋懸然後慎擇長吏曲加綏撫無(集作/不)四三年則¶
<pb:KR4h0022_WYG_489-20a>¶
(集作/而)家給而人和則横暴不作賦斂自均至理而升平¶
矣尚何虞於人猶艱食乎陛下葺國學以振儒風而微¶
言尚(集作/猶)欝者蓋其所以(集作/由)干禄而得仕者以章句¶
記讀而不由義理故也若變其法則可以誅(集作/除)其弊¶
矣陛下督廢職以補維綱而立事之績未紀於庶工者¶
庶工(二字集作/實有司)之罪也今職備而不舉法具而不行諫¶
諍之官溢(集作/備)員不聞直聲彈察之臣塞路未嘗直指¶
公卿大夫則側合苟求(集作/容)持禄養交為親戚計遷除¶
<pb:KR4h0022_WYG_489-20b>¶
領簿籍而已興利之臣專以聚斂計數(一有之不/移三字)為務¶
共理之吏專以附上剥下為功習以為常漸以成俗標¶
異而圭角者悔吝旋及和光而淈泥者富貴立須雖陛¶
下焦勞聰明如此之切至理何益矣伏請下明詔為畫¶
一之法使居是官理是人職(集作/奉)是法者必有明績然¶
後許遷擢考功之殿最無敢阿比而干刑司則能者日¶
進不能者日退而庶工立事之績將褒揚記述之不暇¶
矣陛下備衆官以序賢俊而乏材之歎未輟於終食者¶
<pb:KR4h0022_WYG_489-21a>¶
猶奉(集作/由奉)上者遷之太亟居下者刻之太深故也古之¶
取人也㧞十得五猶以為多也曲輪直桷各適其用今¶
則不然舉於禮部則曰幽昧凡陋而不可採選於吏部¶
則曰聲名虚浮而不可用工文者則懼華而不實敦質¶
者則懼朴而寡能冠蓋之族則以為因依微賤之人則¶
以為幽險上求之愈切下搜(集作/損)之彌深夫士何負於¶
有司而乃蹇頓之抑刻之如是哉才能如積欝抑居(集/作)¶
(在/)下一朝闕輔(集作/將)相之職卿士(集無/士字)大夫之官求之¶
<pb:KR4h0022_WYG_489-21b>¶
不得則曰岳不降神時之乏人於是循環其所已用者¶
逓遷居上者不知格限無聞聲績或一時三(集作/趨)拜或¶
再歲九(集作/四)遷是以位髙者當能也(集作以是為/適當然耳)是仕¶
進之門常闔而天子之官天子之權當途者五六人迭¶
居持之而已以陛下之明聖夫豈不欲國之得人乎以¶
宰相之公忠夫豈不欲人之足用乎蓋從來已久因循¶
如是耳伏惟陛下曲(集作/申)勑朝廷州府令每歲各舉所¶
知於禮部吏部於計偕常選之中訪察推擇得其人則¶
<pb:KR4h0022_WYG_489-22a>¶
待以不次之位遇以非常之恩不得其人則必行殿最¶
(集作/罰)以懲渝(集作/踰)濫則周之以寧舜之可封坐而致矣¶
乏才之歎何有於聖朝乎陛下謂蠧於法者無不去而¶
法未修明切於政者無不行而政未光大者由有司長¶
吏不得其人也舍人務政雖勤何益臣伏見赦書(集作/令)¶
節文周備纎悉然空文虚聲溢於視聽而實功厚惠未¶
有分寸及於蒼生主(集作/聖)徳不宣王澤不流雖陛下寤¶
寐思理宰相憂勤奉職不可(集作/又何)為也夫將直其枝必¶
<pb:KR4h0022_WYG_489-22b>¶
正其根朝廷乃根也州郡乃枝也今朝廷之號令有朝¶
令(集作/出)而夕改者矣主司之法或有昔(集作/昨)破而今行¶
者矣伏惟陛下正綱以張萬目澄源以清萬𣲖則四方¶
大幸矣由是言之非道廣而難濟事繁而愈失也實承¶
詔將事者之罪耳制策曰周之受田有經制漢之力(集/作)¶
(名/)田有恒數今疆畛相接半為豪家流傭(集作/庸)無依率¶
是編户本為交易焉得貪(集作/奪)富以補貧將欲因循是¶
曰(集作/豈)損多而益寡酌於中道其術如何者臣聞古之¶
<pb:KR4h0022_WYG_489-23a>¶
道不可變也古之法不必行也夏之桀殷之紂周之幽¶
厲井田法非亡也而天下大亂我太宗𤣥宗井田法非¶
修也而天下大理夫貞觀開元之際不受田而均不名¶
田而贍者朝廷正法令行一人之術(集作/寃)得以聞一吏¶
之犯得以除由此致也是法之舉化之成則田自均人¶
自贍而天下陶然化矣豈待曲吏(川文粹/作防)而事為(川文/粹作)¶
(制/)乎其與貞觀開元非異時也法苟未行政(集作/人)苟失¶
職徒易其制處(集作/更)擾人歛怨而已矣(集作/耳)制策曰取¶
<pb:KR4h0022_WYG_489-23b>¶
人惟其行不必文采命官惟其才不必資考然則行非¶
造次而備察才非錯綜而遍知不必文采為重輕而士¶
可進退不必資考為程凖而吏有條貫適變矯枉渇(集/作)¶
(合/)於良規者今之取士以文學(集作/字)記讀為法其素履¶
(集作/敦)實行則無門而知使由文學(集作/字)而進者往往犯¶
奸賊(集作/贓)為梟獍此誠甚弊也乾元以還版籍斯壞而¶
所在游寄莫知所從(集作/從來)伏請勑天下人士未歸者一¶
皆復貫願留者則令着籍置鄉校縣學州庠以教訓其¶
<pb:KR4h0022_WYG_489-24a>¶
子弟長育其才志自鄉升之縣自縣升之州自州升之¶
禮部公卿子弟盡育(集作/養長)于京輦者則使之必由太學¶
然後登有司如是則其幼弱其壯老發言舉足云為趣¶
進皆可得而知矣然後叅以才藝試其器用誠取人之¶
急務伏惟陛下裁之宻(集作/若)資考之(集作/以)限其章句之¶
庸才資廕之常調者宜仍舊貫(四字集作/而欲得)賢能之士則¶
皆(一作/宜)行臣嚮者之謀從有司長吏之舉其賞必行(集/無)¶
(行/字)其法信焉可已也制策曰何方可以序六氣來百祥¶
<pb:KR4h0022_WYG_489-24b>¶
何施可以夀羣生仁衆姓徵於前訓而可據設於當代¶
而易從勿猥勿并以稱朕意者臣聞古者山林藪澤皆¶
有時禁動作之為害(集無/害字)無差月令則六氣以序百祥¶
以來而懷生之願莫不躋仁夀之域矣今舍此而不務¶
殺胎毀卵傷仁撓和而使諸(集作/奉胡)夷之法以正月五月¶
九月斷天下之屠欲蕃物産而祈福祐斯亦誣(集作/無謂)矣¶
伏惟陛下動遵月令垂(集作/前)訓可據之文事稽時禁當¶
代易從之道施之而不已執之而有恒則帝皇之美逺¶
<pb:KR4h0022_WYG_489-25a>¶
想於今日矣謹對¶
　¶
　¶
　¶
　¶
　¶
　¶
　¶
<pb:KR4h0022_WYG_489-25b>¶
　¶
　¶
　¶
　¶
　¶
　¶
　¶
　文苑英華卷四百八十九¶
