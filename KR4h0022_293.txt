# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.733223
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百九十三
<pb:KR4h0022_WYG_293-1a>¶
欽定四庫全書¶
　文苑英華巻二百九十三　宋　李昉等　編¶
　行邁五¶
　　盧綸五首　　　　　戴叔倫六首¶
　　嚴維一首　　　　　孟雲卿一首¶
　　權德輿三首　　　　朱放一首¶
　　賈宗一首　　　　　衛葉一首¶
　　余延夀一首　　　　竇叔向一首¶
<pb:KR4h0022_WYG_293-1b>¶
　　閭丘曉一首　　　　栁仲庸二首¶
　　胡浩一首　　　　　劉復二首¶
　　釋清江一首　　　　釋靈一一首¶
　　李益一首　　　　　李端二首¶
　　章八元一首　　　　歐陽詹四首¶
　　韓愈四首　　　　　劉禹錫四首¶
　　李宣逺一首　　　　孟郊四首¶
　　吕温二首　　　　　張籍四首¶
<pb:KR4h0022_WYG_293-2a>¶
　　白居易六首¶
　　　江行次武昌縣　　　　　　盧　綸¶
客寄五湖間扁舟往復還年年生白髪處處上青山去¶
國空知逺安身竟不閑更悲江畔桞長是北人攀¶
　　　夜泊金陵　　　　　　　　前　人¶
圓月出高城蒼蒼照水營江中正吹笛樓上又無更洛¶
下仍傳箭闗西欲進兵誰知五湖外將吏更爭名(集作/諸將)¶
(但爭/名)¶
<pb:KR4h0022_WYG_293-2b>¶
　　　泊揚子江岸(見一百六/十四巻)　　　前　人¶
　　　山映(前篇作/山影)鏡催(前篇作/鏡悲)沙草(前篇作/芳草)¶
　　　晩㳄鄂州(至徳/中作)　　　　　　前　人¶
雲開逺見漢陽城猶是孤㠶一日程估客晝眠知浪靜¶
舟人夜語覺潮生三湘愁鬢逢秋色萬里歸心對月明¶
舊業已隨征戰盡更堪江上鼓鼙聲¶
　　　至徳中途中即事寄李僴　　前　人¶
亂離無處不傷情况復㸔碑對古城路逺寒山人獨去¶
<pb:KR4h0022_WYG_293-3a>¶
月臨秋浦鴈空驚顔衰重喜歸鄉國身賤多慙問姓名¶
今日主人還共醉應憐世故一儒生¶
　　　過栁州　　　　　　　　　戴叔倫¶
地盡江南戍山分桂北林火雲三月合石路九疑深暗¶
谷隨風過危橋共鳥尋覉魂愁似(詩選作/以愁)絶不復待猿¶
吟¶
　　　經巴東嶺　　　　　　　　前　人¶
巴山不可上徒馭亦徘徊舊棧欹難度朝雲濕未開瀑¶
<pb:KR4h0022_WYG_293-3b>¶
泉飛雪雨驚獸走風雷此去無停候征人㡬日回¶
　　　過中州　　　　　　　　　前　人¶
萬人曾戰死㡬處見休兵井邑初安堵兒童未長成凉¶
風吹古木野火入殘營牢落千餘里山空水復清¶
　　　次下牢韻　　　　　　　　前　人¶
獨立荒亭上蕭蕭對晩風天高吳塞濶日落楚山空猿¶
呌三聲斷江流一水通前程千萬里一夕宿巴東¶
　　　夜發烏(詩選/作猿)江作　　　　　前　人¶
<pb:KR4h0022_WYG_293-4a>¶
半夜回舟入楚鄉月明山色共蒼蒼孤猿更發(詩選/作叫)秋¶
風裏不是愁人也斷腸¶
　　　宿灌陽灘　　　　　　　　前　人¶
十月江邊蘆葉飛灌陽灘冷上舟遲今朝未遇高風便¶
還與沙鷗宿水湄¶
　　　自雲陽歸晩泊陸澧宅　　　嚴　維¶
天隂行易晩前路故人居孤棹所思乆冐寒相見初閑¶
燈忘夜永清漏任更踈明發還須去離家㡬嵗除¶
<pb:KR4h0022_WYG_293-4b>¶
　　　汴河阻風(已見一百/五十六巻)　　　　孟雲卿¶
　　　新安江路　　　　　　　　前　人¶
深潭與淺灘萬轉出新安人逺禽魚靜山深水木寒嘯¶
起青蘋末吟矚白雲端即事遂幽賞何必掛儒冠(次下/三篇)¶
(竝見/集本)¶
　　　夜月江行　　　　　　　　前　人¶
扣船(文粹/作舷)不能(集作/得)寢浩露清衣襟彌傷孤舟夜逺結¶
萬里心幽興惜瑶草素懷寄鳴琴三奏月初上寂寥(文/粹)¶
<pb:KR4h0022_WYG_293-5a>¶
(作/寞)寒江深¶
　　　奉使宜春夜度新淦江陵路至黄蘖館路上遇¶
　　　　風雨作　　　　　　　　前　人¶
草草理夜裝渉江又登陸望路殊未窮指期今已促傳¶
呼戒徒馭振轡轉林麓隂雲擁巖端霈(集作/𩃱)雨當山腹¶
震雷如在耳飛電來照目獸跡不敢窺馬蹄惟務速䖍¶
心若齋禱濡體如沐浴萬竅相怒號百泉暗奔瀑危梁¶
慮足跌峻坂憂車覆問我何以然前日受㣲禄轉知人¶
<pb:KR4h0022_WYG_293-5b>¶
代事纓組乃徽束向若家居時安枕春夢熟遵途稍已¶
近候吏來相續曉霽心始安林端見初旭¶
　　　亂後經淮隂岸　　　　　　朱　放¶
荒村古岸誰家在野水溪雲處處愁唯有河邉衰栁樹¶
蟬聲相送到揚州¶
　　　旅泊江津言懷　　　　　　賈　宗¶
征途㡬迢逓客子倦西東乗流如泛梗逐吹似驚蓬飄¶
颻萬里外辛苦百年中異縣心期阻他鄉風月同雲歸¶
<pb:KR4h0022_WYG_293-6a>¶
全嶺暗日落半江紅自然堪併淚非是泣途窮¶
　　　晚投南村　　　　　　　　衛　葉¶
客行逢日暮原野散秋暉南陌人初斷西林鳥盡歸暗¶
蓬沙上轉寒葉月中飛村落無多在聲聲近𢷬衣¶
　　　南州行　　　　　　　　　余延夀¶
摇艇至南國國門連大江中州兩邉岸數歩一垂楊金¶
釧越溪女羅衣胡粉香織縑春捲縵採蕨瞑提筐弄琴¶
嬌垂幌迎人笑下堂河頭浣衣處無數紫鴛鴦¶
<pb:KR4h0022_WYG_293-6b>¶
　　　過擔石湖　　　　　　　　竇叔向¶
曉發漁門戍晴㸔擔石湖日銜髙浪出天入四空無尺¶
寸分州島纎毫指舳艫渺然從此去誰念客㠶孤¶
　　　夜渡淮　　　　　　　　　閭丘曉¶
舟人自相報落日下芳潭夜火連河市春風滿客㠶水¶
窮滄海畔路盡小山南且喜鄉國近言榮意未甘¶
　　　揚子途中　　　　　　　　栁仲庸¶
楚塞望蒼然寒林古戍邉秋風人渡水落日鴈飛天¶
<pb:KR4h0022_WYG_293-7a>¶
　　　江行　　　　　　　　　　前　人¶
繁隂乍隱洲落葉初飛浦瀟湘(集作/瀟瀟)楚客㠶日暮秋江¶
雨¶
　　　山峽　　　　　　　　　　胡　浩¶
巴東三峽盡曠望九江開楚塞雲中出荆門水上來魚¶
龍潛嘯雨鳬鴈動成雷南國秋風晩客思㡬悠哉¶
　　　出東城　　　　　　　　　劉　復¶
歩歩東城門獨行已徬徨伊洛泛清流宻林含朝陽芳¶
<pb:KR4h0022_WYG_293-7b>¶
景雖可矚懷憂在中腸人生㡬何時苒苒隨流光願得¶
心所親樽酒坐髙堂一為浮沉隔㑹合殊未央雙戱水¶
中鳬和鳴自翺翔我無此羽翼安可以比方¶
　　　經楚城　　　　　　　　　前　人¶
日没路且長逰子欲涕零荒城無人路秋草飛寒螢東¶
南古邱墟莾蒼馳郊坰黄雲晦斷岸枯井臨崩亭昔人¶
竟何之窮泉獨冥冥蒼苔沒碑板朽骨無精靈俛仰寄¶
世間忽如流波萍金石非汝夀浮生等臊腥不如學神¶
<pb:KR4h0022_WYG_293-8a>¶
仙服食(一作/藥)求丹經¶
　　　夕次襄邑　　　　　　　　釋清江¶
何處成吾道經年逺路中客心猶向北河水自歸東古¶
戍鳴寒角踈林振夕風輕舟難載月那與古人同¶
　　　自清山詣於潜道中作呈元八居士(已見二百/三十巻)¶
　　　　　　　　　　　　　　　釋靈一¶
　　　早發破訥砂(見二百九/十九巻)　　　李　益¶
　　　晚次巴陵招水(集作/邀水)客　　　李　端¶
<pb:KR4h0022_WYG_293-8b>¶
雪後栁條新巴陵城下人烹魚招水客載酒奠山神雲¶
去低斑竹風來動白蘋不堪逢楚老日暮正江春¶
　　　晩(疑作/曉)發𤓰洲　　　　　　前　人¶
曉發悲行客橈停獨未前寒江半有月野戍漸無船棹¶
唱離南岸鴻嘶發逺田誰知避徒御對酒一澘然¶
　　　新安江行(後篇/作亭)　　　　　　章八元¶
江源南去野永飯暫維梢古戍懸魚網空林露鳥巢雪¶
晴山脊見沙淺浪痕交自笑無媒者逢人作解嘲¶
<pb:KR4h0022_WYG_293-9a>¶
　　　益昌行(并/序)　　　　　　　　歐陽詹¶
貞元中天子以工部郎中興元少尹吳興陸(集作/次)公長¶
源牧利州其為政五年予旅逰于利覩人安俗阜欽所¶
以美作詩一章利故益昌郡也目之曰益昌行¶
驅馬至益昌倍驚風俗和耕夫隴上謡負者途中歌處¶
處川復原重重山與河人煙遍餘田時稼無閑坡問業¶
一何脩太守徳化加問身一何安太守恩懷多贒哉我¶
太守在古無以過愛人堪愛身(集作/子)治郡如治家(集作/理邦)¶
<pb:KR4h0022_WYG_293-9b>¶
(如理/家)雲雷既奮騰草木遂萌芽乃知良二千足徳(集作/得足)¶
為國華今時故(集作/固)精求漢帝非徒嗟四氣有青春衆¶
植佇揚葩期當作説霖天下同霶𩃱(以下三篇/竝見集本)¶
　　　自淮中却赴洛途中作　　　前　人¶
惆悵䇿疲馬孤蓬被風吹昨東今又(集作/與)西冉冉長路¶
岐嵗晚樹無葉夜寒霜滿枝(集作/衣)旅人恒辛苦&KR0115;寞天¶
何知¶
　　　晨装行　　　　　　　　　前　人¶
<pb:KR4h0022_WYG_293-10a>¶
村店月西出(集作/入)山枝鴨鵊聲永(疑/)燈徹夜席束囊事¶
晨征寂寂人常眠悠悠天未明豈無偃息心所務前有¶
程¶
　　　新都行　　　　　　　　　前　人¶
縹緲空中絲蒙籠道傍樹翻兹葉間吹惹破花上露悠¶
揚絲意去苒蒻花枝住何計脱纒綿天長春日暮¶
　　　晩泊江口　　　　　　　　韓　愈¶
郡城朝觧纜江岸暮依村二女竹上淚孤臣水底魂雙¶
<pb:KR4h0022_WYG_293-10b>¶
雙歸蟄鷰一一呌羣猿廻首那聞語空㸔别袖翻(以下/四篇)¶
(並見/集本)¶
　　　次弄(集作/巫)冠峽　　　　　　韓　愈¶
今日是何朝天晴物色饒落英千尺堕逰絲百丈飄泄¶
乳交巖脉懸流掲浪標無心思嶺北猿鳥莫相撩¶
　　　同李二十八夜次襄城　　　前　人¶
周楚仍連接川原乍屈盤雲垂天不暖塵漲雪猶乾印¶
綬歸台室旌旗别將壇欲知迎候盛騎火萬星攅¶
<pb:KR4h0022_WYG_293-11a>¶
　　　次峽石　　　　　　　　　前　人¶
數日方離雪今朝又出山試慿高處望隱約見潼闗¶
　　　晚泊牛渚　　　　　　　　劉禹錫¶
蘆葦晚風起秋江鱗甲生殘霞忽改色逺鴈有餘聲戍¶
鼓音響絶漁家燈火明無人能詠史獨自月中行¶
　　　途中早發　　　　　　　　前　人¶
中庭望啟明促促事晨征寒樹鳥初動霜橋人未行水¶
流白煙起日上綵霞生隱士應高枕無人問姓名¶
<pb:KR4h0022_WYG_293-11b>¶
　　　初至長安時自在外郡授郎官¶
　　　　　　　　　　　　　　　劉禹錫¶
左遷凡二紀重見帝城春老大歸朝客平安出嶺人每¶
行經舊處却思似前身不改南山色其餘事事新¶
　　　秋江早發　　　　　　　　前　人¶
輕隂迎曉日霞霽秋江明草樹含逺思襟懷有餘清凝¶
睇萬象起朗吟孤憤平渚鴻未矯翼而我已遐征因思¶
市朝人方聽晨雞鳴昏昏戀衾枕安身元氣英納爽耳¶
<pb:KR4h0022_WYG_293-12a>¶
目變翫竒筋骨輕滄洲有竒趣浩蕩吾將行¶
　　　并州路作　　　　　　　　李宣逺¶
秋日并州道黄榆落故闗孤城吹角罷數騎射鵰還帳¶
幕遥臨水牛羊自傍山行人正垂淚&KR0463;火起雲間¶
　　　逺逰　　　　　　　　　　孟　郊¶
慈烏不逺飛孝子念先歸而我獨何事四時心有違江¶
海戀空積波濤信來稀長為路旁客(集作/食)着盡家中衣别¶
劔不割物離人難作威逺行少僮僕驅使無是非為長¶
<pb:KR4h0022_WYG_293-12b>¶
(集作/性)玩好盡積愁心緒㣲始知時節駛有夏(集作/愛)日長暉¶
　　　夣澤中行　　　　　　　　　前　人¶
楚山爭蔽虧白日無全輝楚路多(集作/饒)違感旅人有迷¶
歸騏驥思北首鷓鴣願南飛我懷京洛逰未厭風塵衣¶
　　　渭上思歸　　　　　　　　　前　人¶
獨訪千里信廻臨千里河家在吳楚鄉淚寄東南坡¶
　　　過分水東嶺　　　　　　　　前　人¶
山壯馬力短馬(集作/路)行石齒中十歩九舉轡廻還失西¶
<pb:KR4h0022_WYG_293-13a>¶
東溪水變為雨緑(集作/懸)岸隂濛濛客衣飄颻秋葛花零¶
落風白日捨我役征途忽然窮¶
　　　道州途中即事　　　　　　吕　温¶
零桂佳山水營陽舊日同經途㸔不暇遇境説難窮疊¶
嶂青時合澄湘漫處空舟移明鏡裏路入畫屏中巖壑¶
千家接松蘿一逕通漁燈(集作/煙)生縹緲犬吠隔葱籠戱¶
鳥留餘翠幽花悦晚紅光翻沙瀬日香散橘園風信美¶
非吾土分憂屬賤躬守愚資地僻䘏隱望年豐且保心¶
<pb:KR4h0022_WYG_293-13b>¶
能靜那求政必工課終如免戾歸養洛城東¶
　　　經河源軍漢村作　　　　　前　人¶
行行忽到舊河源城外千家作漢村樵採未侵征虜墓¶
耕耘猶就破羗屯金湯天險長全設伏臘華風亦暗存¶
暫駐單車空下淚有心無力復無(集作/何)言¶
　　　江行夜投漁家(已見二百/十七巻)　　張　籍¶
　　　路逺(前篇作/路暗)¶
　　　薊北春思(集作/懷)　　　　　　前　人¶
<pb:KR4h0022_WYG_293-14a>¶
渺渺水雲外望來鄉(集作别/來音)信稀因逢過江使却寄在¶
家衣問路更愁逺送人空説歸今朝薊城北又見塞鴻¶
飛¶
　　　舟行重寄李湖州(已見二百/九十五巻)　前　人¶
　　　宿江店　　　　　　　　　前　人¶
野店臨寒(集作/西)浦門前有橘花停燈待賈客賣酒與漁¶
家夜靜江水白路廻山月斜閑尋舟泊(集作/船泊)處潮落見¶
平沙¶
<pb:KR4h0022_WYG_293-14b>¶
　　　夜入瞿塘峽　　　　　　　白居易¶
瞿塘天下險夜上信艱哉峯似雙屏合天如疋練開逆¶
風驚浪起㧞&KR1850;暗船來欲識愁多少高於灔澦堆¶
　　　途中感秋　　　　　　　　前　人¶
節物行摇落年顔坐變衰樹初黄葉日人欲白頭時鄉¶
國程途逺親朋處處辭唯殘病與老一歩不相離¶
　　　途中作　　　　　　　　　前　人¶
早起上肩&KR1053;一盃平旦醉晚憇下肩&KR1053;一覺殘春睡身¶
<pb:KR4h0022_WYG_293-15a>¶
不經營物心不思量事但恐綺與紈只如吾氣味¶
　　　臼口阻風十日　　　　　　前　人¶
洪濤波(集作/白)浪塞江津處處邅廻事事迍世上方為失¶
途客江頭又作阻風人魚鰕遇雨腥盈鼻蚊蚋和煙癢¶
滿身老大光隂能㡬日等閑臼口坐經旬¶
　　　九江北岸遇風雨(已見一百/六十二巻)　前　人¶
　　　初出藍田路　　　　　　　前　人¶
停驂問前路路指(集作/在)秋雲裏蒼蒼縣南山(集作/道)險(集/作)¶
<pb:KR4h0022_WYG_293-15b>¶
(去/)途從此始絶頂忽上盤衆山皆下視下視千萬峯峯¶
頭如浪起朝經韓公坂夕次藍橋水潯陽近(集作/僅)四千¶
始行七十里人煩馬蹄阻勞苦又如此(集作/已)¶
　¶
　¶
　¶
　¶
　文苑英華巻二百九十三¶
