# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.033126
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百三
<pb:KR4h0022_WYG_303-1a>¶
欽定四庫全書¶
　文苑英華巻三百三　　　宋　李昉等　編¶
　悲悼三¶
　　哭人六十一首¶
　　　杜甫四首　　　　　　沈宇一首¶
　　　常建一首　　　　　　高適二首¶
　　　劉長卿四首　　　　　李嘉祐一首¶
　　　皇甫曽一首　　　　　盧綸一首¶
<pb:KR4h0022_WYG_303-1b>¶
　　　韋應物一首　　　　顧况四首¶
　　　耿緯二首　　　　　司空曙二首¶
　　　李益一首　　　　　權徳輿三首¶
　　　于鵠二首　　　　　杜誦一首¶
　　　李敬方一首　　　　衛象一首¶
　　　戎昱一首　　　　　劉商二首¶
　　　釋靈一一首　　　　釋䕶國一首¶
　　　釋皎然一首　　　　釋靈徹一首¶
<pb:KR4h0022_WYG_303-2a>¶
　　　王建一首　　　　　　楊衡一首¶
　　　韓愈一首　　　　　　劉禹錫十首¶
　　　孟郊七首¶
　　　哭李常侍嶧　　　　　　　杜　甫¶
一代風流盡修文地下深斯人不重見将老失知音短¶
日行梅嶺寒山落桂林長安若箇畔猶想映貂金¶
　　　哭嚴僕射歸櫬　　　　　　前　人¶
素幔隨流水歸舟返故京老親如夙昔部曲異平生風¶
<pb:KR4h0022_WYG_303-2b>¶
送蛟龍匣天長驃騎營一哀三峡暮遺後見君情¶
　　　哭李尚書芝芳　　　　　　前　人¶
漳濵與蒿里逝水竟同年欲把留徐劍猶廻憶戴舡相¶
知成白首此别問黄泉風雨嗟何及江湖涕泫然修文¶
思管輅奉使失張騫史閣行人在詩家秀句傳客亭鞍¶
馬絶旅櫬網蟲懸復魄昭邱逺歸魂素滻偏樵蘓封𦵏¶
地喉舌罷朝天秋色調春草王孫若箇邉¶
　　　奉漢中王手札報韋侍御蕭尊師亡¶
<pb:KR4h0022_WYG_303-3a>¶
　　　　　　　　　　　　　　　前　人¶
秋日蕭韋逝淮王報峡中小(集作/少)年疑柱史多術怪仙¶
公不但時人惜祗應吾道窮一哀侵疾病相識自兒童¶
處處隣家笛飄飄客子蓬強吟懐舊賦已作白頭翁¶
　　　塞外哭友人　　　　　　　沈　宇¶
菊黄蘆白鴈初飛𦍑笛胡笳淚滿衣送君腸斷秧江外¶
一去東流何日歸¶
　　　弔王将軍墓　　　　　　　常　建¶
<pb:KR4h0022_WYG_303-3b>¶
嫖姚北伐時深入幾(文粹/作強)千里戰餘落日黄軍敗鼓聲¶
死常言(文粹/作聞)漢飛将可奪單于壘今與山鬼隣殘兵哭¶
遼水¶
　　　哭單父梁洽少府　　　　　高　適¶
開箧淚沾臆見君前日書夜臺今(集作/空)寂寞猶是子雲¶
居疇昔探靈(集作/貪雲)竒登臨賦山水同舟南楚夜(集作/浦下)望¶
月西江裏契濶多離别(集作當/别離)綢繆到生死九原即何¶
處萬事皆如昨晉山徒嵯峨斯人已冥寞常時禄且少¶
<pb:KR4h0022_WYG_303-4a>¶
(集作/薄)殁後家復貧妻子在逺道弟兄無一人十上多苦¶
辛(詩選/作心)一官恒自哂青雲将可致白日忽先盡獨推(詩/選)¶
(作/有)身後名空流(集作/畱)無逺近¶
　　　哭裴少府　　　　　　　　前　人¶
世上誰不死嗟君非生慮扶(一作/無)病適到官田園在何¶
處公才羣吏感𦵏時他人助余亦未識君(闕/)悲哭君去¶
　　　哭李(集作/陳)歙州　　　　　　劉長卿¶
千秋萬古𦵏平原素業清風及子孫旅櫬歸程傷道路¶
<pb:KR4h0022_WYG_303-4b>¶
舉家行哭向田園空山寂寂開新塜喬木蒼蒼掩舊門¶
儒行公才竟何處(集作/在)獨憐棠樹一株存¶
　　　䨇峯下哭故人李宥　　　　前　人¶
憐君孤塜寄䨇峯埋&KR0487;窮泉復幾重白露空沾九原草¶
青山獨閉數株松圖書經亂如何在妻子移家失所從¶
惆悵東臯却歸去人生無處更相逄¶
　　　哭張員外繼(公及夫人相/次殁於洪州)　　前　人¶
慟哭鍾陵下東流與别離二星来不返䨇劔没相隨獨¶
<pb:KR4h0022_WYG_303-5a>¶
繼先賢傳誰刋有道碑故園荒峴曲旅櫬寄天涯白簡¶
曽連拜滄洲每(集作/豈)共思撫存憐齒稚歎逝顧身衰泉¶
壤成終古雲山若在時秋風鄰笛發寒日寝門悲世難¶
愁歸路家貧緩𦵏期舊賔傷未散夕臨咽恒遲自此辭¶
張邵何由見戴逵獨聞山吏部流涕訪孤児¶
　　　哭魏兼遂(公及孀妻糿子與家童/數人相次逝没𦵏丹陽)¶
　　　　　　　　　　　　　　　前　人¶
古今俱此(集作/有此)去修短竟誰分罇酒空如在絃琴豈重¶
<pb:KR4h0022_WYG_303-5b>¶
聞一門同逝水萬事共浮雲舊舘何人宅空山逺客墳¶
艱危貧且病少小秀而文獨行依窮巷全身出亂軍嵗¶
時常寂寞烟月自氛氲隴樹隨人古山門對日曛泛舟¶
悲向子畱劍贈徐君来去雲陽路傷心江水濆¶
　　　傷歙州陳二使君　　　　　李嘉祐¶
憐君辭病卧滄洲一旦云亡萬事休慈母斷腸妻獨泣¶
寒雲惨色水空流江村故老長懐惠山路孤猿亦共愁¶
寂寞荒墳近漁浦野松孤月(集作煙/朝暮)即千秋¶
<pb:KR4h0022_WYG_303-6a>¶
　　　傷陸處士　　　　　　　　皇甫曽¶
從此無期見柴門對雪開二毛逢世難萬恨掩泉臺返¶
照空堂夕孤城弔客廻漢家偏訪道猶畏鶴書来¶
　　　同兵部李紓侍郎刑部包佶侍郎哭皇甫侍郎¶
　　　　曽　　　　　　　　　　盧　綸¶
攀龍與泣麟哀樂不同塵九陌霄漢侣一燈冥寞人舟¶
沉驚海濶蘭折怨霜頻已矣復何見故山應更春¶
　　　悲故交　　　　　　　　　韋應物¶
<pb:KR4h0022_WYG_303-6b>¶
白璧衆求瑕素絲易成汙萬里顛沛還高堂已長暮積¶
憤方盈抱纒哀忽逾度念子從此終黄泉竟誰訴一為¶
時所(集作/事)感豈獨平生故唯見荒邱原野草塗朝露¶
　　　哭從兄長　　　　　　　　前　人¶
洞庭違鄂渚嫋嫋秋風時何人不客遊獨與帝子期黄¶
鵠鎩飛翅青雲歎沉姿身終一騎曹高盖者為誰從駕¶
至梁漢金根復京師皇㤙溢九垠不記屠沽兒立身有¶
高節滿巻多好詩赫赫承明庭羣公黙無詞草木正摇¶
<pb:KR4h0022_WYG_303-7a>¶
落哭兄鄱水湄共居雲陽里轗軻多别離人生倐忽間¶
旅櫬飄若遺稚子新學拜枯楊生一枝人生倐忽間精¶
爽無不知舊國數千里家人由未知人生倐忽間安用¶
才士為¶
　　　傷子　　　　　　　　　　前　人¶
老夫哭(集作/喪)愛子日暮千行血聲逐斷猿悲路隨飛鳥¶
滅老夫已七十不作多時别¶
　　　悼稚　　　　　　　　　　前　人¶
<pb:KR4h0022_WYG_303-7b>¶
稚子比来騎竹馬猶疑只在屋東西莫言道者無悲事¶
曽聼巴猿向月啼¶
　　　哭張融　　　　　　　　　耿　緯¶
早嵗能文客中年與世違有道(類詩作/有家)孀婦少無子弔¶
人稀繐帳塵空積(集作/空暗)銘旌雨不飛依然舊郷路寂寞¶
幾回歸¶
　　　哭麴象(此篇三百五首/重出今已削去)　　　前　人¶
憶昨秋風起君曽歎逐臣何言芳草日自作九泉人¶
<pb:KR4h0022_WYG_303-8a>¶
　　　傷苖員外呈張參軍(苖公即參/軍舅氏)¶
　　　　　　　　　　　　　　　司空曙¶
思君寗家宅久接竹林期嘗值偷琴處親聞比玉時高¶
人不易合弱冠早相追(集作/相知)思藝(集作/試藝)臨諸友能文即¶
我師陵寒松未老先暮槿何衰季子生前别羊曇醉後¶
悲夀堂乖一慟奠席阻長辭因瀝殊方淚遥成墓下詩¶
　　　哭王注　　　　　　　　　前　人¶
已歎漳濵卧何言駐隙難異才傷促短諸友哭門䦨古¶
<pb:KR4h0022_WYG_303-8b>¶
道松聲暮荒阡莫色寒延陵今𦵏子空使魯人觀¶
　　　惜春傷同幕故孟郎中杜侍御兼呈去年看花¶
　　　　友(一作/故人)　　　　　　　　李　益¶
畏老身今老逄春觧惜春今年看花伴已少去年人¶
　　　哭劉四尚書　　　　　　　權徳輿¶
士友惜賢人天朝喪守臣才華推獨歩聲氣幸相親理¶
㭊環中妙儒為席上珍笑言成月旦風韻揖天真丹地¶
膺推澤青油寄撫循豈言朝相位翻是卧漳濵命賜龍¶
<pb:KR4h0022_WYG_303-9a>¶
泉重追榮宻印陳撤絃驚物故庀具見家貧牢落風悲¶
笛汍瀾涕泣巾共嗟蒿里月非復栁營春黄絹碑文在¶
青松隧路新音容無處所歸作北邙塵¶
　　　張工部發引日属傷足卧疾不遂執紼¶
　　　　　　　　　　　　　　　前　人¶
子春傷足日况有寝門哀元伯歸全去無由白馬来笳¶
簫里巷咽龜筮墓田開片石潺湲淚含悽(集作/悲)叙史才¶
　　　哭張十八校書(數日前辱書未及/還答俄承凶訃)¶
<pb:KR4h0022_WYG_303-9b>¶
　　　　　　　　　　　　　　　前　人¶
芸閣為郎一命初桐州寄傲十年餘魂隨遊水歸何處¶
名在新詩衆不如蹉跎江浦生華髮牢落寒原㑹素車¶
更憶八行前日到含悽未報秣陵書¶
　　　哭王都護　　　　　　　　于　鵠¶
老将明王識臨終拜上公告哀鄉路逺助戰戍城空素¶
幔朱門裏銘旌秋巷中史官如不濫獨傳説英雄¶
　　　悼孤子　　　　　　　　　前　人¶
<pb:KR4h0022_WYG_303-10a>¶
年長始一男心亦頗自娛生来嵗未周奄然却歸無祼¶
送不以衣瘞埋於中衢乳母抱出門所生亦隨呼嬰孩¶
無哭儀禮經不可踰親戚相問時抑悲空歎吁襁褓在¶
舊牀毎見立踟蹰静思益傷惜畏老為獨夫¶
　　　哭李暹　　　　　　　　　　前　人¶
驅馬街中哭送君靈車碾雪隔城門唯有山僧與樵客¶
共舁孤櫬入幽墳¶
　　　哭長孫侍御　　　　　　　　杜　誦¶
<pb:KR4h0022_WYG_303-10b>¶
道為詩書重名因賦頌雄禮闈曾擢桂憲府舊(集作屢/或作近)¶
乗驄流水生涯盡浮雲世事空唯餘舊臺(一作/臺上)栢蕭瑟¶
九原中¶
　　此詩見中興間氣集亦云杜誦作今載杜甫集可疑¶
　　　聞陳高侍御卒貶所　　　　　李敬方¶
西京高院長直氣似吾徒走馬論邊備飛聲感廟謨官¶
移(闕/)未察身没事多符寂寞他年後名編野史無¶
　　　傷李端　　　　　　　　　　衛　象¶
<pb:KR4h0022_WYG_303-11a>¶
才子浮生促泉臺此路賖官卑揚執戟年少賈長沙人¶
去門栖鳥災成酒誤虵唯餘封禪草留在茂陵家¶
　　　聞顔尚書䧟賊中　　　　　戎　昱¶
傳道征南殁那堪故吏聞能持蘇武節不授馬超勲國¶
破無人信天秋有鴈羣同榮不同辱今日負将軍¶
　　　哭韓淮端公兼上崔中丞　　劉　商¶
堅貞與和璧利用歸干将金玉徒自寳高賢無比方挺¶
生巖松姿孤直陵雪霜亭亭結清隂不競桃李芳讀書¶
<pb:KR4h0022_WYG_303-11b>¶
哂霸業翊賛思皇王千載有疑議一言能否臧儒風久¶
淪弊顔閔夀不長邦國豈殄瘁斯人今又亡别離長春¶
草存没隔楚鄉聞問尚書慟淚凝向日黄奄忽薤露晞¶
杳冥泉夜長賢愚自修短天色空蒼蒼銘旌歛歸魂荆¶
棘生路傍門桞日蕭索繐帳掩空堂燈孤晦處明高節¶
没後彰芳蘭已灰燼幙府留餘香常愛獨坐尊繡衣如¶
鴈行至今虚左位言發淚沾裳¶
　　　同諸子哭張元易　　　　　前　人¶
<pb:KR4h0022_WYG_303-12a>¶
盛徳高名㧾是空神明福善大朦朧遊魂永永無歸日¶
流水年年自向東素帷旅櫬郷闗逺丹旐燈(闕/)客舍中¶
伯道共悲無後嗣孀妻老母斷根蓬¶
　　　哭魏尚書　　　　　　　　釋靈一¶
畫㦸重門楚水隂天涯欲暮共傷心南荆雙履痕猶在¶
北斗孤魂望已深蓮花幕下悲風起細栁營邉曉月臨¶
前路茫茫向誰問感㤙空有淚沾襟¶
　　　傷蔡處士　　　　　　　　釋䕶國¶
<pb:KR4h0022_WYG_303-12b>¶
箧中遺草是琅玕對此空令灑淚看三徑尚餘行跡在¶
數螢猶是映書殘晨光不借泉門曉暝色唯添壠樹寒¶
欲問皇天天更逺有才無命説應難¶
　　　五言哭吳縣房聳明府　　　釋皎然¶
仁人邁厚徳可謂名實全撫迹若踈曠㑹心極精研履¶
危節詎屈(廣徳初江南㓂盗充斥賊遍召/宰長城縣屢至害身竟不就)著論識不偏¶
(公註道性/論一篇)恨以榮級淺嘉猷未及宣伊人期逺大志業¶
難比肩昭世既合并吾君藉陶甄奈何明明理與善徒¶
<pb:KR4h0022_WYG_303-13a>¶
空詮徴教或稽聖窮源及問天一官自吳邑六翮委江¶
壖始是牽絲日翻成撤瑟年金膏果不就(房公昔日就/沈道士學長)¶
(生之術盡以/佛理難之)玉佩長此捐倚伏信𡨕昧天夀驚後先安¶
知忘情子愛網素已褰為有深仁感遂令真性遷心悲¶
空林下淚灑秋景前夫子寡兄弟無孤傷藐然傾雲為¶
慘結弔鶴共聫翩割念歸命駕訣詞空向筵樹桃隂始¶
合愛客位常懸怳若逺行時&KR0034;望歸朝旋悟兹歡宴隔¶
哀彼嵗月延書帯變芳草履痕移緑錢冥期倘可逄生¶
<pb:KR4h0022_WYG_303-13b>¶
盡㑹無縁(王坦之初與沙門竺法師甚厚毎共論幽明/報應便要先死者當報其事後經年師忽来)¶
(云貧道已死罪福皆不虚唯/當勤修道徳升濟神明耳)幸願示因業(闕/)代居運専¶
(沈約死後冥中見千因師/云急為我造經㧞我苦難)相思轉寂寞獨往西林泉欲¶
見故人心時開所贈篇素高陶靖節今重楚先賢芳躅¶
将遺愛可為終古傳¶
　　　聞李䖍州亡　　　　　　　釋靈徹¶
時時聞説故人死日日自悲垂老身白髪不生應不得¶
青山長在属何人¶
<pb:KR4h0022_WYG_303-14a>¶
　　　弔孟東野二首　　　　　　王　建¶
吟損(一作/哭盡)秋天月不明蘭無香氣鶴無聲自從東野先¶
生死側聼雲山得散行¶
　　　二¶
老松臨死不生枝東野先生早哭兒但是洛陽城裏客¶
家傳一本長殤詩¶
　　　哭李象　　　　　　　　　楊　衡¶
白鷄黄犬不将去寂寞空餘𦵏時路草苑花開年復年¶
<pb:KR4h0022_WYG_303-14b>¶
後人知是何人墓憶君思君獨不眠夜寒月照青楓樹¶
　　　哭楊兵曹凝陸歙州叅　　　韓　愈¶
人皆(集作/生)期七十纔半豈蹉跎數(集作/併)出知巳淚自然¶
白髮多晨興為誰慟還坐久滂沱論文與晤語(集作新/墳與宿)¶
(草/)已矣兩(集作復/一作可)如何¶
　　　哭王僕射相公播(時兼鹽/鐵暴薨)　　劉禹錫¶
于侯一日病滕公千載歸門庭颯已變風物慘無輝羣¶
吏謁新府舊賔霑素衣歌堂忽暮哭駕雀盡驚飛¶
<pb:KR4h0022_WYG_303-15a>¶
　　　許給事見示哭工部劉尚書詩因命同作¶
　　　　　　　　　　　　　　　前　人¶
漢室賢王後(從叔望/在河間)孔門高第人濟時成國器樂道任¶
天真特逹圭無玷堅貞竹有筠揔戎寛得衆市義貴能¶
貧䕶塞無南牧馳心拱北辰乞身来闕下賜告卧漳濵¶
榮躍初題劒清瀛已拖紳宫星徒列位隙日不廻輪昔¶
自追飛侣今為侍從臣素絃哀已絶青簡歎猶新未遂¶
揮金樂空悲撤瑟晨凄凉竹林下無復見清塵¶
<pb:KR4h0022_WYG_303-15b>¶
　　　傷獨孤舍人(并引/)　　　　　前　人¶
貞元中余以御史監祠事河南獨孤生始仕為奉禮郎¶
有事宗廟郊畤必與之俱繇是甚熟及余謫武陵九年¶
間獨孤生仕至中書舍人視草禁中上方許以宰相元¶
和十年春余祗召抵京師次都亭日舍人以疾不起余¶
聞因作傷詞以為弔¶
昔别公年少今悲喪國華逺来同社鷰不見早梅花¶
　　　　傷叚右丞(江湖&KR0199;逰/南宫交代)　　　前　人¶
<pb:KR4h0022_WYG_303-16a>¶
江梅多豪氣朝廷有直聲何言馬蹄下一旦是佳城¶
　　　哭龎京兆(少年有俊氣嘗/擢制科之首)　　前　人¶
俊骨英才氣褎然䇿名飛歩冠羣賢逢時已自致高位¶
得病(集作/疾)還因倚少年天上别歸京兆府人間空歎茂¶
陵阡今朝繐帳哭君處前日見鋪歌舞筵¶
　　　哭吕衡州時余方謫居　　　前　人¶
一夜霜風凋玉芝蒼生絶望士林悲空懐濟世安人畧¶
不見男婚女嫁時遺草一函歸太史旅墳三尺近要離¶
<pb:KR4h0022_WYG_303-16b>¶
朔方徙嵗行當滿欲為君刋第二碑¶
　　　傷循州渾尚書　　　　　　前　人¶
貴人淪落路人哀碧水連天丹旐廻遙想長安此時節¶
朱門深巷百花開¶
　　　重至衡陽傷栁儀曹(并序/)　　前　人¶
元和乙未嵗與故人栁子厚臨湘水為别栁浮舟適栁¶
州余登陸赴連州後五年余從故道出桂嶺至前别處¶
而君殁於南中因賦詩以投吊¶
<pb:KR4h0022_WYG_303-17a>¶
憶昨與故人湘江岸頭别我馬映林嘶君㠶轉山滅馬¶
嘶循故道㠶滅如流電千里江蘺春故人今不見¶
　　　謫居悼往　　　　　　　　前　人¶
悒悒何悒悒長沙地卑濕樓上見春多花前恨風急猿¶
愁腸斷呌鶴病翹趾立牛衣獨自眠誰哀仲卿泣¶
　　　遙傷丘中丞(并引/)　　　　　前　人¶
河南丘絳有詞藻與余同昇進士科從事鄴下不幸遇¶
害故為傷詞¶
<pb:KR4h0022_WYG_303-17b>¶
鄴下殺才子蒼茫寃氣凝枯楊映漳水野火上西陵馬¶
鬛今無所龍門昔共登何人為弔客唯是有青蠅¶
　　　哭李觀　　　　　　　　　孟　郊¶
志士不得老多為直氣傷阮公終日哭夀命固難長顔¶
子既殂謝孔門無輝光文星落竒曜寳劍摧修鋩常作¶
金應石忽為宫(集作/参)别商為爾弔琴瑟斷絃難再張偏¶
轂不可轉(一作/推)隻翼不可翔清塵無吹嘘委地難飛揚¶
此義古所重此風今已(一作/則)亡自聞喪元賔一日八九¶
<pb:KR4h0022_WYG_303-18a>¶
狂沉痛此丈夫嗚呼彼穹蒼我有出俗韻勞君疾惡腸¶
知音既已矣微言(集作/善)誰能彰旅𦵏無高墳栽松不成¶
(一作/依)行哀歌動寒日贈淚沾晨霜(一作/衣裳)神理本窅窅(集/作)¶
(冥/冥)今来更茫茫何以蕩悲懐萬事付一觴¶
　　　哭盧貞國　　　　　　　　前　人¶
一别難與期存亡易寒燠下馬入君門聲悲不成哭自¶
能富才藝當冀深榮禄皇天負我賢遺恨至滿目平生¶
嗟無子家事親相嘱¶
<pb:KR4h0022_WYG_303-18b>¶
　　　哭秘書包太監　　　　　　前　人¶
哲人卧病日賤子泣玉年當恐寶鏡破明月難再圓文¶
字未改素聲容忽歸𤣥始知知音稀千載一絶絃舊舘¶
有遺琴清風那再傳¶
　　　哭李舟員外并寄杜中丞　　前　人¶
生死方知交態存忍将齖齚報幽魂十年同在平原客¶
更遣何人哭寝門¶
　　　悼吳興楊衡評事　　　　　前　人¶
<pb:KR4h0022_WYG_303-19a>¶
君生(集作/在)霅水清君去霅水渾空有(集作/令)骨肉親(集作/情)¶
哭得日月(集作/白日)昏大夜不復曉古松長閉門琴絃緑水¶
絶詩句青山存昔為芳春顔今為芳春根獨聞冥寞(一/作)¶
(冥/冥)理先儒未嘗(一作/曽)言¶
　　　李少府㕔弔李元賔遺字(元賔題少府㕔云宿/從叔宅有感有其義)¶
　　　　(而無/其辭)¶
零落四五(集作/三四)字忽然(集作/成)千萬年那知真寂客(集作/那知)¶
(冥冥/客)不有補遺(集作/亡)篇斜月吐(集作/弔)空壁旅人難獨眠¶
<pb:KR4h0022_WYG_303-19b>¶
一生能幾時萬(集作/百)慮来相煎戚戚故交淚幽幽長夜¶
泉已矣難重言一言一潸然¶
　　　悼㓜子　　　　　　　　　前　人¶
一開黄蒿門不聞白日事生氣散成風枯形化為地負¶
我十年㤙欠爾千行淚灑之北原上豈(集作/不)待秋風至¶
　¶
　¶
　文苑英華巻三百三¶
