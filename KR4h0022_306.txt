# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.114323
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百六
<pb:KR4h0022_WYG_306-1a>¶
欽定四庫全書¶
　文苑英華巻三百六　　　宋　李昉等　編¶
　悲悼六¶
　　墳墓五十五首¶
　　　經孫氏陵　　　　　　　　何　遜(見類/聚)¶
在昔炎靈厭神器若無依逐兔争先㨗掎鹿競因機呼¶
吸開霸道咤叱掩江畿豹變分竒畧虎視肅戎威長虵¶
衂巴漢冀馬絶淮淝交戰無内禦重門豈外扉成功終¶
<pb:KR4h0022_WYG_306-1b>¶
已棄凶徳愎而違水龍忽東鶩青盖乃西歸碣來易永¶
乆年代曖微微苔石疑文字荆墳失是非山鸎空曙響¶
壠月自秋輝銀海終無浪金鳬㑹不飛閴閴今如此望¶
望沾人衣¶
　　　悲行路孤墳　　　　　　　前　人¶
行路一孤墳路成墳已毁空疑年嵗積不知陵谷徙幾¶
經秋葉飛(初學記/作黄)驟見春流瀰金蚕不可織玉樹何曽¶
蕋陌上驅馳人笑歌自侈靡今日非明日所念誰憐此¶
<pb:KR4h0022_WYG_306-2a>¶
　　　遊朝山悲古塚　　　　　　虞　騫(見初/學記)¶
長林帯朝夕(一作/霧)孤嶺枕江村踈松含白水密篠滿平¶
原荒墳改凍葉低壟變年根西光長檟落促爾膝前樽¶
　　　經陳思王墓　　　　　　　庾肩吾¶
公子獨憂生丘壟擅餘名採樵枯樹盡犁田荒隧平寧¶
追晏平樂詎想謁承明且余來錫命兼言事結成飄颻¶
河朔逺䬃(一作/飈)䫻風郊鳴鴈與雲俱陣沙将蓬共驚枯¶
葉落古(一作/故)社寒鴉歸(一作/思)孤城壠水哀葭曲漁陽慘¶
<pb:KR4h0022_WYG_306-2b>¶
鼔聲離家未逺客安得不傷情¶
　　　行經古墓　　　　　　　　隂　鏗(見初/學記)¶
偃松将古墓年代理當深表柱應堪燭碑書欲有金逈¶
墳由路毁荒隧受田侵霏霏野露合昏昏隴日沉懸劒¶
今何在風楊空自吟¶
　　　遇徐君墓　　　　　　周無名法師¶
延陵上國返枉道訪徐公死生命忽異懽娱意不同始¶
往邙山比聊踐平陵東徒觧千金劍終恨九泉空日盡¶
<pb:KR4h0022_WYG_306-3a>¶
荒郊外烟生松柏中何言愁寂寞日暮白楊風¶
　　　聘齊經孟嘗君墓　　　　　陳　昭¶
薛城觀舊跡征馬屢徘徊盛徳今何在唯餘長夜臺蒼¶
茫空隴路顦顇古松栽悲隨白楊起淚想雍門来泉户¶
無闗吏鷄鳴誰為開¶
　　　春夕經行留侯墓　　　　　盧思道¶
少小期黄石晩年遊赤松應成羽人去何忽掩高封踈¶
蕪枕絶野邐迤帯斜峯墳荒隧草没碑碎石苔濃徂秦¶
<pb:KR4h0022_WYG_306-3b>¶
懐猛氣師漢挺柔容盛烈芳千祀深泉閉九重夕風吟¶
宰樹遲光落下舂(見淮/南子)遂令懐古客揮淚獨無從¶
　　　過張平子墓　　　　　　　駱賔王¶
西鄂該通理南陽擅徳音玉巵浮藻麗銅渾積思深忽¶
懐今日昔非復昔時今日落(集作/往)豐碑暗風来古木吟¶
唯歎窮泉下終欝羡魚心¶
　　　邙山　　　　　　　　　　沈佺期¶
北邙山上列墳塋萬古千秋對洛城城中日夕歌鍾起¶
<pb:KR4h0022_WYG_306-4a>¶
山下唯聞松柏聲¶
　　　比干墓　　　　　　　　　徐彦伯¶
大位天下寳維賢國之鎮殷道微而在受辛纂頺&KR0601;山¶
鳴鬼又哭地裂川亦震媟黷皆佞諛䖍劉盡英雋孤卿¶
帝叔父特進貞而順玉牀逾皜潔銅柱方敲焮奉國歴¶
三朝觀竅明一瞬季代猖狂主蓄怒提白刄之子彌忠¶
讜憤然更勇進撫膺逝隕越知死故不恡已矣竟剖心¶
哲婦亦同殉驪龍暴雙骨太岳推孤刄周發次商郊寃¶
<pb:KR4h0022_WYG_306-4b>¶
骸悲莫殣劍鋒&KR0008;遺孽報復一何迅駐罕歌淑靈命徙¶
封旅櫬自爾銜幽酷于嗟流景駿邱墳被宿莽壇所縁¶
飛燐貞觀戒卜征維皇念忠信荒墳護草木刻桷吹煨¶
燼代逺思更崇身頺名益振帝詞書藥石國饌羅芳衅¶
偉哉列士圗竒英千古狥¶
　　　題東山子李適碑隂(并/序)　　　前　人¶
噫嘻李公生自號東山子死𦵏東山豈其䜟哉神交者¶
歌薤露以送子歸東山焉人三章章八句合一十五章¶
<pb:KR4h0022_WYG_306-5a>¶
鐫于碑隂云(序云人三章合十五章則當有五/人姓名今止存徐詩又止二章)¶
隴障縈紫氣(一作/氛)金光赫氤氲美人含遥靄桃李芳(一/作)¶
(方/)自薫圗高黄鶴羽寳奪驪龍羣忽驚薤上露曲掩(一/作)¶
(曀/)東山雲回也實夭折賈生亦脆促今復衰若人危光¶
迅風燭曙臺淪清鏡窮塵掩結緑何以贈下泉生芻唯¶
一束¶
　　　過懐王墓　　　　　　　　張　説¶
喔吚(集作/吚嚘)不可信以是(集作/似此)敗懐王客死嶢闗路返𦵏¶
<pb:KR4h0022_WYG_306-5b>¶
岐江陽啼猿(一作/狖)抱山月饑狐獵野霜一聞懐沙事千¶
載盡悲凉¶
　　　和黄門盧監望秦始皇陵　　張九齡¶
秦帝始求仙驪山何遽卜中年既無効兹地所宜復徒¶
役如雷奔珍恠亦雲蓄黔首無寄命赭衣相馳逐人怨¶
神亦怒身死宗遂覆土崩失天下龍闘入函谷國為項¶
籍屠君同華元戮始掘既由楚終焚乃因牧上宰議(一/作)¶
(義/)揚賢忠阿感桓速一聞過秦論載懐空杼軸¶
<pb:KR4h0022_WYG_306-6a>¶
　　　郢城西北邉有大古塚數十觀其封域多是楚¶
　　　　諸王而年代乆逺不復可識唯直西有樊妃¶
　　　　塚因後人為植松柏故行路盡知之¶
　　　　　　　　　　　　　　　前　人¶
蘋藻生南澗蕙蘭秀中林嘉名有所在芳氣無幽深楚¶
子初逞志樊妃嘗獻箴能令更擇士非直罷從禽舊國¶
皆湮滅先王亦莫尋唯傳賢媛壠猶結後人心牢落山¶
川意蕭條松柏隂跛牂(集作/破墻)時直上荒徑或斜侵惠問¶
<pb:KR4h0022_WYG_306-6b>¶
終不絶風流獨至今千春思窈窕黄鳥復哀音¶
　　　過始皇墓(時年二十/集作十五)　　　　王　維¶
古暮成蒼嶺幽宫象紫䑓星辰七曜隔河漢九泉開有¶
海人寧渡無春鴈不廻更聞松韻切疑是大夫哀¶
　　　行次昭陵十二韻　　　　　杜　甫¶
舊俗疲庸主羣雄問獨夫䜟歸龍鳯質威定虎狼都天¶
属尊堯典神功恊禹謨風雲随逸(集作/絶)足日月繼高衢¶
文物多師古朝廷半老儒直詞寧戮辱賢路不﨑嶇往¶
<pb:KR4h0022_WYG_306-7a>¶
者災猶降蒼生喘未蘇指麾安率土盪滌撫洪鑪壮士¶
悲陵邑幽人拜鼎湖玉衣晨自舉石(集作/鉄)馬汗嘗驅松¶
柏瞻虗(集作/靈)殿塵沙暗(集作/立暝)指途寂寥開國日流恨滿¶
山隅¶
　　　適思　　　　　　　　　　顔　胄¶
芳嵗不我與颯然凉風生繁華掃地歇蟋蟀充堂鳴感¶
物増憂思奮衣出遊行行值古墓林白骨下縱横田竪¶
鞭髑髏村童掃(一作/摇)精靈精靈無柰何像設安所榮(一/作)¶
<pb:KR4h0022_WYG_306-7b>¶
(營/)石人徒暝目表柱燒無聲試讀碑上文乃是昔時英¶
位極君詔𦵏勲高盈忠貞寵終禁樵採立嗣脩墳塋運¶
否前政缺羣盗多蚊虻即此邱壠壊鐵心為霑纓當其¶
崇樹日豈意侵辱併𠖇漠生變故淒凉結幽明悲端豈¶
自我外物紛相縈所適非所見前登江上城倚樓臨緑¶
(一作/浸)水一望觧傷情¶
　　　王龍驤墓　　　　　　　　賈彦璋¶
昔擅登壇寵爰光典午朝刀懸臨益夣龍啟渡江謠茂¶
<pb:KR4h0022_WYG_306-8a>¶
績當年舉英魂此地銷唯餘孤壠上日夕起松飈¶
　　　昭君墓　　　　　　　　　常　建¶
漢宫豈不死異域傷獨没萬里䭾黄金蛾眉為枯骨廻¶
軍夜出塞立馬皆不發共恨丹青人墳上哭明月¶
　　　長沙桓王墓下别李紓張南史(已見二百/八十七巻)¶
　　　　　　　　　　　　　　　劉長卿¶
　　　經漂母墓　　　　　　　　劉長卿(見集/本)¶
昔賢懐一飯兹事已千秋古墓樵人識前朝楚水流渚¶
<pb:KR4h0022_WYG_306-8b>¶
蘋行客薦山木杜鵑愁春草茫茫緑王孫舊此遊¶
　　　驪姬墓下作(夷吾重耳墓隔/河相去十三里)　岑　參¶
驪姬北原上閉骨已千秋澮水日東注惡名終不流獻¶
公恣耽惑視子如仇讐此事成蔓草我来逢古邱蛾眉¶
山月苦蟬鬢野雲愁欲弔二公子横汾無輕舟¶
　　　虹縣嚴孝子墓　　　　　　劉　灣¶
堂孝教因心(一作/不及)天然得(一作因/天心)所資禮聞三年喪爾¶
(一作/汝)獨終身期下由骨肉思上報母父慈禮聞哭有卒¶
<pb:KR4h0022_WYG_306-9a>¶
爾(一作/汝)獨哀無時前有松柏林荆蓁(一作/棘)結朦朧墓門¶
白日閒(一作/閉)泣血黄泉中草服被枯骨垢容戴飛蓬舉¶
聲哭蒼天萬木皆悲風¶
　　　經徐侍郎墓作　　　　　　顧　況¶
不知山吏部墓作石橋東宅兆鄉闗異平生翰墨空夜¶
泉無曉日枯樹足悲風更想幽𠖇事唯應有夣同¶
　　　路𠊓墓　　　　　　　　　耿　緯¶
石馬雙雙當古樹不知何代公侯墓墓前菲菲春草深¶
<pb:KR4h0022_WYG_306-9b>¶
唯有行人㸔碑路¶
　　　周平西墓　　　　　　　　權徳輿¶
英威今寂寞陳跡對崇邱壯志清風在荒墳白日愁窮¶
泉那復曉喬木不知秋嵗嵗寒塘側無人水自流¶
　　　蘇小小墓　　　　　　　　前　人¶
萬古荒墳在悠然我獨尋寂寥紅粉盡㝠漠(集作/寞)黄泉¶
深蔓草映寒水空郊暖夕隂風流有佳句吟眺一傷心¶
　　　宫人斜絶句　　　　　　　前　人¶
<pb:KR4h0022_WYG_306-10a>¶
　一路斜分古驛前隂風切切晦秋煙鉛華新舊共㝠寞¶
日暮愁鵶(一作/鴟)飛野田¶
　　　去嵗自刑部侍郎貶潮州刺史乗驛之官其後¶
　　　　家亦譴逐小女道死瘞之層峯驛之山下今¶
　　　　過其墓留題驛梁　　　　　韓　愈¶
數條藤束木皮棺草殯荒山白骨寒驚恐入心身已病¶
扶舁沿路衆知難繞墳不暇號三匝設祭惟聞飯一盤¶
致汝無辜由我罪百年慚痛淚闌干¶
<pb:KR4h0022_WYG_306-10b>¶
　　　弔友人李元賔墓　　　　　　孟　郊¶
曉上荒凉原吊彼寂寥(集作/㝠寞)魂眼咽此時淚耳悽在日¶
言𠖇𠖇(集作/寂寂)千萬年墳鏁古(集作/孤)松根¶
　　　題梁宣皇帝陵二首　　　　　吕　温¶
即讎終自剪覆國豈為䧺假號孤城裏何如在甬東¶
　　　二¶
祀夏功何薄尊周義不成悽凉庾信賦千載共傷情¶
　　　真娘墓(其墓前乃/□邱寺也)　　　　　白居易¶
<pb:KR4h0022_WYG_306-11a>¶
真娘墓虎邱道不識真娘鏡中靣唯見真娘墓頭草霜¶
摧桃李風折蓮真娘死時猶少年脂膚荑手不牢固世¶
間尤物難留連難留連易銷歇塞北花江南雪¶
　　　過京索先生墳　　　　　　賈　島¶
京索先生三尺墳秋風漠漠吐寒雲從来有恨君多哭¶
今日何人更哭君¶
　　　經李白翰林墓　　　　　　許　渾¶
氣逸何人識才高舉世疑禰生狂善賦陶令醉能詩碧¶
<pb:KR4h0022_WYG_306-11b>¶
水鱸魚興(集作/怨)青山鵬鳥悲不堪遺(集作至/今孤)塚在荆棘¶
楚江湄¶
　　　經李白墓　　　　　　　　項　斯¶
夜郎歸未老醉死此江邉𦵏闕官家禮詩殘樂府篇逰¶
䰟應到蜀小碣豈旌賢身没猶何罪遺墳野火燃¶
　　　過北海墓二十韻　　　　　温庭筠¶
撫事如神遇臨風獨涕零墓平春草緑碑折古苔青珪¶
玉埋英氣山河孕炳靈發言驚辨囿揮翰動文星藴策¶
<pb:KR4h0022_WYG_306-12a>¶
期干世持權欲反經激揚思壮氣(集作/志)流落歎頹齡惡¶
木人皆息貪泉我獨醒輪轅無匠石刀几有庖丁碌碌¶
迷蔵器規規守挈瓶憤容陵鼎鑊公議動朝廷故國将¶
辭寵危邦竟緩刑上卿亷(集作鈍/工磨)白璧凡石礪青萍揭¶
月昭東夏摶風滯北溟後塵遵軌轍前席詠儀刑木秀¶
當憂悴絃傷不底寧矜誇遭尺鷃光彩困飛螢草羽留¶
談柄清風襲徳馨鸞凰嬰雪刃狼虎犯雲屏蕙蘭荒遺¶
址榛蕪蔽舊坰羡君雖不禄猶得到明庭(集作轘轅逺/沂水何事戀)¶
<pb:KR4h0022_WYG_306-12b>¶
(明/庭)¶
　　　過陳琳墓　　　　　　　　前　人¶
曽於青史見遺文今日飄蓬過此(集作/古)墳詞客有靈應¶
識我覇才無主(集作/此始)亦憐君石麟埋没蔵春草銅雀荒¶
凉對暮雲莫恠臨風倍惆悵欲将弓劍學從軍¶
　　　過蔡中郎墓　　　　　　　前　人¶
古墳零落野花春聞説中郎有後身今日愛才非昔日¶
莫抛心力作詞人¶
<pb:KR4h0022_WYG_306-13a>¶
　　　始皇陵下作　　　　　　　曹　鄴(見詩/選)¶
千金買魚燈泉下照狐兎行人上陵過却弔扶蘇墓纍¶
纍壙中物多於養生具若使山可移應将秦國去舜殁¶
雖在前今猶未封樹¶
　　　過比干墓　　　　　　　　聶夷中¶
殷辛帝天下厭為天下尊乾綱既一斷賢愚無二門佞¶
是福身本忠作喪已源餓虎不食子人無骨肉恩日影¶
不入地下埋寃死魂腐骨(集作/肉)不為土應作石木根余¶
<pb:KR4h0022_WYG_306-13b>¶
来過此鄉下馬弔此墳静念君臣間有道誰敢論(一作/有誰)¶
(敢抗/論)¶
　　　真娘墓(在虎邱/西寺内)　　　　　　張　祜¶
佛地𦵏羅衣孤魂此是歸舞為蝴蝶夢歌謝伯勞飛翠¶
髪朝雲斷(集作/在)青娥夜月微傷心一花落無復戀春暉¶
　　　題蘇小小墓　　　　　　　前　人¶
漠漠窮塵地蕭蕭古樹林臉濃花自發眉恨柳長深夜¶
月人何待春風鳥為吟不知誰共穴徒願結同心¶
<pb:KR4h0022_WYG_306-14a>¶
　　　長江縣經賈島墓　　　　　鄭　谷¶
水繞荒墳縣路斜耕人訝我乆咨嗟重来兼恐無尋處¶
日落風吹鼓子花¶
　　　經徐稚墓　　　　　　　　陳　陶¶
郏鄏妖興炎漢衰先生南國卧明夷鳯凰屢降𤣥鍾禮¶
瓊石終蔵烈火詩禁掖衣冠加宋&KR0846;湖山耕釣没堯時¶
(一作/師)千年壠樹何人哭寂寞蒼苔内史碑¶
　　　宫人斜　　　　　　　　　陸龜蒙¶
<pb:KR4h0022_WYG_306-14b>¶
草樹愁烟似不春曉鸎夜怨問行人須知一種埋香骨¶
猶勝昭君作虜塵¶
　　　燕昭王墓　　　　　　　　羅　隐¶
戰國蒼茫難重尋此中踪跡想知音强停别騎山花曉¶
欲吊遺魂野草深浮世近来輕駿骨高䑓何處有黄金¶
思量郭隗平生事不殉昭王是負心¶
　　　經未陽杜工部墓　　　　　前　人¶
紫菊馨香覆楚醪奠君江畔雨蕭騷旅魂自是才相累¶
<pb:KR4h0022_WYG_306-15a>¶
閒骨何妨塚更高騄驥喪来輕蹇蹶芝蘭衰後逺(集作/長)¶
蓬蒿屈原宋玉憐居處幾駕青螭緩欝陶¶
　　　蘇小小墓　　　　　　　　前　人¶
魂兮檇李城猶未有人耕好月當年事殘花觸處情向¶
誰曽艷冶随分得聲名應侍吴王宴蘭橈暗送迎¶
　　　始皇陵　　　　　　　　　前　人¶
花堆無草樹無枝嬾向行人語(集作/問)昔時六國英䧺漫¶
多事到頭徐福是男兒¶
<pb:KR4h0022_WYG_306-15b>¶
　　　王濬墓　　　　　　　　　前　人¶
男兒未必盡英䧺但到時来即命(集作/命即)通若使吴都猶¶
旺氣将軍何處立殊功¶
　　　孟浩然墓　　　　　　　　前　人¶
數歩荒榛接舊蹊寒郊(集作/江)漠漠雨凄凄(集作草/萋萋)鹿門¶
黄土無多少恰到書生塚便低¶
　　　古塚　　　　　　　　　　曹　松¶
代逺已難問纍纍次古城民田侵不盡客路踏還平作¶
<pb:KR4h0022_WYG_306-16a>¶
穴地分蟄依岡鹿遶行唯應風雨夜鬼火出林明¶
　　　長陵　　　　　　　　　　唐彦謙¶
長陵高闕此安劉附𦵏纍纍盡列侯豐上舊居無故里¶
沛中原廟對荒丘耳聞英主提三尺眼見愚民盜一抔¶
千載䜿儒騎瘦馬渭濱斜日重廻頭¶
　¶
　¶
　¶
<pb:KR4h0022_WYG_306-16b>¶
　¶
　¶
　¶
　¶
　¶
　¶
　¶
　文苑英華巻三百六¶
