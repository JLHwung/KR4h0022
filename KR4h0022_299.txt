# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.912140
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百九十九
<pb:KR4h0022_WYG_299-1a>¶
欽定四庫全書¶
　文苑英華巻二百九十九　宋　李昉等　編¶
　軍旅一¶
　　　講閲三首　　　　　征伐十九首¶
　　　邉塞五十四首¶
　　講閲¶
　　　從齊武帝瑯瑘講武應詔　　沈　約¶
九功播祧墠七徳陳武縣展事昌國圖息兵由重戰皇¶
<pb:KR4h0022_WYG_299-1b>¶
情咨閲典出車迨辰選飾徒映寒隰翻綏臨廣甸颯㳫¶
佩吳戈參差腰夏箭風斾舒復巻雲霞清以轉(一作雲/葭清以)¶
(轉/)輕舞信徘徊前歌且遥衍秋原嘶代馬朱光浮楚練¶
虹壑冩飛文巖阿藻餘絢發震岳靈從揚旌水華變慿¶
高訓武則中天起遐眷鳯葢掩洪河珠旗掃(集作/拂)長汧¶
方待翠華舉逺適瑶池宴¶
　　　從駕觀講武　　　　　　　庾　信¶
校戰出長楊兵欄入鬬塲置陣横雲起開營鴈翼張門¶
<pb:KR4h0022_WYG_299-2a>¶
嫌磁石礙馬畏鐵菱傷龍淵觸牛斗繁弱駭天狼落星¶
奔驥騄浮雲上驌驦急風吹戰皷高塵擁貝裝駭猿時¶
落木驚鴻屢斷行樹寒條更直山枯菊轉芳豹畧推全¶
勝龍圖(一作/韜)揖所長小臣欣寓目還知奉㑹昌¶
　　　奉和杜員外扈從教閲　　　李　嶠¶
杪冬嚴殺氣窮紀送頺光薄狩三農隙大閲五戎塲莱¶
田初起燒蘭野正開防夾岸虹旗轉分明獸罟張燕弧¶
帶曉月吳劔動秋霜原啟前禽路山縈後騎行雲區墜¶
<pb:KR4h0022_WYG_299-2b>¶
日羽星苑斃天狼禮振軍容肅威宣武節揚神心體殷¶
祝靈兆叶姬祥幸陪仙駕末欣採翰林芳¶
　　征伐¶
　　　送北征　　　　　　　　　祖　珽¶
翠旗臨塞道靈皷出桑乾祁山歛雰霧瀚海息波瀾戍¶
亭秋雨急闗門朔氣寒方繫單于頸歌舞入長安¶
　　　同前　　　　　　　　　　裴讓之¶
沙漠胡塵起闗山𤇺燧驚皇威奮武畧上將揔神兵商¶
<pb:KR4h0022_WYG_299-3a>¶
(類聚/作高)臺朔風駛絶野寒雲生匈奴定逺近壯士欲横行¶
　　　南征　　　　　　　　　　蘇子卿¶
一朝逰桂水萬里别長安故鄉夢中近邉愁酒上寛劔¶
鋒但湏利戎衣不畏單南中地氣(一作/氣多)暖少婦莫(類聚/作早)¶
愁寒¶
　　　從駕送軍　　　　　　　　沈　炯(見類/聚)¶
惟堯稱乃武軒后號神兵吊民資知勇治亂屬師貞我¶
君膺寶業歴駕視前英浦海方無浪夷山未有平星光¶
<pb:KR4h0022_WYG_299-3b>¶
下結斾劔氣上舒精雲開萬嶺徹日麗百川明撫皷山¶
靈應詔蹕水祗驚¶
　　　奉報趙王出師在道賜詩　　庾　信¶
上將出東平先定下江兵彎弧伏石動振皷沸沙鳴横¶
海將軍號長風駿馬名雨歇殘虹斷雲歸一鴈征暗巖¶
朝石濕空山夜火明低橋澗底渡狹路花中行錦車同¶
建節魚軒異泊榮軍中女子氣塞外夫人城小人乖攝¶
養岐路阻逢迎㡬月芝田熟何年金竈成哀笳闗塞曲¶
<pb:KR4h0022_WYG_299-4a>¶
嘶馬别離聲王子身為寶深思不倚衡¶
　　　和趙王送從軍　　　　　　前　人¶
樓船聊習戰白羽試撝軍山城對却月岸陳底平雲赤¶
地懸弩影流星抱劔文胡笳遥警夜塞馬暗嘶羣客行¶
明月硤猿聲不可聞¶
　　　軍師凱旋自邕州順流舟中　李　嶠¶
鳴鞞入嶂口汎舸歴川湄尚想江陵陣猶疑下瀬師岸¶
廻㠶影疾風送皷聲遲萍葉沾蘭槳林花拂桂旗弓鳴¶
<pb:KR4h0022_WYG_299-4b>¶
蒼隼落劔動白猿悲芳樹吟羗管幽篁入楚詞(一作/祠)全¶
軍多勝䇿無戰在明時寄謝山東妙長纓徒自期¶
　　　平胡二章(并序/)　　　　　　唐𤣥宗¶
戎羯不䖍竊我荒服命偏師之浮剪彼應期而咸殄一¶
麾克定告捷相仍爰命是詩以言其志(集作愛作是/詩聊以言志)¶
雜虜忽猖狂無何敢亂常羽書朝繼入烽火夜相望將¶
出凶門勇兵因死地强蒙輪皆突騎按劔盡鷹揚皷角¶
雄山野龍蛇入戰塲流膏潤沙漠濺血染鋒鋩霧廓清¶
<pb:KR4h0022_WYG_299-5a>¶
𤣥塞雲開靜朔方武功今已立文徳愧前王¶
　　　二¶
邉服胡塵起長安漢將飛龍蛇開陣法貔武振軍威詐¶
虜腦塗地征夫血染衣今朝書奏入明日凱歌歸¶
　　　奉和御製二首　　　　　　裴　灌¶
𤣥漠聖恩通由來書軌同忽聞窺月滿相聚冦雲中廟¶
畧占黄氣神兵出綘宫將軍行逐虜使者亦知戎一舉¶
轒輼减再麾沙朔空直將威禁暴非用武為雄飲至明¶
<pb:KR4h0022_WYG_299-5b>¶
軍禮疇勲錫武功干戈還載戢文徳在唐風¶
　　　二¶
殊類驕無長王師示有征中軍纔授律妖冦已亡精斬¶
虜還遮塞綏降更築城從來攻必克天䇿振竒兵¶
　　　同前　　　　　　　　　　韓　休¶
南牧正紛紛長河起塞氛王兵徴選士金鉞拜將軍疊¶
皷遥邉吹連旌暗朔雲祅星乗夜落吉氣入朝分始見¶
幽烽警俄㸔烈火焚功成奏凱樂戰罷䇿歸勲盛徳陳¶
<pb:KR4h0022_WYG_299-6a>¶
清廟神謨屬大君叨榮逢姬伯率舞詠時文¶
　　　夏日都門送司馬員外逸客孫員外佺北征¶
　　　　　　　　　　　　　　　沈佺期¶
二庭追虜騎六月動周師廟畧天人授軍麾相國持復¶
言徴二妙才令重當時畫省連征橐横門共别詞雲迎¶
出塞馬風巻渡河旗計日方夷冦旋聞杖杜詩¶
　　　同前(時相王為元帥魏/大夫元忠為副)　　　李　乂¶
日逐滋南冦天威撫北垂折珪行仗節持印且分麾羽¶
<pb:KR4h0022_WYG_299-6b>¶
&KR0702;雙鳬去兵車駟馬馳虎旗懸氣色龍劔抱雄雌候月¶
期戡剪經時念别離坐聞闗隴外無復引弓兒¶
　　　送兵還作(集作薊/中作)　　　　　高　適¶
䇿馬自沙海上(集作/長)驅登塞垣邉城高(集作/向)蕭條白日¶
黄雲昏一到征戰處每愁胡虜翻豈無安邉書諸將已¶
承恩惆悵孫吳事歸來獨閉門¶
　　　從軍北征　　　　　　　　李　益¶
天山雪後海風寒横笛偏吹行路難磧裏征人三千萬¶
<pb:KR4h0022_WYG_299-7a>¶
一時回向月中(集作/明)㸔¶
　　　聽曉角　　　　　　　　　前　人¶
繁霜一夜落平蕪吹角當城片月孤無數塞鴻飛不度¶
秋風巻入小單于¶
　　　平戎(時諫官論比虜未回天徳/軍師請收城備胡之際)¶
　　　　　　　　　　　　　　　趙　嘏¶
邉聲一夜殷秋鼙牙帳連𤇺擁萬蹄武帝未能忘塞北¶
仲舒纔足使膠西氷横曉渡胡兵合雪滿窮沙漢騎迷¶
<pb:KR4h0022_WYG_299-7b>¶
自古平戎有良䇿將軍不用倚雲梯¶
　　　降虜　　　　　　　　　　前　人¶
廣武溪頭降虜稀一聲寒角怨金㣲河湟不在春風地¶
歌舞空裁雪夜衣鐵馬半嘶邉草去狼煙高映塞鴻飛¶
揚雄尚白相如吃今日何人從獵歸¶
　　邉塞¶
　　　於北平作　　　　　　　　唐太宗¶
翠野駐戎軒盧龍轉征斾遥山麗如綺長流縈似帶海¶
<pb:KR4h0022_WYG_299-8a>¶
氣百重樓巗松千丈葢兹焉可遊賞何必襄城外¶
　　　和邊城秋氣早　　　　　李義甫¶
金微凝素節玉律應清葭邊馬秋聲急征鴻曉陣斜闗¶
樹凋凉葉塞草落寒花霧暗長川景雲昏大漠沙溪深¶
路難越川平望超忽極望斷煙飄遥落驚蓬沒霜結龍¶
城吹水照龜林月日色夏猶冷霜華春未歇睿作髙紫¶
宸分明映𤣥闕¶
　　　冀北春望　　　　　　　　崔　液¶
<pb:KR4h0022_WYG_299-8b>¶
廻首覽燕趙春生兩河間曠然餘萬里際海不見山雨¶
歇青林潤煙空緑野閑問鄉無處所目送白雲闗¶
　　　邊愁　　　　　　　　　　崔　湜¶
九月蓬根斷三邊草葉腓風塵馬變色霜雪劒生衣客¶
思愁隂晩邊書驛騎歸殷勤鳯樓上還袂及春暉¶
　　　早春邊城還歸　　　　　　前　人¶
大漢羽書飛長城未解圍山川凌玉障旌節下金微路¶
向南庭逺書因北鴈稀鄉關摇别思風雪故戎衣嵗盡¶
<pb:KR4h0022_WYG_299-9a>¶
仍為客春還尚未歸明年征騎返歌舞及芳菲¶
　　　塞外三首　　　　　　　　鄭　愔¶
塞外蕭條望征人此路賖邊聲亂朔馬秋引動胡笳遥¶
障侵歸日長城帶晩霞斷蓬飛古戍連鴈聚寒沙海暗¶
雲無葉山春雪作花丈夫期報主萬里獨歸家¶
　　　二¶
荒壘三秋夕窮郊萬里平海隂凝獨樹日氣下連營戎¶
斾霜疑重邊裘夜更輕将軍猶轉戰都尉不成名折桞¶
<pb:KR4h0022_WYG_299-9b>¶
悲春曲吹笳斷夜聲明年塞(一作/漢)使返須築受降城¶
　　　三¶
陽鳥南飛夜隂山北地寒漢家征戍客年嵗在樓蘭玉¶
塞朔風起金河秋月團邊聲入皷吹霜氣下旌竿海外¶
歸書斷天涯旅鬢殘子卿猶奉使恒向節旄㸔¶
　　　邊秋薄暮　　　　　　　　蘇　頲¶
海外秋鷹繫霜前旅鴈歸邊風思鞞皷落日慘旌麾浦¶
暗漁舟入川長獵騎稀客悲逢薄暮况乃事戎機¶
<pb:KR4h0022_WYG_299-10a>¶
　　　送張判官赴河西　　　　　王　維¶
單車曽出塞報國敢邀勲見逐張征虜令思霍冠軍沙¶
平連白雪蓬巻入黄雲慷慨倚長劒髙歌一送君¶
　　　送元二使安西　　　　　　前　人¶
渭城朝雨裛輕塵客舍青青桞色新(集作/春)勸君更盡一¶
盃酒西出陽闗無故人¶
　　　送劉司直赴安西　　　　　前　人¶
絶域陽闗道胡沙與塞塵三春時有鴈萬里少行人苜¶
<pb:KR4h0022_WYG_299-10b>¶
蓿隨天馬蒲萄逐漢臣當令外國懼不敢覔和親¶
　　　遼西作　　　　　　　　　崔　顥¶
燕郊芳嵗晩殘雪凍邉城四月青草合遼陽春水生胡¶
人正牧馬漢将日徴兵露重寳劒濕沙虗金皷鳴寒衣¶
著已盡春服與誰(文粹作/誰與)成寄語洛陽使為傳邉塞情¶
　　　發臨洮赴北庭留别　　　　岑　參¶
聞説輪臺路年(集作/連)年見雪飛春風曽(集作/長)不到漢使¶
亦來(一作/應)稀白草通疎勒青山過武威勤王不敢道逺¶
<pb:KR4h0022_WYG_299-11a>¶
思(一作/思向)夢中歸¶
　　此詩二百九十二巻重出前已削去注異同為¶
　　　一作¶
　　　磧西(集作/石)題送李判官入京　前　人¶
一身從逺使萬里向安西漢月垂鄉淚胡沙損馬蹄尋¶
河愁地盡過磧覺天低送子軍中飲家書醉裏題¶
　　　過磧　　　　　　　　　　前　人¶
黄沙磧裏客行迷四望雲天直下低為言地盡天還盡¶
<pb:KR4h0022_WYG_299-11b>¶
行到西安更向西¶
　　　營州　　　　　　　　　　髙　適¶
營州少年滿(集作/歇)原野狐(集作/皮)裘蒙茸獵城下魯酒千¶
盃不醉人胡兒十嵗能騎馬¶
　　　凉州　　　　　　　　　　王之渙¶
黄河直上白雲間一片孤城萬仞山羌笛何須怨楊桞¶
春光不度玉門闗¶
　　　邊頭作　　　　　　　　　李　端¶
<pb:KR4h0022_WYG_299-12a>¶
邠郊泉脉動落日上城樓羊馬水草足羌胡帳幕稠¶
射鵰過海岸傳箭脅邊州何事歸朝将今年又拜侯¶
　　　過五原至飲馬泉(集作監州胡/兒飲馬泉)李益¶
緑楊著水宛(集作/草)如煙舊是胡兒飲馬泉㡬處吹笳明¶
月夜何時倚劒白雲天從來凍合闗山路今日分流漢¶
使前莫遣行人照容鬢恐驚憔悴入新年¶
　　　塞北行次度破訥沙　　　　前　人¶
眼見風來砂旋移經年不省草生時莫言(集作/無論)塞北無¶
<pb:KR4h0022_WYG_299-12b>¶
春到(集作/至)縱有春來何處知¶
　　　上黄堆峰(集作/𤇺堆)　　　　　　前　人¶
心期紫閣山中月身過黄堆峰(集作/堆𤇺)上雲年髪已從書¶
劒老戎衣更逐霍将軍¶
　　　送客還幽州　　　　　　　前　人¶
惆悵秦城送獨歸薊門雲樹逺依依秋來莫射南來鴈¶
從遣乘春(集作/風)更北飛¶
　　　此詩二百七十五巻重出前已削去¶
<pb:KR4h0022_WYG_299-13a>¶
　　　早發破訥沙　　　　　　　前　人¶
破訥沙頭鴈正飛鸊鵜泉上戰初歸平明日出東南地¶
滿磧寒光生鉄衣¶
　　此詩二百九十三巻重出前已削去¶
　　　宿金河戍　　　　　　　　張　震¶
朝發鐵麟驛夕宿金河戍奔波急王程一日千里路但¶
見容鬢改不知嵗華暮悠悠沙漠行王事彌多故¶
　　　邊詞　　　　　　　　　　張敬忠¶
<pb:KR4h0022_WYG_299-13b>¶
五原春色舊來遲二月垂楊未掛絲即今河畔氷開日¶
正是長安花落時¶
　　　邊行書事(又𤣥集作/塞上行)　　　　李昌符¶
朔野煙塵起天軍又舉戈隂風向晩急殺氣入秋多(又/一)¶
(集作莽蒼蘆闗北孤城帳幙/多客軍甘入陣老将望廻戈)樹盡禽棲草氷堅路在河¶
汾陽無繼者(集作尋/下世)離(集作/羌)虜肯先和¶
　　　近無西耗　　　　　　　　李敬芳¶
逺戎兵壓境遷客淚横襟𤇺候驚春塞縲囚困越吟自¶
<pb:KR4h0022_WYG_299-14a>¶
憐牛馬走未識犬羊心一月無消息西居日又沉¶
　　　送張司直徃單于　　　　　于　鵠¶
若過并州北誰人不憶家塞堡(一作/深)無去伴路盡到平¶
沙磧冷唯逢鴈天春不見花莫隨邊将意垂老事輕車¶
　　　邊思　　　　　　　　　　楊　衡¶
蘇武節毛盡李陵音信稀梅當隴上發人向隴頭歸¶
　　　思遊邊友人　　　　　　　賈　島¶
凝愁對孤燭昨日飲離杯葉下故人去天中新鴈來連¶
<pb:KR4h0022_WYG_299-14b>¶
沙秋草薄帶雪暮山開苑北紅塵道何時見逺回¶
　　　送友人遊塞　　　　　　　前　人¶
飄蓬多塞下君見益&KR1008;然廻磧沙銜日長河水接天夜¶
泉行客火曉戍向京煙少結相思恨佳期芳草前¶
　　　塞上行作　　　　　　　　劉得仁¶
鄉井久離别窮邊觸目愁主人居外地塞雪下中秋鴈¶
舉之衡翅河渟入虜流将軍心莫苦向此取封侯¶
　　　登臨洮望蕭闗　　　　　　李昌符¶
<pb:KR4h0022_WYG_299-15a>¶
漸覺風沙暗蕭闗欲到時兒童能探火婦女解縫旗川¶
絶銜魚鷺林多帶箭麋暫來戎馬地不敢苦吟詩¶
　　　送友人出塞　　　　　　　姚　鵠¶
帝城春色著寒梅去恨離懐醉不開作(一作/相)别欲将何¶
計免此行應又隔年回入河殘日鵰西盡巻雪驚蓬馬¶
上來有思莫忘清寒學衆傳君負佐王才¶
　　　邊遊　　　　　　　　　　項　斯¶
古鎮門前候長安路在東天晴槐葉霧日暮葦花風塞¶
<pb:KR4h0022_WYG_299-15b>¶
舘皆無簟儒裝亦有弓防秋故鄉卒曽喜語音同¶
　　　邊城寫眺　　　　　　　　馬　戴¶
聊凭危堞望暗起異鄉情塞曲闗防絶山昏霧露生河¶
灘胡鴈下戎壘漢聲(一作/皷)驚獨對殘秋色狂歌淚滿纓¶
　　　送友人邊遊廻　　　　　　薛　能(一作/馬戴)¶
遊子新從絶塞廻自言曽上李陵臺罇前語盡北風起¶
秋色蕭條胡鴈來¶
　　　送李溟出塞　　　　　　　前　人¶
<pb:KR4h0022_WYG_299-16a>¶
邊城官尚(集作/向)惡况乃是覉遊别路應相(一作/多)憶離亭¶
更少留黄沙人外闊飛雪馬前稠甚險穹廬宿無為過¶
代州¶
　　此詩二百八十一巻重出前巳削去注異同為一¶
　　　作¶
　　　送友人出塞　　　　　　　前　人¶
榆闗早不可何况出榆闗春草臨岐斷邊樓帶日閑人¶
歸穹帳外鳥發廢營間此地秋堪(集作/堪愁)想霜前作意還¶
<pb:KR4h0022_WYG_299-16b>¶
　　　回中作　　　　　　　　　温庭筠¶
莽莽雲空逺色愁嗚嗚戍角上髙樓吳姬怨思吹雙管¶
燕客悲歌動(集作/别)五侯千里闗山邊草暮一星烽火朔¶
雲秋夜來霜重西風起隴水無聲凍(一作/噎)不流¶
　　　送人徃北寒　　　　　　　李　頻¶
上馬問雲中長川送北風日西身獨去山轉路無窮樹¶
隔髙闗斷沙連大漠空君㸔河外将早晩合平戎¶
　　　代北言懐　　　　　　　　喻坦之¶
<pb:KR4h0022_WYG_299-17a>¶
困馬榆闗北那堪落景催路行沙不絶風與雪兼來草¶
得春猶白鴻侵夏始廻行人莫逺入戍角有餘哀¶
　　　書邊事二首　　　　　　　張　喬¶
調角斷清秋征人倚戍樓春風對青塜白日落梁州大¶
漠無兵阻窮邊有客遊蕃情如此水長願向春流¶
　　　二¶
萬里沙西寇已平犬羊羣外築空城分營夜火燒雲逺¶
教獵秋鵰掠草輕秦将力隨胡馬竭蕃河流入漢家清¶
<pb:KR4h0022_WYG_299-17b>¶
𦍑戎不識干戈老須賀明時聖主明¶
　　　送人遊邊　　　　　　　　鄭　谷¶
春亦怯邊遊此行風正秋别離逢雨夜道路向雲州磧¶
樹藏城逺河沙漾日流将軍方破虜莫惜獻良籌¶
　　　京(集作/凉)西即事　　　　　　韓　宗¶
秋草河蘭起陣雲凉州唯向管絃聞豺狼毳幕三千帳¶
貔虎金郊十萬軍候騎北來驚有説戍樓西望悔為文¶
昭陽亦待平安火誰握旌旗不見勲¶
<pb:KR4h0022_WYG_299-18a>¶
　　　邊思　　　　　　　　　　周　朴¶
年髙來逺戍白首罷干戎夜色薊門火秋聲邊塞風磧¶
浮悲老馬月滿引新弓百戰山隂去唯添上将雄¶
　　　邊庭送别　　　　　　　　張　蠙¶
一生雖達理逺别亦相悲白髮無修處青松有老時暮¶
煙傳戍起寒日隔沙垂若是長安去何難定後期¶
　　　登單于臺　　　　　　　　前　人¶
邊兵春盡回獨上單于臺白日地中出黄河天上來沙¶
<pb:KR4h0022_WYG_299-18b>¶
翻痕似浪風急響疑雷欲向隂闗度隂闗曉不開¶
　　　過蕭闗　　　　　　　　　前　人¶
出得蕭闗北儒衣不稱身隴狐來試客沙鶻下欺人曉¶
戍殘衙火晴原起獵塵邊戎莫相忌非是霍家親¶
　　　薊北書事　　　　　　　　前　人¶
度磧如經海茫然但見空戍樓承落日沙塞礙驚蓬暑¶
過燕僧出時平虜客通逢人皆上将誰有定邊功¶
　　　朔方書事　　　　　　　　前　人¶
<pb:KR4h0022_WYG_299-19a>¶
秋盡角聲苦逄入唯荷戈城池向隴小岐路出闗多鴈¶
逺行垂地𤇺髙影入河仍聞黑山寇又覔漢家和¶
　　　邊夜　　　　　　　　　　羅　隠¶
光景漂如水生涯轉似萍鴈門窮朔路牛斗故鄉星地¶
盡人(一作書/罷愁)誰切歌終淚自零夜闌廻首算何處不長¶
亭¶
　¶
　¶
<pb:KR4h0022_WYG_299-19b>¶
　¶
　¶
　¶
　¶
　¶
　¶
　¶
　文苑英華巻二百九十九¶
