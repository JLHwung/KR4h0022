# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.795584
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百七十九 
<pb:KR4h0022_WYG_179-1a>¶
欽定四庫全書¶
　文苑英華巻一百七十九　宋　李昉等　編¶
　應令(應教/附)¶
　　應令三十七首　　　　應教二十四首¶
　　應令¶
　　　侍遊新亭應令　　　　　梁簡文帝¶
神襟愍行邁岐路愴徘徊遥瞻十里陌傍望九成臺鳯¶
管流虚谷龍騎藉春荄曉光浮野映朝煙承日廻沙文¶
<pb:KR4h0022_WYG_179-1b>¶
浪中積春隂江上來栁葉帶風轉桃花含雨開聖情藴¶
珠綺札命表英才顧憐碔砆質何以儷瓊&KR0347;¶
　　　餞廬陵内史王脩應令　　　前　人¶
餞行臨上節開筵命羽觴廻池㵼飛棟濃雲垂畫堂疎¶
槐未合影反日暫流光園梅歛新藻階蕙結初芳¶
　　　奉和簡文帝太子應令　　　劉孝威¶
太子天下本元良萬國貞周朝推上嗣漢代慙重明前¶
星涵瑞彩洊雷揚逺聲三善得樂正百行紀司成九流¶
<pb:KR4h0022_WYG_179-2a>¶
遍已辨七經咸所精博聞强子政髙才陵長卿禮尊逾¶
屈已德盛益卑情仙菊(類聚/作氣)貽鍾相儒道推桓榮延賢¶
博望苑視膳長安城園綺随金輅浮丘侍玉笙智囊前¶
歛笏端士後垂纓九仙良所重四海更垂纓(初學記作/誰輕類聚)¶
(作東/傾)斑輪同笨乗甲舘(類聚/作觀)齊蓬衡¶
　　　奉和六月壬午應令　　　　前　人¶
𤣥圃棲金碧虚澗挹(一作/抱)琨瑤築山圖碣岫穿池控(一/作)¶
(類/)海潮雷奔石鯨動水濶牽牛遙乗黿猶怯渡鞭石遂¶
<pb:KR4h0022_WYG_179-2b>¶
成(一作/類為)橋崖崩下生窟壁峭上干霄噪蛙常&KR0870;沸遊魚¶
或自跳荒徑横臨浦空舟斜挿橈愁鴟集古樹白鷺隐¶
青苖神(一作/乍)心重丘壑散歩(一作/㣲)懐漁樵石壘元卿徑¶
枝掛許由瓢伊臣本寂寞(一作/黙)由來畏市朝為貪山水¶
心所意惟逍遙寄言周伯沆勞君擅縠綃¶
　　　侍宴餞陸倕應令　　　　　蕭子顯¶
儲皇餞離送廣命傳羽觴侍遊追曲水開宴等清漳新¶
泉已激浪初卉始含芳雨罷葉増緑日斜樹影長¶
<pb:KR4h0022_WYG_179-3a>¶
　　　餞張惠紹應令　　　　　　劉孝綽¶
鮮雲積上月凍雨晦初陽廻風翻(類聚作揚/集作飄)淑氣落景¶
煥(集本類聚/並作渙)新光竹萌始防露桂樾(集作/梃)已含芳瑤階¶
變杜若玉沼發攅蔣聖&KR0109;(集作/衿)惜岐路曲宴闢蘭堂¶
　　　侍宴離亭應令　　　　　　前　人¶
轘轅東北望江漢西南永羽旗映日移鐃吹臨風警令¶
王愍追送纚(集本類聚/並作䌫)舟宴俄頃掩&KR0209;眺征雲銜杯惜¶
餘景首燕徒有心局歩何所(集本類聚/並作由)騁¶
<pb:KR4h0022_WYG_179-3b>¶
　　　侍宴集賢堂應令　　　　　前　人¶
北閣(類聚/作閤)時既(一作/見)啓西園又已闢官屬引鴻鷺朝行¶
命金璧伊臣獨何取隆恩徒自昔布武登玉墀委坐陪¶
瑤席綢繆叅宴笑淹留奉觴醳壺人告漏晩烟霞起將¶
夕反景入池林餘光映泉石¶
　　　侍宴應令　　　　　　　　庾肩吾¶
副君時暇豫曽城聊近遊清池㵼飛閣疎樹出龍樓北¶
陸氷方壯西園春欲抽(類聚/作周)梅心芳屢動蒲節促難収¶
<pb:KR4h0022_WYG_179-4a>¶
徒然欣(類聚/作須)並命無以厠應劉¶
　　　侍宴宣猷堂宴湘東王應令　前　人¶
陳王驂駕反副后西園遊並命登飛閣列樹(類聚/作坐)對芳¶
洲桂岩逢暮序菊水值窮秋竹徑簫聲發蘭門琴曲幽¶
徒奉文成誦空知思若抽¶
　　　從皇太子出𤣥圃應令　　　前　人¶
春光起麗譙屣歩陟山椒閣影臨飛盖鶯鳴入洞簫水¶
還澄故渚樹長合前橋緑荷生綺葉丹藤上細苗顧循¶
<pb:KR4h0022_WYG_179-4b>¶
慙良藻何用擬瓊瑤¶
　　　侍宴宣猷堂應令　　　　　前　人¶
副君德將聖陳王才掞天歸來宴平樂置酒對林泉爐¶
香雜山氣殿影入池漣豔舞時移節新歌屢上絃聼曲¶
慙回顧思經徒欲眠¶
　　　侍宴餞湘東王應令　　　　前　人¶
陳王從逰士髙宴入承華並載同連璧雕文類簡(一作/揀)¶
沙落猿時動樹墜雪乍(類聚/作慙)搖花念此離筵促方愁別¶
<pb:KR4h0022_WYG_179-5a>¶
路賖¶
　　　奉和太子納凉梧下應令　　前　人¶
北圍凉氣早歩輦暫逍遙避日交長扇迎風列短簫山¶
帶彈琴曲桐横棲鳯條懸門開溜水錦石鎮浮橋黑米¶
生蘇葉青花出稲苖無因學仙藻雲氣從飄颻¶
　　　奉和春夜應令　　　　　　前　人¶
春牖對芳洲珠簾新上鈎燒香知夜漏刻燭驗更籌天¶
禽下北閣織女入西樓月皎疑非夜林疎似更秋水光¶
<pb:KR4h0022_WYG_179-5b>¶
懸蕩壁山翠下添流詎假西園讌無勞飛盖遊¶
　　　暮遊山水應令得磧字　　　前　人¶
餘香屬清夜西園恣逰歴入逕轉金輿開橋通畫艗(類/聚)¶
(作/鷁)細藤初上援新流漸涵磧雲峰沒城栁電影開巖壁¶
　　　侍宴餞新安太守蕭幾應令　劉　孺¶
芝蓋延藻(類聚作/近薄)景畫石寫油雲𤣥覽多該洽聖思究¶
前聞㣲宻操(類聚/作探)精義優㳺妙典墳餞飲参多士言贈¶
賦新文¶
<pb:KR4h0022_WYG_179-6a>¶
　　　侍宴餞東陽太守蕭子雲應令　張　纉¶
仲月發初陽輕寒帯春序緑池觧餘凍丹霞霄(疑/)新雨¶
良守謁承明仙舟式(類聚/作戒)蘭渚皇儲惜將邁金樽留宴¶
醑¶
　　　征虜亭送新安王應令　　　徐　陵¶
鳳吹臨南浦神駕餞東平亭迴漳水乗斾轉洛濱笙地¶
凍斑輪響風嚴羽蓋輕燒田雲色暗古樹雪花明岐路¶
一迴首流襟動睿情¶
<pb:KR4h0022_WYG_179-6b>¶
　　　奉和夏日應令　　　　　　庾　信¶
珠(初學記/作朱)簾巻嚴日翠幕蔽重陽五月炎蒸氣(初學記/作氣蒸)¶
三時刻漏長麥随風裏熟梅逐雨中黄開氷帶井水和¶
粉雜生香衫含蕉葉氣扇動竹風凉早菱生軟角初蓮¶
開細房願陪仙鶴舉洛浦聼笙簧¶
　　　侍宴東宫應令　　　　　　于仲文¶
銅樓充震位銀牓集佳賔青宫列紺幰紫陌結朱輪絃¶
調寳瑟曲歌動畫梁塵金巵傾斗酒瓊筵列八珎花驚¶
<pb:KR4h0022_WYG_179-7a>¶
度翠羽萍散躍赬鱗承恩叨並作扣寂繞陽春¶
　　　侍皇太子宴應令　　　　　沈君道¶
副君監撫暇禁苑暫停輿(初學記/作車)水落金沙淺雲髙玉¶
葉疎随厨白羽扇(學記/作燕)逐釣紫鱗魚飽德良無已榮陪¶
終宴餘¶
　　　同前(一作和初春/宴東堂應令)　　　　　劉　端¶
睿賞叶春芳開筵臨畫堂庭梅飄早粉簷栁變初黄八¶
珎羅玉爼九醖湛金觴筝響流飛閣歌塵拂妓行何必¶
<pb:KR4h0022_WYG_179-7b>¶
西園夜空承明月光¶
　　　奉和悲秋應令　　　　　　王　胄¶
秋天擬文學秋水擅莊蒙草濕蒹葭露波巻洞庭風便¶
坐飜桑葉(一作/莢)長坂歇蘭藂簷喧猶有鷰波(疑作/陂)静未¶
來鴻蝉噪(一作/唱)聞疑斷池清映似空劉安悲落木曹植¶
歎征蓬重明豈凝滯無累在淵冲随時四序合應物五¶
情同發言形惻隐睿作挺神功下材均朽木何以慕雕¶
蟲¶
<pb:KR4h0022_WYG_179-8a>¶
　　此篇前五韻按初學記作蕭慤秋日詩文苑一百¶
　　五十八巻復云庾信作而此巻乃十韻共題王胄¶
　　作觀其詞意只是一篇當以此本為正¶
　　　宴樂修堂應令　　　　　　江　總(見初/學記)¶
肅城通甲觀承華啓畫堂北宫降恩賞西園度羽觴殊¶
思奉玉裕終宴在金房庭暉連樹彩簷影接雲光仙如¶
伊水駕樂似洞庭張弹絲命琴瑟吹竹動笙簧庸疎濫¶
應阮衰朽惡連章¶
<pb:KR4h0022_WYG_179-8b>¶
　　　奉和初秋西園應令　　　　蕭　慤(見初/學記)¶
池亭三伏後林舘九秋前清泠間泉石散漫雜風煙蕖¶
開千葉影榴艶百枝燃約嶺停飛斾凌波動畫船¶
　　　奉和初春出逰應令　　　　李百藥¶
鳴笳出望苑飛蓋下芝田水光浮落照霞彩淡輕煙栁¶
色臨三月梅花隔二年日斜歸騎動餘興滿山川¶
　　　奉和禁苑餞别應令　　　　禇　亮¶
大蕃初錫瑞出牧邇皇京暫以緑車重言承朱傳榮舒¶
<pb:KR4h0022_WYG_179-9a>¶
桃臨逺騎垂柳映京營惠化宣千里威風動百城禁篽¶
芳春(初學記/作嘉)節神襟餞送情金笳催别景玉管切離聲¶
野花開且落山鳥哢還驚㣲臣夙多幸薄宦奉儲明鈞¶
䑓慚作賦伊水濫聞笙懐德良知久酬恩識命輕¶
　　　奉和同太子監守違戀　　韓王元嘉¶
乾象開層構離明啓少陽卜征從獻吉守噐屬元良逖¶
矣凌周頌遙哉掩漢莊好士傾南洛多才盛北陽(初學/記作)¶
(場/)地分丹鷟嶺途間白雲鄉儲誠䖍曉夕宸愛積炎凉¶
<pb:KR4h0022_WYG_179-9b>¶
珠璧連霄漢萬物仰重光¶
　　　同前　　　　　　　　　　薛元超¶
儲禁銅扉啓宸行玉&KR0756;遙空懐夀街吏尚隔寢門朝地¶
首瞻龍㦸塵外想鸞鑣飛文映仙牓瀝思叶神飈帝念¶
紆蒼陸乾文煥紫霄雲塘横筆海平圃(山海經槐江之/山實維帝之平)¶
(圃/)振詞條欲應重輪曲鏘洋韻九韶¶
　　　汴水早發應令　　　　　虞世基¶
夏山朝萬國軒庭㑹百神成功疇與讓盛德今為隣區¶
<pb:KR4h0022_WYG_179-10a>¶
宇屬平一庶類仰陶鈞鑾蹕臨河濟裘冕肅柴禋啓行¶
分七萃備物象三辰祁祁亘原隰濟濟咸搢紳𤾉谷昇¶
朝景青丘發早春衮衣敷帝則分噐叙彛倫臨淄成誦¶
羙河間雅樂陳薫風穆已被茂實久逾新¶
　　　奉和長春宫應令　　　　　虞世南¶
瑤山盛風樂南皮象逸遊何如事廵撫民瘼諒斯求文¶
鶴揚輕蓋蒼龍飾桂舟汎沫縈沙㠘寒澌擁急流路指¶
八仙舘途經百尺樓眷言昔游踐回駕且淹留後車喧¶
<pb:KR4h0022_WYG_179-10b>¶
鳯吹前旌映采斿龍驂駐六馬飛閣上三休調諧金石¶
奏歡洽羽觴浮天文徒可仰何以厠琳球¶
　　　追從鸞輿夕頓戱下應令　　前　人¶
重輪依紫極前耀奉丹霄天經戀宸扆帝命扈仙鑣乗¶
星開鶴禁帯月下虹橋銀書含曉色金輅轉晨飈霧徹¶
軒雲(初學記/作營)近塵暗斗城遙蓮花分綉蕚竹箭下驚潮¶
撫已慙龍幹承恩集鳯條瑤山盛風樂抽簡薦徒謠¶
　　　春日出苑逰曯　　　　　唐𤣥宗¶
<pb:KR4h0022_WYG_179-11a>¶
三陽麗景早芳辰四序佳園物候新梅花百般障去路¶
垂栁千條暗廻津鳥飛直為驚風葉魚沒都由怯岸人¶
唯願聖主南山夀何愁不賞萬年春¶
　　　和同前應令　　　　　　　張　説¶
禁林艷裔發青陽春望逍遙出𦘕堂雨洗亭臯千畆緑¶
風吹桃李一園香鶴飛不去随青管魚躍飜來入綵航¶
睿賞歡承天保定遒文更覩日重光¶
　　　同前　　　　　　　　　　賈　曾¶
<pb:KR4h0022_WYG_179-11b>¶
銅龍曉闢問安廻金輅春逰博望開渭水清光搖草樹¶
終南佳氣入樓䑓招賢已從商山客託乗還徴鄴下才¶
臣在東周&KR0870;留滯忻逢睿藻日邉来¶
　　　皇太子頻賜存問并索唱和新詩因有陳謝¶
　　　　　　　　　　　　　　　釋廣宣¶
望苑招延後禪扉訪道餘秪言俟文雅何意及庸虚率¶
性多非學縁情偶自書清風聞寺響白日見心初重道¶
逢軒后崇儒過魏儲青宫列芳梓𤣥圃積瓊琚鄭䑕寧¶
<pb:KR4h0022_WYG_179-12a>¶
容者齊竽乆&KR0213;諸空懐受恩感含思㡬躊躇¶
　　應教¶
　　　和晋安王薄晩逐涼北樓廻應教¶
　　　　　　　　　　　　　　　庾肩吾¶
向夕紛諠屏迎凉飛觀中樹影臨城日窓含度水風遙¶
天如接岸㠶影似陵空陪文慙宋玉徒等侍蘭宫¶
　　　詠朝牀應教　　　　　　　前　人¶
傳名乃外域入用信中京足欹形已正文斜體自平臨¶
<pb:KR4h0022_WYG_179-12b>¶
堂對逺客命旅誓初征何如淄舘下淹留奉盛明¶
　　　奉和汎舟漢水徃萬山應教　前　人¶
桂棹沙棠船飄揚横大川映巖沉水底激浪起雲邉廻¶
(一作/回)岸髙花發春塘細草懸陪歌乗睿賞接醴侍恩筵¶
誰云李與郭獨得似神仙¶
　　　北園新齋成應教　　　　　庾　信¶
紅粉跂鳥翼山節拱蘭枝畫梁雲氣繞雕窓玉女窺月¶
懸唯反照蓮開長倒垂盤根細壊石行雨暴澆池長藤¶
<pb:KR4h0022_WYG_179-13a>¶
連格徙髙樹帶巢移鳥聲唯雜曲花風直亂吹白虎題¶
書觀𤣥熊帖射皮文絃入舞曲月扇掩歌児玉節調笙¶
管金船代酒巵若論曹子建天人本共知¶
　　　春初賦得池應教　　　　　張正見¶
遙天收宻雨髙閣映奔曦雪盡青山路氷消緑水池春¶
光落雲葉花影發晴枝琴樽奉終宴風月豈云疲¶
　　　從籍田應衡陽王教　　　　前　人¶
帝京惟赤縣宸居映紫㣲塗山萬國仰滄海百川歸東¶
<pb:KR4h0022_WYG_179-13b>¶
作事平秩仲月祀靈威含光開早扇閶闔啓朝扉洛城¶
鐘漏息靈䑓雲霧巻森森虎㦸前靄靄鸞旗轉屬車猶¶
(類聚/作逰)綘闕風馬(類聚/作鳥)度丹巘帳殿幸金輿旌門擁玉輦¶
玉輦帶飛烟金輿映緑川雨師清逺路風伯静遙天分¶
渠通沃野&KR0557;水入(類聚/作繞)公田草發青壇外花飛蒼玉邉¶
蒼玉臨(初學記/作陳)珪璧青壇躬帝籍冐撅乃三吹齊衡均¶
百辟蘭場儼芝駕桂圃芳瑤席山禽詠管絃野獸和鐘¶
(初學記/作金)石鐘石既相和江海復無波梁客簮裾盛陳王¶
<pb:KR4h0022_WYG_179-14a>¶
文雅多脩塗參弱駘喬木閉(類聚/作問)輕蘿幸承温吹末擊¶
壌自為歌¶
　　　衡陽王秋夜應制　　　　　前　人¶
雎苑凉風入章䑓雲氣收螢光連燭動月影帶河流緑¶
綺朱絃泛黄花素蟻浮髙軒揚䴡藻即事賦新秋¶
　　　賦得新題梅林輕雨應教　　前　人¶
梅樹耿長虹芳林散輕雨蜀郡随仙去陽䑓帶雲聚飄¶
花更濯枝潤石還侵柱誰(初學記/作詎)得零陵鷰随風時共¶
<pb:KR4h0022_WYG_179-14b>¶
舞¶
　　　詠雪應衡陽王教　　　　　前　人¶
九冬飄逺雪六出表豐年睢陽生玉樹雲夢起瓊田入¶
窓輕落粉拂栁駛飛綿欲動淮南賦亂下桂花前¶
　　　暮秋望月示學士各釋愁應教　徐　儀¶
碣石寒光逺(闕/)　秋色髙長洲正下葉曲岸已飛濤君¶
王悵晩節延佇謁神臯復屬西園夜輕輦暫遊遨遊遨¶
未云賞蒼梧孤月上枝間影合離波上光来徃此夕未¶
<pb:KR4h0022_WYG_179-15a>¶
央宫應照仙人掌掌髙明轉浄夜深留睿想處處敞髙¶
扄流照滿珠庭重輪入雅曲合璧應祥經燦爛浮珠網¶
參差間玉星山幽有芳桂林静發新蓂蓂開在帝城分¶
枝共月明斜暉漸西落彌軫(闕/)歸情驂駕且來遊聖藻¶
命舒愁詢芻以蠲痗參妙本難酬良吏稱太閎因時命¶
應劉楚王追緑兕齊后出青丘馳原落雲翼截水曳吞¶
舟無勞子虚咤即事可忘憂¶
　　　賦得㣲雨　　　　　　　　諸葛頴¶
<pb:KR4h0022_WYG_179-15b>¶
㣲雨間(初學記/作闇)東峰散漫灑長松澗滿新流濁山霑積¶
翠濃風起還吹鷰雲來本送龍登年随玉燭名山定可¶
封¶
　　　奉和望山應教　　　　　　蕭　慤¶
仙逰本多趣復此上秋初巖低石倒嶮嶺髙松更疎峰¶
形疑鳥翅塞路似狼居矚望清(初學記/作情)無已詞殚意有¶
餘¶
　　　奉和濟黃河應教　　　　　前　人¶
<pb:KR4h0022_WYG_179-16a>¶
大蕃連帝室驂駕奉皇猷未明驅羽騎凌晨方畫舟津¶
城度維錦岸栁夾緹油鐃(初學記/作鍾)聲揚别島旗影照滄¶
流早光生劍服朝風起節樓滔滔細波動裔裔輕舷浮¶
廻橈避近磧放舳下前洲全疑上天漢不異謁蓬丘望¶
知雲氣合聼識水聲秋從軍何等樂喜從神仙逰¶
　　　奉和晩日楊子江應教　　　栁顧言¶
詰旦金鐃發驂駕出城闉鮮雲臨葆盖細草藉斑輪千¶
里烟霞色四望江山春梅風吹落蘂酒雨減輕塵日斜¶
<pb:KR4h0022_WYG_179-16b>¶
歡未畢睿想良非一風生叠浪起霧巻孤㠶出掞藻麗¶
繁星髙論光朝日空羙鄒枚侣終謝淵雲筆¶
　(初學記亦載一篇其題目與栁顧言姓名並同詩却/云大江都㑹所長洲有舊名西流控岷蜀東汎邇蓬)¶
　(瀛未覩纖羅動先聼逺濤聲空濛雲色晦浹叠浪花/生欲知暮雨歇當觀飛斾輕未詳孰是)¶
　　　梅夏應教　　　　　　　　薛道衡¶
長廊連紫殿細雨應黄梅浮雲半空上清吹隔池來集¶
鳯桐花散勝龜蓮葉開幸逢為善樂頻降濟時才¶
　　　詠寒食闘鷄應秦王教　　　杜　淹¶
<pb:KR4h0022_WYG_179-17a>¶
寒食東郊上(雜詠/作道)揚韝競出籠花冠初照日芥羽正生¶
風願敵知心勇先鳴覺氣雄長翹頻掃陣利爪(雜詠/作距)屢¶
通中飛毛遍緑野灑血積(雜詠/作㪚)芳藂雖然百戰勝㑹自¶
不論功¶
　　　奉教追赴九成宫途中口號　李　嶠¶
委質承仙翰祗命遄遙䇿事偶從梁㳺人非背淮客長¶
驅歴川阜迥眺窮原澤欝欝桑柘繁油油禾黍積雨餘¶
林氣静日下山光夕未攀叢桂巖猶倦飄蓬陌行當奉¶
<pb:KR4h0022_WYG_179-17b>¶
麾盖慰此勞行役¶
　　　宴龍泓(有序/不録)　　　　　　　武三思¶
登臨開勝託眺矚盡良游嵒崿縈紆上澄潭曲屈流泛¶
蘭清興洽折桂野文遒别後相思處﨑嶇碧澗幽¶
　　　奉和梁王宴龍泓應教　　　宋之問¶
水府淪幽壑星軺下太㣲鳥驚司僕馭花落侍臣衣芳¶
樹搖春晩晴雲遶坐飛淮王正留客不醉莫言歸¶
　　　奉和夏日逰山應教　　　　蔡文恭¶
<pb:KR4h0022_WYG_179-18a>¶
首夏林壑清薄暮烟霞上連巗聳百仭絶澗臨千丈照¶
灼晩花鮮潺湲夕流響悠然動睿思息駕尋真賞掞彼¶
渦州作懐兹洛濱想竊吹等齊竽何用承恩奨¶
　　　勅借岐王九成宫避暑之作應教¶
　　　　　　　　　　　　　　　王　維¶
帝子逺辭丹鳯闕天書遙借翠㣲宫隔窓雲霧生衣上¶
捲幔山泉入鏡中林下水聲喧笑語巗間樹色隐房櫳¶
仙家未必能勝此何事吹笙向碧空¶
<pb:KR4h0022_WYG_179-18b>¶
　　　從岐王過楊氏别業應教　　前　人¶
楊子談經處淮王載酒過興䦨啼鳥換坐乆落花多逕¶
轉廻銀燭林開散玉珂嚴城時未啓前路擁笙歌¶
　　　從岐王夜宴衛家山池應教　前　人¶
座客香貂滿宫娃綺幔張澗花輕粉色山月吐燈光積¶
翠紗窓透(集作/暗)飛泉綉戸凉還將歌舞出歸路莫愁長¶
　¶
　文苑英華巻一百七十九¶
