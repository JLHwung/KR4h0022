# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.420268
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百五
<pb:KR4h0022_WYG_205-1a>¶
欽定四庫全書¶
　文苑英華巻二百五　　　宋　李昉等　編¶
　樂府十四¶
　　古意三十三首　　　　擬古十四首¶
　　　古意三首　　　　　　　　梁吴均¶
雜虜冦銅鞮征役去三齊扶山剪踈勒傍海掃沉黎光¶
夜悉如(一作/揮)電(一作劒光/夜如電)馬汗盡成泥何當見天子畫¶
地取關西¶
<pb:KR4h0022_WYG_205-1b>¶
　　此詩一百九十六巻重出今已削去注異同為一作¶
　　　二¶
匈奴數欲盡僕在玉門關蓮花穿劔鍔秋月掩刀環春¶
機鳴窈窕夏木思(一作/鳥鳴)綿蠻中人坐相望狂夫終不還¶
　　　三¶
西都盛冠盖九逵塵霧塞中有惡少年伎能専自得玉¶
鞭蓮花紐金苣流星勒聊為路旁人寫鞚長楸北¶
　　　同前　　　　　　　　　　王僧孺¶
<pb:KR4h0022_WYG_205-2a>¶
青絲(一作/控)被燕馬紫艾飾吴刀朝風吹錦帯晩(一作/落)日¶
暎珠袍陸離關右客照耀山西豪雖非學詭遇終是任¶
逄遭人生會有死得處如鴻毛寕能若(一作/偶)雞鶩寂寂¶
隠蓬蒿¶
　　　同前　　　　　　　　　　劉孝綽¶
燕趙多佳麗白日照紅粧蕩子十年别羅衣雙帯長春¶
樓怨難守玉堦悲自傷復此歸飛燕(一作對此/飛歸燕)銜泥遶¶
曲房差池入綺幙上下傍雕梁故居猶尚爾故人何(一/作)¶
<pb:KR4h0022_WYG_205-2b>¶
(安/)可忘相思昏望絶宿昔夢容光魂交忽在御轉側定¶
他郷徒然顧(一作/願)枕席誰與同衣裳空使蘭膏夜炯炯¶
對繁霜¶
　　此詩二百四十七巻重出今已削去注異同為一作¶
　　　同前¶
逶迤臨雲雨蛾眉戲瓊(一作/瑶)臺對酒自嬌笑君王肯下¶
來擊鼓雷闐闐選妓紛呈才錫宴池上子精魄醉不廻¶
指日窮所樂豈知殷運開孤舟一遥放層構成塵埃¶
<pb:KR4h0022_WYG_205-3a>¶
　　　長安古意一首　　　　　　盧照隣¶
長安大道連狹斜青牛白馬七香車玉輦縱横過主第¶
金鞭絡繹向侯家龍銜寳盖承朝日鳯吐流蘇帯晩霞¶
百丈逰絲爭繞樹一群嬌鳥共啼花啼花戱蝶千門側¶
碧樹銀臺萬種色&KR0232;道交窓作合歡雙闕連甍垂鳳翼¶
梁家畫閣天中起漢帝金莖雲外直樓前相望不相知¶
陌上相逄詎相識借問吹簫向紫煙曽經學舞度芳年¶
得成比目何辭死願作鴛鴦不羡仙比目鴛鴦真可羡¶
<pb:KR4h0022_WYG_205-3b>¶
雙去雙來君不見生憎帳額綉孤鸞好取開簾帖雙燕¶
雙燕雙飛遶畫梁羅帷翠被鬱金香片片行雲著蟬鬢¶
纎纎初月上鵶鬟淡黄粉白車中出含嬌含態情非一¶
妖童寳馬鐵連錢倡婦盤龍金屈膝御史府中烏夜啼¶
廷尉門前雀欲棲隠隠朱城臨玉道遥遥翠幰沒金堤¶
挾弹飛鷹杜陵北探丸借客渭橋西俱邀俠客芙蓉劔¶
共宿倡家桃李蹊倡家日暮紫羅裙清歌一轉口氛氲¶
北堂夜夜人如月南陌朝朝騎似雲南陌北堂連北里¶
<pb:KR4h0022_WYG_205-4a>¶
五劇三條控三市弱栁青槐拂地垂佳氣紅塵暗天起¶
漢代金吾千騎來翡翠屠蘓鸚鵡杯羅襦寳帯為君觧¶
燕歌趙舞為君開别有豪華稱將相轉日迴天不相讓¶
意氣由來排灌夫専權判不容蕭相専權意氣本豪雄¶
青虬紫燕坐生風自矜歌舞長千載自謂驕奢陵五公¶
節物風光不相待桑田碧海須臾改昔時金階白玉堂¶
即今唯見青松在寂寂寥寥楊子居年年嵗嵗一牀書¶
獨有南山桂華發飛來飛去襲人裾¶
<pb:KR4h0022_WYG_205-4b>¶
　　　古意二首　　　　　　　　沈佺期¶
盧家少(一作/小)婦鬱金堂海燕雙棲玳瑁梁九月寒砧催¶
木葉十年征戍憶遼陽白狼河北軍(一作/音)書斷丹鳳城¶
南秋夜長誰謂含情(一作/愁)獨不語(一作/見)更教明月對(一/作)¶
(照/)流黄¶
　　　二¶
八月凉風動髙閣三千(一作/千金)麗人巻綃幕已憐地上歇¶
芳菲不見君恩復摇落世上榮枯如轉蓬朝随阡陌暮¶
<pb:KR4h0022_WYG_205-5a>¶
雲中飛燕恃寵昭陽殿班姬飲恨長信宫長信宫昭陽¶
殿春來歌舞妾自知秋至簾櫳君不見古時嬴女厭世¶
紛學吹鳳簫乗綵雲含情轉睞向蕭史千載紅顔持贈¶
君¶
　　　同前　　　　　　　　　　邢象玉¶
家中酒新熟園裏木初榮停杯欲取醉悒然思友生忽¶
聞有竒客何姓復何名嗜酒陶彭澤能琴阮歩兵何須¶
問寒暑徑共坐山亭舉袂祛啼鳥揚巾掃落英心神無¶
<pb:KR4h0022_WYG_205-5b>¶
俗累歌詠有新聲新聲是何曲滄浪之水清¶
　　　同前(和李/侍郎)　　　　　　　　喬知之¶
妾家巫山隔漢川君度南庭向胡苑高樓迢逓想金天¶
河漢昭回更悽然夜如何其夜未央閒花照月愁洞房¶
自矜夫壻勝王昌三十曾作侍中郎一從流落戍漁陽¶
懐哉萬恨結中腸南山羃羃兔絲花北陵青青女蘿樹¶
由來花葉同一根今日枝條分兩處三星差池光照灼¶
北斗西指秋雲薄莖枯緑謝葉憔悴香消花盡色零落¶
<pb:KR4h0022_WYG_205-6a>¶
美人長嘆艶容萎含情收取摧折枝調絲獨弹聲未移¶
(一作調絃獨/坐朱顔移)感君行坐星嵗遲閨中宛轉今若斯(一作/苦思)¶
誰能為報征人知¶
　　　同前　　　　　　　　　　吴少㣲¶
洛陽芳草向春開洛陽女兒平旦來流車走馬紛相催¶
推(一作/折)芳瑶草向曲臺曲臺自有千萬行重花累葉間¶
垂楊北林朝日錦明光南國㣲風蘇合香可憐窈窕女¶
下作邯郸倡妙舞輕迴拂長袖髙歌浩唱發清商歌終¶
<pb:KR4h0022_WYG_205-6b>¶
舞罷歡無極樂往悲來長歎息陽春白日不少留紅榮¶
(一作/花)碧樹無顔色碧樹風花先春度珠簾粉澤無人顧¶
如何年少忽遲暮坐見明月與白露白露明月夜已寒¶
香衣錦帯空珊珊今日陽春一妙曲鳳凰樓上與君弹¶
　　　同前　　　　　　　　　　蔣　洌¶
昨夜巫山中失却陽臺女今日粧閣裏獨伴楚王語¶
　　　同前　　　　　　　　　　常　建¶
井底玉氷動地明琥珀轆轤青絲索仙人騎鳳披綵霞¶
<pb:KR4h0022_WYG_205-7a>¶
挽上銀瓶照天閣黄金作身雙飛龍口銜明月噴芙蓉¶
一時渡海望不見曉上青樓十二重¶
　　　同前　　　　　　　　　　崔　顥¶
十五嫁王昌盈盈出畵堂自矜年正小復倚壻為郎舞¶
愛前溪緑歌憐子夜長閒時鬬百草度日不成粧¶
　　　同前六首　　　　　　　　崔國輔¶
遺却珊瑚鞭白馬驕不行章臺折楊柳春日路旁情¶
　此詩一百九十四巻重出今已削去¶
<pb:KR4h0022_WYG_205-7b>¶
　　　二¶
玉籠薰羅裳著罷眠洞房不能春風裏吹却蘭麝香¶
　　　三¶
湖南與君别湖北憶君歸湖裏鴛鴦起雙雙他自飛¶
　　　四¶
種棘遮蘼蕪畏人來摘殺比至狂夫還看看幾花發¶
　　　五¶
歸來日尚早却欲向芳洲渡口水流急迴船不自由¶
<pb:KR4h0022_WYG_205-8a>¶
　　　六¶
淨掃黄金堦飛霜厚如雪下簾弹箜篌不忍見秋月¶
　　　同前　　　　　　　　　　李　頎¶
男兒事長征生作(一作/小)幽燕客賭(一作/覩)勝馬蹄下由來¶
輕七尺殺人莫敢前鬢如蝟毛磔黄金隴底白雲飛未¶
得報恩不得歸遼東小婦年十五慣弹琵琶㑹歌舞合¶
為羌笛出塞聲使我三軍淚如雨¶
　　　同前　　　　　　　　　　崔　曙¶
<pb:KR4h0022_WYG_205-8b>¶
緑筍総成行紅花亦成子能當此時好獨自幽閨裏夜¶
夜苦更長愁來不如死¶
　　　同前　　　　　　　　　　崔　萱¶
灼灼葉中花夏萎春又芳明明天上月蟾缺圓復光未¶
如君子情朝違夕已忘玉帳枕猶暖紈扇思何長願因¶
西南風吹上玳瑁床嬌眠錦衾裏宛轉雙鴛鴦¶
　　　同前　　　　　　　　　　戴休珽¶
窮秋朔風起滄海愁隂漲敵騎掠河南漢兵屯㶚上羽¶
<pb:KR4h0022_WYG_205-9a>¶
書驚沙漠刁斗諠亭障關塞何蒼茫邊烽逓相望弱齡¶
負雄節俠客多招訪投筆棄書生提戈逐飛將㧞劍照¶
霜白怒髪衝冠壯㑹立萬里功視君封侯相¶
　　　同前　　　　　　　　　　權徳輿¶
家人强進酒酒後能忘情持杯未飲時衆感紛已盈明¶
月照我旁(一作/房)庭柯振秋聲空庭白露下枕席凉風生¶
所思萬里餘水濶山縱横佳期憑夢想未曉愁雞鳴願¶
得一心人當年歡樂并長筵映玉爼素指(一作/手)弹秦筝¶
<pb:KR4h0022_WYG_205-9b>¶
&KR1863;睇呈巧笑惠音激淒清此願良未果永懐空如酲¶
　　　同前三首(戲贈陸大/夫十二丈)　　　　孟　郊¶
蓮子不可得荷花生水中猶勝道旁栁無事(一作/時)蕩春¶
風¶
　　　二¶
緑萍與荷葉同在一泉(一作此/一作水)中風吹荷葉在緑萍西¶
復東¶
　　　三¶
<pb:KR4h0022_WYG_205-10a>¶
蓮花不開(一作葉/未開)時苦心終日巻春水(一作/風)徒蕩漾荷¶
花未開展¶
　　　同前　　　　　　　　　　張夫人¶
轆轤曉轉素絲綆桐聲夜落蒼苔塼涓涓吹溜若時雨¶
濯濯佳蔬非用天丈夫不觧此中意抱甕當時徒自賢¶
　　　同前　　　　　　　　　　梁　鍠¶
妾家巫峽陽羅帳寢銀床曉日臨忩乆春情引夢長落¶
釵仍在鬢㣲汗欲消黄縱使朦朧覺魂逰逐楚王¶
<pb:KR4h0022_WYG_205-10b>¶
　　　同前　　　　　　　　　　劉　商¶
逹曙寢衣冷開門霜露凝風吹昨夜淚一片枕前氷¶
　　　同前　　　　　　　　　　賈　島¶
碌碌復碌碌百年雙轉轂志士中夜心良馬白日足俱¶
為不等閒誰是知音目眼中兩行淚曾弔三獻玉¶
　　　擬古(此詩已見/二百三巻)　　　　　　劉孝威¶
　　　同前(此詩已見/二百六巻)　　　　　　辛徳源¶
　　　同前　　　　　　　　　　崔　融¶
<pb:KR4h0022_WYG_205-11a>¶
飲馬臨濁河濁河深不測河水日東注河源迴西極思¶
君正如此誰為生羽翼日夕大川隂雲霞千里色所思¶
在何處宛在機中織離夢當有魂愁容定無力夙齡負¶
竒志中夜多歎息㧞劔斬長榆彎弧射小棘班張固非¶
擬衛霍行可即寄謝閨中人努力加飡食¶
　　　同終南山擬古　　　　　　胡師耽¶
結廬終南山西北望帝京烟霞亂鳥道劣見長安城宫¶
雉互相暎雙闕雲間生鐘鼔沸閶闔笳管咽承明朱門¶
<pb:KR4h0022_WYG_205-11b>¶
臨槐路紫盖飛縱横望望未極已甕牖秋風驚巖岫草¶
木黄飛鴈遺塞聲墜葉積幽逕繁露垂荒庭甕中酒新¶
熟澗谷塞蟲鳴且對一壺酒安用世間名寄言市朝客¶
君王樂太平¶
　　　擬古　　　　　　　　　　何思澄¶
故交不可忘猶如蘭桂芳新知雖可悦不異茱萸香妾¶
有鳳鶵(一作/皇)曲非無陌上桑薦君君不御抱琴自悲凉¶
　　　同前贈陳子昻(此詩見二百/四十九巻)　喬知之¶
<pb:KR4h0022_WYG_205-12a>¶
　　　同前三首　　　　　　　　徐彦伯¶
讀書三十載馳騖周六經儒衣干時主忠䇿獻闕庭一¶
朝奉休盼從容厠羣英束身趨建節秉筆坐承明廨署¶
相填咽寮史紛縱横五日休澣時屠蘇繞玉屏橘花覆¶
北沼桂樹交西榮樹棲兩鴛鴦含春向我鳴皎潔綺羅¶
艶便娟絲管清擾擾天地間出處各有情何必巖石下¶
枯槁閒此生¶
　　　二¶
<pb:KR4h0022_WYG_205-12b>¶
遥裔烟嶼鴻雙影旦夕同交翰倚沙月和鳴弄江風茝¶
若茂芳序君子從逺戎雲生隂海沒花落春潭空紅淚¶
掩促柱錦衾羅熏籠自傷瓊草緑詎惜鉛粉紅裂帛附¶
雙燕為余向遼東¶
　　　三¶
頽光無淹晷逝水有迅流緑苔紛易歇紅顔不再求歌¶
笑當及春無令壯志秋弱年仕關輔門豁王(疑/)御溝敷¶
愉東城際婉變南陌頭荷花嬌緑水楊葉暖青樓中有¶
<pb:KR4h0022_WYG_205-13a>¶
緑(疑作/綺)羅人可憐名莫愁畫屏繞金膝珠簾懸玉鈎纎¶
指調寳瑟泠泠哀且柔贈君鴛鴦帯因以鷫鸘裘向曉¶
吟日坐閨夕秉燭逰無作北門客咄咄懐百憂¶
　　　同前　　　　　　　　　　李　白¶
生者如過客死者如(一作/為)歸人天地一逆旅同悲萬古¶
塵月兔空𢷬藥扶桑已成薪白骨寂無語(一作/言)青松豈¶
知春前後皆歎息浮雲何足珍¶
　　　同前　　　　　　　　　　釋皎然¶
<pb:KR4h0022_WYG_205-13b>¶
日出天地正煌煌闢晨曦六龍驅羣動古今無盡時夸¶
父亦何愚兢走先自疲飲乾咸池水折盡長桑枝渴死¶
化爝火嗟嗟徒爾為空留鄧林在折盡(一作/推折)令人嗤¶
　　　同前(郭茂倩樂府作/東飛伯勞歌)　　　　李　暇¶
秦王龍劔燕后琴珊瑚寳匣鏤雙心誰家兒女抱香枕¶
開衾滅燭願侍寢瓊窓半上金鏤幬輕羅隠面不障羞¶
青綺帳中坐相憶紅羅鏡裏見愁色簷花照月鶯對棲¶
空將可憐暗中啼¶
<pb:KR4h0022_WYG_205-14a>¶
　　　同前　　　　　　　　　　孟　簡¶
劔客不誇貎主人知取心但營纎毫義肯計千萬金勇¶
發看鷙擊憤來聴虎吟平生貴酬徳刃敵無幽深¶
　　　同前　　　　　　　　　　顧　况¶
龍劔昔蔵影送雄留其雌人生阻歡會神物亦别離碧¶
樹感秋落佳人無還期夜琴為君咽浮雲為君滋愛而¶
傷不見使星徒參差(集作星漢/徒参差)¶
　¶
<pb:KR4h0022_WYG_205-14b>¶
　¶
　¶
　¶
　¶
　¶
　¶
　¶
　文苑英華巻二百五¶
