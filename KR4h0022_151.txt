# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.125989
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百五十一
<pb:KR4h0022_WYG_151-1a>¶
欽定四庫全書¶
　文苑英華卷一百五十一　宋　李昉等　編¶
　天部一¶
　　日十六首　　　　　月二十一首¶
　　中秋月十九首　　　翫月四首¶
　　對月四首¶
　　日¶
　　　詠朝日　　　　　　　　梁簡文帝¶
<pb:KR4h0022_WYG_151-1b>¶
團團出天外煜煜上層峯光隨浪高下影逐樹輕濃¶
　　　日　　　　　　　　　　　李鏡逺¶
始臨東岳觀俄升若木枝萍實詎儔彩合扇且慙規北¶
林耿初耀圓忩鑒早曦照庭餘雪盡映簷滴溜垂徘徊¶
匝花樹煜爚滿春池栁隂纔歴歴(類聚作/靡靡)簾(一作/簷)影復¶
離離曽泉(淮南子日至曽/泉是謂早食)豈停舎桑榆忽在斯迴戈安¶
得中長繩不可羈冲情愛景落清宴惜光馳温暉徒巳¶
荷深心竊自知¶
<pb:KR4h0022_WYG_151-2a>¶
　　　詠日應令　　　　　　　　劉孝綽¶
弭節馳暘谷照檻出扶桑園葵一何幸傾葉奉離光¶
　　　日華　　　　　　　　　　徐　陵¶
朝暉爛曲池夕照滿西陂復有當晝景江上鑠光儀時¶
從高浪歇乍逐細波移一在雕梁上詎比扶桑枝¶
　　　詠日應趙王教　　　　　　康　孟¶
金烏升曉氣玉檻漾晨曦先汎扶桑海返照若華(見淮/南子)¶
池洛浦全開鏡衡山半隠規相歡承愛景共惜寸隂移¶
<pb:KR4h0022_WYG_151-2b>¶
　　　賦秋日懸清光賜房𤣥齡　　唐太宗¶
秋露凝高掌朝光上翠微參差麗雙闕照耀滿重闈仙¶
馭隨輪轉靈烏帶影飛臨波無定彩入隙有圓(一作/光)暉¶
還當葵藿志傾葉自相依¶
　　　賦得白日半西山　　　　　前　人¶
紅輪不暫駐鳥飛豈復停岑霞漸漸落溪隂寸寸生藿¶
葉隨光轉葵心逐照傾晩煙含樹色棲鳥雜流聲¶
　　　詠日午奉和　　　　　　　虞世南¶
<pb:KR4h0022_WYG_151-3a>¶
高天净秋色長漢轉曦車玉樹隂初正桐圭影未斜翠¶
盖飛圓影明鏡發輕花再中良表瑞共仰璧暉賒¶
　　　同前　　　　　　　　　　褚　亮¶
曦車日停午浮箭未移暉日光無落照樹影正中圍草¶
萎㸔稍靡葉燥望凝(初學記/作疑)稀晝寢慙經笥暫解入朝¶
衣¶
　　　日　　　　　　　　　　　董思恭¶
滄海十枝暉(山海經扶桑九日居下枝一日/居上枝或作滄波十丈暉非)𤣥圃重輪¶
<pb:KR4h0022_WYG_151-3b>¶
慶舜華發晨檻菱彩翻朝鏡忽遇驚風飄自有浮雲映¶
更也人皆仰無待揮戈正¶
　　　日　　　　　　　　　　　李　嶠¶
旦出扶桑路遥升若木枝雲間五色滿霞際九光披東¶
陸蒼龍駕南郊赤羽馳傾心比葵藿朝夕奉堯曦¶
　　　秋日　　　　　　　　　　王昌齡(文粹作/耿緯)¶
反照入閭(文粹/作窮)巷憂(一作/愁)來與誰語古道無(詩選/作少)人行¶
秋風動禾黍¶
<pb:KR4h0022_WYG_151-4a>¶
　　　同前　　　　　　　　　　耿　緯(唐書作/湋後同)¶
照耀天山外飛鵶幾共過微紅拂秋漢片白透長波影¶
促寒汀薄光殘古木多金霞與雲氣散漫復相和¶
　　　登天壇夜見海日　　　　　李　益¶
朝遊碧峰三十六夜上天壇月邊宿仙人携我搴玉英¶
壇上夜半東方明仙鐘撞撞迎(集作/近)海日海中離離三¶
山出霞梯赤城遥可分霓旌綘節倚彤雲八鸞五鳯紛¶
在御王母欲上朝元君羣仙指此(集作/我)為我說幾見塵¶
<pb:KR4h0022_WYG_151-4b>¶
飛滄海竭竦身别我期再逢空山處處遺清風九州下¶
視杳未旦一半浮生皆夣中始知武皇求不死去逐瀛¶
洲羡門子¶
　　　負冬日　　　　　　　　　白居易¶
杲杲東(集作/冬)日出照我屋南隅負暄閉目坐和風(集作/氣)¶
生肌膚初似飲醇醪又如蟄者蘇外融百骸暢中適一¶
念無曠然忘所在心與虚空俱¶
　　　夕陽　　　　　　　　　　鄭　谷¶
<pb:KR4h0022_WYG_151-5a>¶
夕陽秋更好㶑㶑(集作/歛歛)蕙蘭中極浦明殘雨長天急逺¶
鴻僧窗留半榻漁舸透踈蓬莫恨清光盡寒蟾即照空¶
　　月¶
　　　詠月(文選作/秋月)　　　　　　　沈　約¶
月華臨静夜夜静滅氛埃方暉竟入户(文選作/户入)圓影隙¶
中來高樓切思婦西園遊上才網軒映珠綴應門照緑¶
苔洞房殊未曉清光信悠哉¶
　　　詠月篇(類聚作/望秋月)　　　　　前　人¶
<pb:KR4h0022_WYG_151-5b>¶
望秋月秋月光如練照耀三爵臺徘徊九華殿九華瑇¶
瑁梁華榱與璧璫以茲雕麗色持照明月光凝華入黼¶
帳清暉懸洞房先過飛鷰户却映班姬床桂宫裊裊落¶
桂枝露寒凄凄凝白露上林曉葉颯颯鳴鴈門早鴻離¶
離度湛秀質兮似規委清光兮如素照愁軒之蓬髮映¶
金階之輕歩居人臨此笑以歌别客對之傷旦暮輕襄¶
(類聚/作囊)圃映寒叢凝清夜帶秋風隨庭雪以偕素與池荷¶
而共紅臨玉墀之皎皎含霜靄之濛濛轥天衢而徙度¶
<pb:KR4h0022_WYG_151-6a>¶
轢長漢而飛空隠嵓崖之半出(類聚作/而半隔)隔(類聚/作出)幃幌而¶
纔通散朱庭之奕奕入青瑣而玲瓏寒階悲寡鵠沙洲¶
怨别鴻昭姬泣胡殿明君思漢宫余亦何為者淹留此¶
山東¶
　　　月　　　　　　　　　　　董思恭¶
北堂未安寢西園聊騁望玉户照羅幃珠軒明綺幛别¶
客長安道思婦高樓上所願君莫遺(初學記/作違)清風時可¶
訪¶
<pb:KR4h0022_WYG_151-6b>¶
　　　月(集作翫/初月)　　　　　　　　沈佺期(見駱賔/王集)¶
忌滿光恒(集作/先)缺乗昏影暫(集作/漸)流既(集作/自)能明似鏡¶
何用曲如鈎¶
　　　秋月　　　　　　　　　　駱賔王¶
雲披玉繩净桂滿鏡光圓(集作月滿/鏡輪圓)裛露朱花(集作/珠暉)冷¶
凌霜紈扇(集作/桂影)寒漏彩含踈薄浮波漾急瀾西園徒自¶
賞南飛終未安¶
　　　月　　　　　　　　　　　李　嶠¶
<pb:KR4h0022_WYG_151-7a>¶
桂生(一作/滿)三五夕蓂開(一作/分)二八時分輝度鵲鏡(一作/清輝)¶
(飛鵲/鑑)流彩入蛾眉(一作新影/學蛾眉)皎潔凌(一作/臨)踈牖朦(一作/朎)¶
朧鑒薄帷願陪北堂宴長賦西園詩(一作願言從愛客/清夜幸同嬉一作)¶
(皆單/題詩)¶
　　　同前二首　　　　　　　　杜　甫¶
天上秋期近人間月影清入河蟾不没𢷬藥兎長生只¶
益丹心苦能添白髮明干戈知滿地休照國西營¶
　　　二¶
<pb:KR4h0022_WYG_151-7b>¶
四更山吐月殘夜水明樓塵匣元開鏡風簾自上鈎兎¶
應疑白髮蟾亦戀貂裘斟酌姮娥寡天寒耐九秋¶
　　　新月　　　　　　　　　前　人¶
光細弦豈(集作/欲)上影斜輪未安微升古堞(集作/塞)外巳隠¶
暮雲端河漢不改色闗山空自寒庭前有白露暗滿菊¶
花欄(集作/團)¶
　　　初月　　　　　　　　　　李　白¶
玉蟾離海上白露濕花時雲畔風生爪沙頭水浸眉樂¶
<pb:KR4h0022_WYG_151-8a>¶
哉絃管客愁殺戰征兒因絶(疑/)西園賞臨風一詠詩¶
　　　水月　　　　　　　　　　僧皎然¶
夜夜池上觀禪身坐月邊虚無色可取皎潔意難傳若¶
向空心了長如影正圓¶
　　　月(一字至/七字)　　　　　　　　張南史¶
月暫盈還缺上虚空生溟渤散彩無際移輪不歇桂殿¶
入西秦菱歌映南越正㸔雲霧秋巻莫待闗山曉没天¶
涯地角不可尋清光永夜何超忽¶
<pb:KR4h0022_WYG_151-8b>¶
　　　秋月　　　　　　　　　　白居易¶
萬里清光不可思(一作/私)添愁足(一作/盆)恨遶天涯誰人隴¶
外乆征戍何處庭(一作/亭)前新别離失寵故姬歸院夜没¶
畨老將上樓時照他幾許人腸斷玉兎金蟾(一作/銀蟾)逺不¶
知¶
　　此詩本卷中秋月門重出今巳削去注異同為一¶
　　作¶
　　　同前　　　　　　　　　　李商隠¶
<pb:KR4h0022_WYG_151-9a>¶
池上與橋邊(一作樓上/與池邊)難忘復可憐簾開最明夜簟巻¶
巳凉天流䖏水花急吐時雲葉鮮姮娥無粉黛只是逞¶
(集作/鬬)嬋娟¶
　　　同前　　　　　　　　　　方　干¶
凉宵煙靄外三五玉蟾秋列野星辰正當空鬼魅愁泉¶
澄寒魄瑩露滴冷光浮未折青青桂吟㸔不忍休¶
　　　月　　　　　　　　　　　前　人¶
桂輪秋半出東方巢鵲驚飛夜未央海上風雲摇皓影¶
<pb:KR4h0022_WYG_151-9b>¶
空中露氣濕流光斜臨户牖通宵燭廻照階墀到曉霜¶
庾亮恃才高更逸方聞墨翰巳成章¶
　　　初月　　　　　　　　　　李羣玉¶
艶艶(集作/灔灔)流光淺娟娟泛霧(集作/露)輕雲間龍爪落簾上¶
玉鈎明桂影枝猶小仙人影未成欲為千里别倚幌獨¶
含情¶
　　　月　　　　　　　　　　　羅　隠¶
湖上風高動白蘋暫延清景此逡巡隔年為别因(集作/成)¶
<pb:KR4h0022_WYG_151-10a>¶
何事半夜相逢(集作/㸔)似故人蟾向静中矜爪距兎偎(集/作)¶
(隈/)明處弄精神姮娥老大應惆悵獨倚(集作/倚泣)蒼蒼桂一¶
輪¶
　　　月　　　　　　　　　　　曹　松¶
寥寥天地外夜魄爽何輕頻見此輪滿即應華髮生不¶
圓争得破纔正又湏傾人事還如此(一作/相似)因知倚伏情¶
　　　秋霽豐得寺與𤣥真師詠月　唐彦謙¶
露冷風輕霽魄圓高樓更在碧山巔四溟水合疑無地¶
<pb:KR4h0022_WYG_151-10b>¶
八月槎通好上天黯黯星辰環紫極喧喧朝市蔽蒼煙¶
夜深獨與巖僧語羣動消聲舉世眠¶
　　　月(雜詠作中/秋夜翫月)　　　　　　　　前　人¶
一上(雜詠/作夜)高樓萬景竒碧天無際水無涯空(雜詠/作只)留皎¶
月當層漢並送浮雲出四維霧盡(雜詠/作静)不容𤣥豹隠氷¶
生祇(雜詠/作唯)恐夏蟲疑坐來離思憂生晩(雜詠作/將曉)争得姮¶
娥子細知¶
　　中秋月¶
<pb:KR4h0022_WYG_151-11a>¶
　　　賀崔中丞中秋月　　　　　張南史¶
秋夜月偏明西樓獨有情千家㸔露濕萬里覺天清映¶
水金波動銜山桂樹生不知飛鵲意何用此時驚¶
　　　中秋夜與諸公錦樓望月得中字¶
　　　　　　　　　　　　　　　武元衡¶
玉輪初滿空迥出錦城東相向秦樓鏡分飛碣石鴻桂¶
香隨窈窕珠綴隔玲瓏不及前秋見圓光(集作輝明/雜詠作)鳯¶
沼中¶
<pb:KR4h0022_WYG_151-11b>¶
　　　酬劉(集作/裴)端公中秋夜對月見懐¶
　　　　　　　　　　　　　　　權德輿¶
凉夜清秋半空庭皓月圓動摇隨積水皎潔滿晴天多¶
病佳期阻深情麗曲傳偏懐賞心處同望庾樓前¶
　　　中秋夜臨鏡湖望月　　　　陳　羽¶
鏡裏秋宵望湖(雜詠/作潮)平月彩深圓光(一作/明)珠入浦浮照¶
鵲驚林澹動光還翠嬋娟影不沉逺時生岸曲空處落¶
波心迥徹輪初滿孤明魄未侵桂枝如可折何惜夜登¶
<pb:KR4h0022_WYG_151-12a>¶
臨¶
　　　八月十五夜翫月　　　　　劉禹錫¶
天將今夜月一遍洗寰瀛暑退九霄净秋澄萬景清星¶
辰讓光彩風露發晶英能變人間世翛然是玉京¶
　　　和中書崔舎人八月十五日夜翫月二十韻¶
　　　　　　　　　　　　　　　前　人¶
暮景中秋爽隂靈既望圓騰精浮碧海分照接虞泉(或/作)¶
(淵疑/諱)迥見孤輪出高從倚盖旋二儀含皎潔(集作/澈)萬象¶
<pb:KR4h0022_WYG_151-12b>¶
共澄鮮整御當西陸舒光麗上𤣥從星變風雨順日助¶
陶甄逺近同時望晶瑩此夜偏運行調玉燭潔白應金¶
天曲沼疑瑶鏡通衢若象筵逢人盡氷雪遇景即神仙¶
引素吞銀漢凝清洗緑煙臯禽驚露下隣杵思風前水¶
是還珠浦山成種玉田劔沉三尺影燈罷九枝燃象外¶
形無跡寰中影有(雜詠/作自)遷稍當雲闕正未映斗城懸静¶
對揮宸翰閒臨襞彩牋境同牛渚上宿在鳯池邊興掩¶
尋安道詞勝命仲宣從今紙貴後不復詠陳篇¶
<pb:KR4h0022_WYG_151-13a>¶
　　　八月十五日夜湓亭望月　　白居易¶
昔年八月十五夜曲江池畔杏園邊今年八月十五夜¶
湓浦沙頭水館前西北望鄉何處是東南見月幾迴圓¶
臨風一嘆無人㑹今夜清光似往年¶
　　　答夢得八月十五夜翫月見寄　前　人¶
南國碧雲客東京白首翁松江初上月伊水正無風逺¶
思兩鄉斷清光千里同不知娃館上何以(疑作/似)石樓中¶
(其夜在龍門/石樓望月)¶
<pb:KR4h0022_WYG_151-13b>¶
　　　八月十五夜禁中獨直對月寄(集作/憶)元九¶
　　　　　　　　　　　　　　　前　人¶
銀臺金闕夕沉沉獨宿相思在翰林三五夜中新月色¶
二千里外故人心渚宫東靣煙波冷浴殿西頭鐘漏深¶
猶恐清光不同見江陵卑濕足秋隂¶
　　　中秋月　　　　　　　　　釋無可(見雜/詠)¶
蟾宜天地静三五對階蓂照耀超諸夜光芒掩衆星影¶
寒池更澈露冷樹梢青枉值中秋半長&KR0446;宿洞庭¶
<pb:KR4h0022_WYG_151-14a>¶
　　　同前　　　　　　　　　　劉得仁¶
塵裏兼塵外皆期此夜明一年唯一夕(雜詠/作度)長恐有雲¶
生露洗微埃盡光濡是物清朗吟㸔正好惆悵又西傾¶
　　　同前　　　　　　　　　　李　頻¶
隂盛此宵中多為雨與風坐無風雨至㸔與(雜詠/共㸔)雪霜¶
同抱濕離遥海傾寒向逺(雜詠/作迥)空年年不可值還似道¶
難通¶
　　　同前　　　　　　　　　　李　洞(見雜/詠)¶
<pb:KR4h0022_WYG_151-14b>¶
四十五秋宵月分千里毫冷沉中嶽短光溢大河高不¶
寐清人眼移棲濕鶴毛露華臺上别愁望一年勞¶
　　　同前　　　　　　　　　　馬　戴(見雜/詠)¶
隂魄出海上望之増苦吟冷搜驪頷重寒徹蚌胎深浩¶
氣籠諸夏清光射萬岑悠然天地内皎潔一般心¶
　　　中秋越臺㸔月　　　　　　李羣玉¶
海雨洗塵埃月從空碧來水光籠草樹練影掛樓臺皓¶
耀迷鯨目晶&KR0631;失蚌胎宵分凭欄望應合見蓬萊¶
<pb:KR4h0022_WYG_151-15a>¶
　　　中秋月　　　　　　　　　張　祐¶
碧落桂含姿清秋是素期一年逢好夜萬里見明時絶¶
域行應乆高城下更遲人間繫情事何處不相思¶
　　　同前　　　　　　　　　　釋棲白(見高/僧詩)¶
尋常三五夜(一作/夕)豈(一作/不)是不嬋娟及到中秋半(一作/及至)¶
(中秋/滿)還勝别夜圓清光凝(雜詠作光凝/一作光凝唯)有露皓色爽(雜/詠)¶
(作皓色更一/作爽徹更)無煙自古長如此(雜詠作人皆翫/一作人皆望)年來復¶
(雜詠作更/一作又)一年¶
<pb:KR4h0022_WYG_151-15b>¶
　　　同前　　　　　　　　　　司空圖¶
閒吟清景外萬事覺悠悠此際(雜詠/作夜)若無月一年空(雜/詠)¶
(作/虚)過秋¶
　　　同前　　　　　　　　　　裴　說(見雜/詠)¶
一歲幾盈虧當盈重此期幸無偏照處剛有不明時色¶
净雲歸早光寒鶴睡遲相㸔吟未足皎皎下踈籬¶
　　翫月¶
　　　同從弟銷南齋翫月憶山隂崔少府¶
<pb:KR4h0022_WYG_151-16a>¶
　　　　　　　　　　　　　　　王昌齡¶
高卧南齋時開帳月初吐清輝極木隙演𣻌在窻户苒¶
苒幾盈虚澄澄變今古美人清江畔是夜越吟苦千里¶
其何知微風吹芳杜¶
　　　裴廸書齋翫月　　　　　　錢　起¶
夜來詩酒興(集作/意)月上(集作/滿)謝公樓影閉重門静寒生¶
獨樹秋鵲驚隨葉散螢逺入煙流今夕遥天末清輝(集/作)¶
(光/)幾處愁¶
<pb:KR4h0022_WYG_151-16b>¶
　　　西掖翫月(令狐舎人説昨夜/西掖翫月戲贈)　李商隠¶
昨夜玉輪明傳聞近太清凉波衝碧瓦曉暈落金莖露¶
索秦宫井風絃漢殿筝幾時綿竹頌擬薦子虚名¶
　　　泛江翫月十二韻(并序/)　　　元　稹¶
余以元和五年自監察御史貶授江陵士曹掾六月十¶
四日張季友李景儉二侍御王文仲司録王衆仲判官¶
兩昆季為余載酒炙選聲音自府城之南橋乗月泛舟¶
窮一夕予因賦詩以記之¶
<pb:KR4h0022_WYG_151-17a>¶
楚塞分形勢羊公壓大邦因依多士子參畫盡敦龎岳¶
璧閒相對荀龍自有雙共將船載酒同泛月臨江逺樹¶
懸金鏡深潭倒玉幢委波添净練洞照㓕凝釭闐咽沙¶
頭市玲瓏竹岸牕巴童唱巫峽海客話神瀧巳困連飛¶
盞猶催未到缸飲荒情爛熳風掉樂琤樅勝事他年憶¶
愁心此夜降知君皆逸韻湏為應筳撞¶
　　對月¶
　　　與盧明府别後南湖對月　　僧皎然¶
<pb:KR4h0022_WYG_151-17b>¶
五(集作/南)湖生夜月千里滿寒流曠望煙霞盡凄清天地¶
秋相思路𣺌渺獨望水悠悠何處空江裏嬋娟伴客舟¶
　　　廣陵秋夜對月即事　　　　陳　羽¶
霜落寒空上月樓月中飲(疑作/歌)唱滿揚州相㸔醉舞倡¶
樓月不覺隋家𨹧樹秋¶
　　　對月二首　　　　　　　　張　喬¶
盈缺青㝠外東風萬古吹何人種丹桂不長出輪枝¶
　　　二¶
<pb:KR4h0022_WYG_151-18a>¶
圓魄上寒空皆言四海同安知千里外不有雨兼風¶
　¶
　¶
　¶
　¶
　¶
　¶
　¶
<pb:KR4h0022_WYG_151-18b>¶
　¶
　¶
　¶
　¶
　¶
　¶
　¶
　文苑英華卷一百五十一¶
