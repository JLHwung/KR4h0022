# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:39.277131
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二
<pb:KR4h0022_WYG_002-1a>¶
欽定四庫全書¶
　文苑英華巻二　　　　　宋　李昉等　編¶
　天象二¶
　　日賦三首　　　　　日中有王字賦二首¶
　　黄人守日賦一首　　二黄人守日賦二首¶
　　太陽合朔不虧賦一首¶
　　　日賦　　　　　　　　　　李　邕¶
惟元氣之播儀式景曜之騰烈倚崇盖而西轉駿流光¶
<pb:KR4h0022_WYG_002-1b>¶
之東晰豈盈縮兮彌嵗亦畏愛兮異節暾淑色而布和¶
赫炎氛而生熱所謂純精至高至明燭龍照灼以首事¶
踆烏奮迅而演成開天地之司目為帝王之我兄文思¶
以之寅餞神武以之揭行是以節朝有政逮昃未飡揚¶
暉而四方動色霽景而萬物聳觀豁雲霧之凝暗觧雪¶
霜之沍寒願揮戈兮再晝俟傾藿兮長安至若瑞氣浮¶
烟休徴抱戴乍出海而融朗忽飛天而光大千里發乎¶
主明五色見於時泰将閉閣兮永言豈覆盆兮貽悔則¶
<pb:KR4h0022_WYG_002-2a>¶
有懐人惆悵酌醴獻酬𡨕一醉兮千日渇一日兮三秋¶
昔定鼎兮卜洛彼昇天兮上遊處立觀於溟渤遂測景¶
於嵩丘借如夸父棄䇿奔走何益夫子重隂道業所欽¶
嘆遅遅之春日阻悠悠之宿心惜落照於崇木重遥思¶
於竹林粤若飛箭易及長繩難駐知息影之未寧喜傾¶
盖之相遇始曝書兮多暇復炙背兮成趣見蘭蕙之有¶
暉想桃李之可樹别有誓以期皦至以憂長既中時而¶
必熭亦後甲而見陽與聖人兮齊朗宜君子兮借光卜¶
<pb:KR4h0022_WYG_002-2b>¶
在地而占吉說通夢而尋昌匪直燭之滅私行之惟則¶
若御車之有輪豈摶空之無翼固斡運兮誰使諒周行¶
而不息重光起於一人合璧旋於八極觀乎翠萍生實¶
赤羽從軍倘一編之欲授曷三餘之敢聞夕沒衘於黛¶
巘朝隮夾於火雲何白駒之激急致華髮之繽紛若乃¶
江湖積氣霧雨經時莓苔連於枕石泥濘汨於川坻仰¶
蒼蒼而不見俟杲杲而常欺将遣慰兮安適每沉冥兮¶
自悲借如謫居海上喟息天間有哀猿兮斷續無飛鳥¶
<pb:KR4h0022_WYG_002-3a>¶
兮徃還事填膺於瘴癘情滿目於雲山未回光於東闕¶
猶屈指於南蠻乃舉手而歌曰披雲覩日兮目則明就¶
日瞻雲兮心若驚日爾一日兮何道時哉幾時兮此生¶
　　　第二　　　　　　　　　　李　為¶
仲春上日率公卿大夫朝日於東郊祗祀畢太史進曰¶
夫日統七紀周旋天地國家災祥之至也惟唐文明日¶
徳不愆今陛下又親設弟禮天下煥爛上曰朕不足以¶
配日然國經在乎上爾即司之於日有見可使朕聞之¶
<pb:KR4h0022_WYG_002-3b>¶
乎太史曰臣聞天高無程日為大明天為至陽日為陽¶
精則日於天為子象也在人為主在天為日其高明一¶
也日之初将出兮東方霍爌烘煌地外洩光隂雲含明¶
閃閃熒熒火炬縱横漸高如懸或若輓上於天而傍倚¶
諸山海水血色龍魚騰翻上浮焦烟創業之象也日之¶
中聚焰成珠攢劍成輪青天而白白雲而赤赩赩奕奕¶
曽不得定目太虛為之晃惑萬物依乎地無不自識太¶
平之象也春之日葱蘢通曨霍爍晴空赫為大笑滿天¶
<pb:KR4h0022_WYG_002-4a>¶
地喜江風晴起錦文出水采錯斕斑花樹之間新橤粉¶
融萬燈無烟一拂雕梁嬌霞溢乎殿堂繢壁連光温焰¶
生旁仁恩之象也夏之日烘彤坌勃六合焚炙風不能¶
為氣天地變色不勝其猛乍摇紫影所照之穴化為火¶
井草木如燒而未乾焦泉池如炊若将涌沸炎威逼人¶
疑欲附地或透入室壁潜蒸簟席威怒之象也其於小¶
則草芥逰蟲戸網隙塵各示其容其為大則東而引千¶
萬里不見其近出西而引千萬里不見其逺及将暮也¶
<pb:KR4h0022_WYG_002-4b>¶
爍乎而低淡乎而頺忽乎變容赤盖下空埃塵濛籠渾¶
渾黄黄漸無精光黯湛(疑作/黮)殷顔不留山巔即墜乎窮¶
泉丹霞染雲焰焰半天暝隂夕靄薈蔚霮䨴餘光無采¶
暫明乎千里之外烏鵲尚鳴新月已生長夜自清今昔¶
頓成良可悲乎夫日之不永也甚矣人之言卯比及㸔¶
已可食人之言午比及㸔已欲昃是故聖人寸隂而惜¶
願陛下朝視之思創業之難暮視之感淪革之易春夏¶
視之調喜怒之節中視之将偃乎太平之地又何求焉¶
<pb:KR4h0022_WYG_002-5a>¶
臣又聞之聖人為君日祥屢臻五色煜煜天地同文昏¶
弱之代吞蝕不暇列宿不沒晝而為夜可不務乎故天¶
有日不能自靈日有光不能自明待聖人而明之也¶
　　　第三　　　　　　　　　　王捧珪¶
杲杲太陽昇自扶桑既移晷而高下亦候時而短長其¶
沒也天地為之黯色其出也逺近為之生光及夫春景¶
初動寒威始歇煦百川以氷開煖千林而花發行乎赤¶
道應其朱明&KR0745;緑潭而水沸爛青雲而火生于斯之時¶
<pb:KR4h0022_WYG_002-5b>¶
誠可畏也既而暑退凉進烟歸霧返懸净影以悠揚度¶
斜暉而晼晩送秋景之已末屬冬隂之方盛融晴雪而¶
曭朗曝晨霜而温映于斯之時誠可愛也故能明以成¶
象高以臨空有形必鑒無幽不通在七政雖擅其長照¶
萬物不競其功抱三足之靈烏挂五彩之輕虹魯陽揮¶
戈而三舍漢皇握鏡而再中曜凝霜而輕白帶飛霞而¶
淡紅皎兮潔每守團圓不虧缺曈兮曨暮落西山朝海¶
東誰復知其動静安能察其始終徒羙其委質上浮流¶
<pb:KR4h0022_WYG_002-6a>¶
光下濟不擇好惡不遺巨細葵藿向之傾心旂常畫以¶
増麗匪杖䇿之能及豈長繩之可繫至若螢火聚燃魚¶
燭並&KR0353;明月高映繁星逺列争散彩以炫晃競騰暉以¶
照晰見白日之一臨總光沉而影滅則知赫然作色無¶
物不憚温然為容有情皆翫終而復始既明且煥自非¶
造化之至精焉能作羣生之壯觀¶
　　　日中有王字賦(以題為/韻次用)　　　鄭　錫¶
至陽之精内含文明成命宥宻神化隂隲倬元聖而緯¶
<pb:KR4h0022_WYG_002-6b>¶
天爍靈符之在日人文變見𤣥象貞吉煥爾殊容昭然¶
異質三陽並列契乾體以成三一氣貫中表聖人之得¶
一當是時也河清海晏時和嵗豐車書混合華夷㑹同¶
皇帝乃率百吏禋六宗登䑓視朔候律占風祀夕月於¶
禮神之舘拜朝日於祈年之宫霽氛霧掃烟虹地涯静¶
天宇空隂魄既沒大明在東吐象成字昭文有融法科¶
斗以為體並踆烏以處中馮相未覿疇人發䝉此乃聖¶
人合契至化𤣥通不然者何得曜靈啓瑞明被於有截¶
<pb:KR4h0022_WYG_002-7a>¶
垂光燭地運行而無窮聖人以不宰成能日月以無私¶
可乆偶聖則呈祥逢昏則顯咎貞觀契無為之功休祥¶
應無疆之夀沒於地我則取誡於明夷登乎天我則呈¶
形於大有其初見也昭昭彰彰流晶曜芒若神龍負圖¶
兮呈八卦於羲皇其少登也發色騰光乍見乍藏状靈¶
龜衘書兮錫九疇於夏王蔽虧若木隠映扶桑曈曨五¶
雲之表輝煥重輪之旁臨紫宸兮千門洞照出黄道兮¶
八極増光惟徳化成惟王正位兄其日兮姊其月父事¶
<pb:KR4h0022_WYG_002-7b>¶
天兮母事地罄六合以為王綂三才而制字道不藏寳¶
神開奥秘王在日兮垂文日在天兮重懿豈徒色映合¶
璧光連抱珥三舍廻魯陽之戈再中羙漢文之志皇上¶
以為命不于常惟徳是據災逐祥啓福隨禍著知微知¶
彰一喜一懼因嘉瑞以増徳合元符而降祚客有上國¶
觀光金門獻賦覩日中有字之感成天下至公之務傾¶
心太陽企踵雲路願回光以暫燭庶千載之一遇¶
　　　前題　　　　　　　　　　喬　琮(登科記/作喬深)¶
<pb:KR4h0022_WYG_002-8a>¶
至尊者王至明者日處其位兮無二配其徳兮惟一制¶
服以象必圖之而並臨視朝以時方候之而俱出懿夫¶
日實也厥生于東王徃也厥居于中其呈祥以下燭必¶
布徳而上通然則日中之有王字者豈不以昭宸聦彰¶
國風煥乎黄道赫矣蒼穹表皇綱之不紊延聖祚於無¶
窮者哉且天垂三光日當其首人執六藝書列于後此¶
神功之所成彼人力而何有况乎烏為鳥矣無慚蒼頡¶
之能日匪扇焉寧假右軍之手稽圖緯與載籍信可大¶
<pb:KR4h0022_WYG_002-8b>¶
而可乆豈比夫龜麟龍鳯徒在乎宫沼郊藪適足以勞¶
於使臣未可以濟乎不朽夫運行不已者天地之常臨¶
照無私者日月之光羙之則配於太昊惡之則比夫夏¶
王是以逆其時則休亦成咎順其道則否亦為臧故昔¶
王者莫不觀天文兮順隂陽授人時兮正紀綱而人用¶
康而邦其昌如此者厥鑒不逺實歸羙乎我皇信所謂¶
承天之序兮襲於休祥者也是知君能則天天必呈瑞¶
明海内之四目瞻日中之一字士有仰止雲路苦心詞¶
<pb:KR4h0022_WYG_002-9a>¶
賦戰欲酣兮日将暮儻魯陽之修戈可借冀和仲之餘¶
暉可駐願傾葵藿之心希成桃李之樹¶
　　　黄人守日賦(以四聲/為韻)　　　　嚴　維¶
聖人之在運也上天為之降祥将以示徳逺告時康火¶
精始凝初臨於嵎谷陽徳用事首出於東方作大明兮¶
其彩白有善守者其人黄惚兮恍兮見於為物之體窈¶
兮冥兮來於無何之鄉豈惟有徳動天影再中於漢帝¶
至誠感物運(疑作/退)三舍於魯陽所謂人者臣之稱日者¶
<pb:KR4h0022_WYG_002-9b>¶
君之象三光可得居尊衆靈於焉稱長人所以守日叶¶
伊臯之弼亮天所以垂休明億兆之所仰實王化之基¶
格諒神功之肹蠁則知唐虞之代羲和之最蕭索糺紛¶
如烟如靄又况夫兆慶於合璧告祥於抱戴嘉其氣象¶
地表雲收天外出暘谷而輪開當亭午而光大映眞人¶
之麗質爛霓裳與羽斾離婁夐夐以喪明周文咄咄而¶
延昧屬宇宙以廓清表隂陽以交泰我君如日之昇惟¶
天是則君臣合體符瑞允塞以太古而望今齊哲聖以¶
<pb:KR4h0022_WYG_002-10a>¶
同徳¶
　　　二黄人守日賦(以君徳同明逺/人來附為韻)滕　邁¶
一氣絪緼宛成形而擎跽相向儼守日而昭彰可分其¶
色惟黄雖配位乎下土其形有二如輔明於大君原夫¶
左之右之以引以翼雖髣髴而異體乃焜煌以同色理¶
殊執熱寧濯曽泉之隅事近負暄杳在離宫之側兩分¶
夾臨下之照偕出契不孤之徳爾其從炎漢以賦象能¶
環衛以成功白駒乍留守之而無荒無怠踆烏不駐隨¶
<pb:KR4h0022_WYG_002-10b>¶
之而自西自東届赤霄而烟雲靡雜循黄道而光彩混¶
同容裔斯呈交相可名幸因時以融結得託質於昭明¶
契同心之言是以契合潤通理之飾吾非染成其或杲¶
杲初晨悠悠云晩曽不斯須而離何虞運行将逺鄙魏¶
臣捧而在夢笑夸父追而莫返嘉夫儀形似是想像歸¶
眞離立環乎兩珥聮影遶於重輪遂使慕有道之風歸¶
我一徳奉無私之照惟予二人受其采豈無異色呈乎¶
瑞不待他辰所以禀中央正氣當四夷咸賔誠宜陽景¶
<pb:KR4h0022_WYG_002-11a>¶
廓開翼戴徘徊昇扶桑孰云孑立厠羲和乍若朋來觀¶
其輝煥瑞牒昭晰雲路委疾徐而不更其守循躔次而¶
罔&KR0317;于度信可以端拱道泰遐荒恱附今所以賦守日¶
之祥表稱君之裕¶
　　　前題(同前/韻)　　　　　　　　闕　名¶
日觀天文彼黄人之離立是守麗紫霄而規模乍分揖¶
杲杲之光豈勞披霧舉駸駸之足詎假慿雲孕靈自禀¶
於眞宰肖貌方瑞於明君觀其異體同心雙形合力如¶
<pb:KR4h0022_WYG_002-11b>¶
左右之司局以扶持而受職樂天成象豈殊連璧之文¶
就日無私特比鑄金之色所以煥人寰彰土徳髙尋罔¶
差其晷度廻騖靡&KR0317;于頃刻類聚炎上朋來熱中遥集¶
丹極廻翔碧空援四彗而克資煩手斵重輪而叶賛𤣥¶
功發祥光之照爛将徳煇而綂同不然者何以挺兹妙¶
有倬彼輕清夾輔躔次周旋運行通理之形容可辨和¶
光之顔色混成當烏采甫臨之初則温温而引耀遇鷄¶
人未唱之際亦專專以在明髣髴如蘭之契逍遥若木¶
<pb:KR4h0022_WYG_002-12a>¶
之程及夫曈曨既昇昭晰将晩厥瑞皆見斯人甚逺宵¶
依愕夢伴程昱以少留書遇揮戈感魯陽而俱返恭已¶
無怠旁行有隣化天隅之一氣為日邊之二人乆照不¶
疲匪迷陽於上帝四夷云格方取契於援神所以靈貺¶
克開容裔徘徊非其時則抱影長徃偶乎聖則差肩並¶
來隨冬曦之煦嫗與夏日之恢台然後竦輕軀恣遐歩¶
分明天表雙羙雲路願将守黒之心望離宫而景附¶
　　　太陽合朔不虧賦(以聖徳𤣥通陽/精洞照為韻)¶
<pb:KR4h0022_WYG_002-12b>¶
　　　　　　　　　　　　　　　楊　發¶
懸象告祥垂衣表聖隂慝将作而潛滅陽光當虧而更¶
盛羲和率職徒降物以宵興堯舜臨軒方並明而曉映¶
上方以憂勤御極睿哲承天聲教既昭乎下土災蝕固¶
消於上𤣥景麗髙雲已臨照於物外位移正寝空警戒¶
於事先曉次箕中時惟冬仲天子夕惕而慙慮太史先¶
期而誓衆於是霧霽閒原雲歸幽洞圓規杲耀發瑞彩¶
於踆烏愛景冲融動和鳴於彩鳯是月惟朔昇輪自東¶
<pb:KR4h0022_WYG_002-13a>¶
煥大社之晨氣照清朝之曉風幣奚假於詞祝皷寧煩¶
於奏工遂使皆仰之人既無虞於薄蝕惜隂之士咸有¶
望於再中諒天聽之自邇信宸心之遂通仰稽聖謨遐¶
考天則運行雖由於黄道應感自符於𤣥徳輝華増煥¶
觀光必達於幽隂氛祲皆消揆影無差於晷刻道敷陽¶
教徳叶炎精麟効祉而不鬭葵向影而皆傾觀臺登望¶
之時漸欣光被史冊退書之際益訝文明至乃揚彩宫¶
闈増華廊廟人動佳色物含清照若合璧之無瑕比重¶
<pb:KR4h0022_WYG_002-13b>¶
輪而有曜黄琬之巧言莫啓由此緘詞叔輒之望歎無¶
聞徒兹載笑道契𤣥化禎回太陽躔次罔虧於順晷貞¶
明以合於重光固齊天而比徳垂永永於皇唐¶
　¶
　¶
　¶
　¶
　文苑英華巻二¶
