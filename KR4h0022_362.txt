# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:47.766047
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百六十二
<pb:KR4h0022_WYG_362-1a>¶
欽定四庫全書¶
　文苑英華巻三百六十二　宋　李昉等　編¶
　雜說三¶
　　志過一首　　　　　　天說一首¶
　　䄍說一首　　　　　　朝日說一首¶
　　乗桴說一首　　　　　讀韓愈毛頴傳一首¶
　　畫諫一首　　　　　　代河湟父老奏一首¶
　　說鳳尾諾一首　　　　原晋亂說一首¶
<pb:KR4h0022_WYG_362-1b>¶
　　祭祀祈說一首¶
　　　志過　　　　　　　　　　權徳輿¶
辛酉嵗予以吏役道于上饒時左司郎中博陵崔公出¶
守郡佐與予語及世道次及人倫大節因曰延州之譲¶
不其至矣(集作/哉字)或者言吳以太伯譲而興季子譲而亡¶
此乃狥於一方而不蹈乎大方也原夫太伯避季歴奔¶
荆蠻以就文武之大業則知太伯因天下之尊周以成¶
周也豈以興吴(一作/周)為念季子因天下之去譲以全譲¶
<pb:KR4h0022_WYG_362-2a>¶
也豈以亡吳為念然則太伯季子皆以天下之心為心¶
吳之興亡曽不屑慮彼或者之論誠未通其㫖焉予曰¶
誠哉是言然(集作/况)季子之歴聘也聞樂章辯歌詩皆審¶
其盛衰以造乎精㣲明閎建物無所逃數有所極耳又¶
何區區異論于其間哉答曰子之言過矣若季子以興¶
亡必然力不能支乗此而後三譲是利於将亡因以沽¶
名者也豈可為君子言之過矣存之予亡之(集作豈可/為君子言)¶
(之也且以吴之/存而季子亡之)以譲之發(集作/廢)而季子全之嚮使勤一¶
<pb:KR4h0022_WYG_362-2b>¶
國之理理于勾吴今亦化為古墟鞠為榛蕪曷與夫禮¶
譲之大使千古是式貪以之亷暴以之仁忍垢冐榮者¶
以之知懼其于為理也不其逹(集作/逺)歟予乃拜受其論¶
退書所聞且以志過名篇庶乎聞義能徙之義¶
　　　說天　　　　　　　　　　柳宗元¶
韓愈謂柳子曰若知天之說乎吾為子言天之說今夫¶
人有疾痛倦辱饑寒甚者因仰而呼天曰殘民者昌佑¶
民者殃又仰而呼曰何為使至此極戾也若是者舉不¶
<pb:KR4h0022_WYG_362-3a>¶
能知天夫果蓏飲食既壊蟲生之人之血氣敗逆壅疷¶
為癰瘍&KR2334;贅瘻痔亦(一無/此字)蟲生之木朽而蝎中草腐而¶
螢飛是豈不以壊而後出耶物壊蟲由之生元氣隂陽¶
之壊人由之生蟲之生而物益壊食齧之攻穴之蟲之¶
禍物也滋甚其有能去之者有功于物者也繁而息之¶
者物之讐也人之壊元氣隂陽也亦滋甚墾原田伐山¶
林鑿泉以井飲窽墓以送死而又穴為偃溲築為墻垣¶
城郭䑓榭觀游䟽為川瀆溝洫陂池燧木以燔革金以¶
<pb:KR4h0022_WYG_362-3b>¶
鎔陶甄琢磨悴然使天地萬物不得其情倖倖衝衝攻¶
殘敗撓而未嘗息其為禍元氣隂陽也不甚于蟲之所¶
為乎吾意有能殘斯人使日薄嵗削禍元氣隂陽者滋¶
少是則有功于天地者也繁而息之者天地之讐也今¶
夫人之(一無/此字)舉不能知天故為是呼且怨也吾意天聞¶
其呼且怨則有功者受賞必大矣其禍焉者受罰亦大¶
矣子以吾言為何如(集作/如何)柳子曰子誠有激而為是耶¶
則信辨且美矣吾能終其說彼上而𤣥者世謂之天下¶
<pb:KR4h0022_WYG_362-4a>¶
而黄者世謂之地渾然而中處者世謂之元氣而寒暑¶
者世謂之隂陽是雖大無異果蓏癰痔草木也假而有¶
能去其攻穴者是物也其能有報乎繁而息之者其能¶
有怒乎天地大果蓏也元氣大癰痔也隂陽大草木也¶
其烏能賞功而罰禍乎功者自功而禍者自禍欲望其¶
賞罰者大謬矣(集無/此字)呼而怨欲望其哀且仁者愈(文粹/作亦)¶
大謬矣子而信于之仁義以遊其内生而死爾烏置存¶
亡得䘮于果蓏癰痔草木耶¶
<pb:KR4h0022_WYG_362-4b>¶
　　　䄍說¶
栁子為御史主祀事將䄍進有司以問䄍之說則曰合¶
百神于南郊以為嵗報者也先有事必質于户部户部¶
之辭曰旱于某水于某蟲蝗于某癘疫于某則黜其方¶
守之神不及以祭余甞學禮盖思而得之則曰順成之¶
方其䄍乃通若是古矣繼而歎曰神之貌乎吾不可得¶
而見也祭之饗乎吾不可得而知也是其誕漫憋怳㝠¶
㝠焉不可執取者夫聖人之為心也必有道而已矣非¶
<pb:KR4h0022_WYG_362-5a>¶
于神也盖于人也以其誕漫𢠵怳㝠㝠焉不可執取而¶
猶誅削若此况其貌言動作之塊然者乎是設乎彼而¶
戒乎此者也其㫖大矣或曰若子之言(集作/云)則旱乎水¶
乎蟲蝗乎癘疫乎末有黜其吏者而神黜焉而曰盖于¶
人者何也余曰若子之云旱乎水乎蟲蝗乎癘疫乎豈¶
人為之耶故其黜在神暴乎耗乎沓貪乎罷弱乎非神¶
為之也故其罰在人今夫在人之道則吾不知也不明¶
斯之道而存乎古之數其名則存而教之實則隱以為¶
<pb:KR4h0022_WYG_362-5b>¶
非聖人之意故歎而云也曰然則致雨反風蝗不為灾¶
虎負子而趨是非人之為則何以余曰子欲知其以乎¶
所謂偶然者信矣必若人之為則十年九潦八年七旱¶
者獨何如人哉其黜之也苟明乎教之道雖去古之數¶
可矣反是則誕漫之說勝而名實之事䘮亦足悲乎¶
　　　朝日說¶
栁子為御史主祀事将朝日其僚問曰古之名曰朝日而¶
已今而曰祀朝日何也余曰古之記(文粹/作說)者則朝拜之¶
<pb:KR4h0022_WYG_362-6a>¶
云也今而加祀焉者則朝旦之云也今之所云非也問¶
者曰以夕而偶諸朝或者今之是乎余曰夕之名則朝¶
拜之偶也古者旦見曰朝暮見曰夕故詩曰邦君諸侯¶
莫肯朝夕左氏傳曰百官承事朝而不夕禮記曰日入¶
而夕又曰朝不廢朝暮不廢夕晋侯将殺竪㐮叔向夕¶
楚子之留乾谿右尹子革夕齊之亂子我夕趙文子礱¶
其椽張老夕智襄子為室美士茁夕皆暮見也漢儀夕¶
則兩郎向𤨏闈拜謂之夕郎亦出是名也故曰大采朝¶
<pb:KR4h0022_WYG_362-6b>¶
日少(集作/小)采夕月又曰春朝朝日秋夕夕月若是其(集/作)¶
(之/)類足矣又加祀焉盖不學者為之也僚曰欲子之書¶
其說吾将施于世可乎余從之¶
　　　乗桴說¶
子曰道不行乗桴浮(集作/于)海從我者其由也歟子路聞¶
之喜子曰由也好勇過我無所取材説曰海與桴與材¶
皆喻也海者聖人至道之本所以浩然而遊息者也桴¶
者所以遊息之具也材者所以為桴者也易曰復其見¶
<pb:KR4h0022_WYG_362-7a>¶
天地之心乎則天地之心者聖人之海也復者聖人之¶
桴也所復者桴之材也孔子自以極(集作/拯)生人之道不¶
得行乎其時将復於至道而遊息焉謂由也勇于聞義¶
果于避世故許其從之也其終曰無所取材者言子路¶
徒勇于聞義果于避世而未得所以為復者也此以退¶
子路兼人之氣而明復之難耳然則有其材以為其桴¶
而遊息于海其聖人乎子謂顔淵曰用之則行舍之則¶
藏唯我與爾有是夫由是而言以此追庶幾之説則囘¶
<pb:KR4h0022_WYG_362-7b>¶
近得矣而曰其由也與者當是歎也回死矣夫或問曰¶
子必聖人之云爾乎曰吾何敢吾以廣異聞且使遯世¶
者得吾言以為學其無悶也揵焉而已矣¶
　　　讀韓愈所著(集作/作)毛頴傳後題¶
自古居夷不與中州人通書有來南者時言韓愈為毛¶
頴傳不能舉其辭而獨大笑以為恠而吾久不克見楊¶
子誨之來始持其書索而讀之若捕龍蛇搏虎豹急與¶
之角而力不敢暇信韓子之恠于文也世之摸擬竄竊¶
<pb:KR4h0022_WYG_362-8a>¶
取青嫓白肥皮厚肉柔筋脆骨而以為辭者之讀之也¶
其大笑固宜且世人笑之也不以其俳乎且(一作/而)俳又¶
非聖人之所棄者詩曰善戱謔兮不為虐兮太史公書¶
有滑稽列傳皆取乎有益于世者也故學者終日討說¶
(文粹/作論)答問呻吟習復應對進退掬溜播(文粹/作掩)灑則罷憊¶
而廢亂故有息焉游焉之說不學操縵不能安絃有所¶
拘者有所縱也太羮𤣥酒體節之薦味之至者而又設¶
以竒異小蟲水草柤棃橘柚苦鹹酸辛雖蜇吻裂鼻縮¶
<pb:KR4h0022_WYG_362-8b>¶
舌澁齒而咸有篤好之者文王之昌蒲葅屈到之芰曽¶
晢之羊棗然後盡天下之竒味以足于口獨文異乎韓¶
子之為也亦将弛焉而不虐歟息焉游焉而有所縱歟¶
盡六藝之竒味以足於(文粹/作其)口歟而不若是則韓子之¶
辭若壅大川焉其必决而放諸陸不可以不陳也且凢¶
古今是非六藝百家大細穿穴用而不遺(一作/匱)者毛頴¶
之功也韓子窮古書好斯文嘉頴之能盡其意故奮而¶
為之傳以發其欎積而學者得之(集作/以)勵其有益于世¶
<pb:KR4h0022_WYG_362-9a>¶
歟是其言也固與異世者語而貪常嗜𤨏者猶呫呫然¶
動其喙彼亦勞甚矣乎¶
　　　畫諌　　　　　　　　　　盧　碩¶
漢文帝時未央宮永明殿畫古者五物(兩漢故事文帝/三年于永明殿)¶
(畫屈軼草進善旌誹謗木敢/諌皷獬豸凢有五色物也)成帝陽朔中嘗坐羣臣于¶
下指之曰予慕堯舜理故目是以自况大司馬陽平侯¶
王鳳拜舞而賀曰陛下法古為治上稽唐虞仁逺乎¶
哉行之斯至旌皷之屬在陛下建之而已矣至于神草¶
<pb:KR4h0022_WYG_362-9b>¶
靈獸臣知不日當産于明庭以彰上天之允答也㣲臣¶
不勝鳬藻之抃御史大夫張(張/忠)出次而言曰斯無用之¶
物也臣請即日圬之且是畫肇于太宗之時凢八聖矣¶
開眼而覩之者皆靣(一作/背靣)而違之未聞有禆于治也臣¶
敢為陛下條舉臣嘗聞文帝時雒陽人賈誼為博士能¶
誦詩屬書嘗為上陳古先帝王之道漢朝正朔之法上¶
以公卿之任無以易誼俄絳灌馮敬之伍害其賢而毁¶
之遂踈而不信傅卑濕之國後雖徴還卒不得大用䘮¶
<pb:KR4h0022_WYG_362-10a>¶
志而死至今負才藏器之徒猶以為憤此則善雖進而¶
不能用也帝又降詔除誹謗之令許人言事迨中宗朝¶
大臣楊惲盖寛饒以譏刺辭語皆坐大辟先帝在東宮¶
言其法太深刻中宗竟不悔此則木雖旁午人不敢書¶
上也初元帝𢎞恭石𩔰専權亂政前将軍望之嫉其姦¶
邪諷上除之不從望之反罹其&KR0317;過(一作/廹)以自殺此又¶
邪不可觸之之驗也前日安昌侯禹居陛下師傅之尊¶
不能率已以儉而乃决涇引渭廣開田疇便身娱耳多¶
<pb:KR4h0022_WYG_362-10b>¶
置侈樂平陵朱雲上書請斬其首陛下怒不可忍遽將¶
誅之雲倉卒無㩀乃至䘮膽失魂臣意列聖用此乃類¶
是乎臣之狂瞽欲陛下言而必行丹艧之設不足以留¶
連聖念也且大司馬親勲之望朝野所倚不能因事而¶
諫返以為賀佞孰甚焉臣謹以指之若斧鑕将及是陛¶
下誤屈軼也臣不敢就僇¶
　　　代河湟父老奏　　　　　　陳　黯¶
臣等世籍漢民也雖地沒戎虜而常畜歸心時未可謀¶
<pb:KR4h0022_WYG_362-11a>¶
則俛僶偷生既遭休運詎可緘黙伏思中國之患邉戎¶
其來久矣唐虞夏殷之前則淳風未漓夷夏自判故干¶
戈不興事亦宜矣由周以降或侵或伐無代無之然則¶
享國長久君臣有謀唯是其餘不足徴也周漢討邉之¶
事臣知之矣請較而論之以為國朝比且周之伐獫狁¶
也以斥逐為心不常事之故進則遄征退則息兵致其¶
邉鄙無備壁壘不營此乃周之謀失於不固矣漢之討¶
匈奴也乗時之豐恃兵之雄深入窮荒莫計逺邇故雪¶
<pb:KR4h0022_WYG_362-11b>¶
山青海皆為内封其後財匱力殫厥功不就遂交和親¶
之好自凂帝屬延法後時斯為漢之謀失于太廣矣唐¶
有天下邁于周漢之道一家其六合一心其兆人唯兹¶
犬戎未能無患當開元中有将臣善于攻戰振張皇威¶
殱殄醜虜自秦地而西有地數千里此則展拓周疆剪¶
截漢域所謂廣袤得其中矣其後國家以内冦時起不¶
遑西顧其蕃戎伺隙侵(一作/復)掠邉州臣等由此家為虜¶
有然雖力不支而心不離故居河湟間世相為訓今尚¶
<pb:KR4h0022_WYG_362-12a>¶
傳留漢之冠裳每歳時祭享則必服之示不忘漢儀亦¶
猶越翼胡蹄有巢嘶之異噫其怨慕也有是陛下新統¶
寰區以慈仁化育聞之得不惻然而軫念乎夫事有可¶
行勢有必尅苟懈而不為是失古人見幾之義今國家¶
無事三方底寜獨取邉陲猶反掌耳矧故老之心觖望¶
復然儻天兵一臨孰不面化今陛下采臣之言則先選¶
良将不以前負勲業者與更授節制(一作/刺史)者為之何者¶
彼功崇矣彼位極矣復将悉力營之哉以此臨事必多¶
<pb:KR4h0022_WYG_362-12b>¶
自顧願陛下詔班行之中噐識有殊籌畫可用者踰一¶
資一級授鉞将兵俟見功庸而後(一作/厚)加之爵賞必能¶
摧兇破敵無所愛矣戎翟者亦天地之間一氣耳不可¶
盡滅可以斥逐之伊周漢之事如前所陳今之所取願¶
止于國朝已來所没秦渭之西故地朗畫疆域牢為備¶
禦然後闢邉田飽士卒可以為永逺(一作/永永)之謀&KR1199;出周¶
漢之右則臣得棄戎即華世世子孫無流離之苦生死¶
幸甚¶
<pb:KR4h0022_WYG_362-13a>¶
　　　說鳳尾諾　　　　　　　　陸龜蒙¶
或問予曰鳳尾諾為何䓁物圖耶書耶對曰余之所聞¶
自晉訖于梁陳以來藩邸之書也凡封子弟為王則開¶
府辟僚屬取當時士有學行才藻者中是選其所下書¶
東宮則曰令上書則曰牋諸王下書則曰教上書則曰¶
啟應和文章則曰應令應教下其制一等故也其事行¶
則曰諾猶漢天子肯(集作/可非)臣下之奏曰可也鳳尾則所¶
諾牋之文也綷縩䙰褷然織與繪莫的知既肯其行必¶
<pb:KR4h0022_WYG_362-13b>¶
有褒異之辭若今之批荅案耳晋元帝為琅邪王時帝¶
美其才令通習外事常使批鳳尾諾南齊江夏王鋒髙¶
帝第十二子甚怜之年五歳使學鳳尾諾下筆便工帝¶
大悦以玉麒麟賜之餘未見其出鳳尾牋當畨薄縷輕¶
其制作想精妙靡麗而非牢固者也殆将五百年必不¶
能保而存之好事者或云織(集作/識)妄矣且傳云仲尼在¶
魯與陳有問缶羊楛矢者皆知之及脩春秋則逺者畧¶
近者詳故曰立於定哀而指隠桓之日逺矣盖聖人作¶
<pb:KR4h0022_WYG_362-14a>¶
大典不可不慎則前所傳亦(一作/之)妄矣余學聖人之文¶
者求其誠而已矣又安可詐别數百年前事自以為賢¶
哉君子慎所傳無易¶
　　　原晋亂説　　　　　　　　楊　䕫¶
晋室南遷制度草剏永嘉之後囂風未除廷臣中猶以¶
謝鯤輕佻王澄曠誕競相祖習以為高逹卞壼厲色於¶
朝曰帝祚流移社稷傾蕩職兹浮偽致此隳敗猶欲崇¶
慕虚誕汚蠧時風奏請鞠之以正頺俗王導庾亮抑之¶
<pb:KR4h0022_WYG_362-14b>¶
而止噫西晋之亂百代所悲移都江左是塞(一作/㓗)源端¶
本之日也猶乃翼虚駕偽宗(文粹/作崇)扇佻薄躡諸敗跡踵¶
其覆轍以此剏立朝綱基構王業何異登膠船而泛巨¶
浸操(一作/拉)朽索以馭奔駟乎設使從卞壼之奏黜屏浮¶
偽登進豪賢(文粹作/淳實)左右大法維持紀綱則晋亦未可¶
量也其後王敦作逆蘇峻繼亂余以為晉之亂不自敦¶
峻而稔於導亮¶
　　　祭祀不祈説　　　　　　　沈　顔¶
<pb:KR4h0022_WYG_362-15a>¶
夫祭典之興所以奉祖宗而表有功也非所以祈明神¶
而邀福佑也故王者郊天地而立七廟諸侯奉社稷而¶
置五廟士庻人各以其家功施于民則祀之以死勤事¶
則祀之以勞定國則祀之昔列山氏之子曰柱能植百¶
糓夏興也周繼之故祀于稷共工氏為九域其子曰后¶
土能平九土故祀于社舜勤事而野死鯀障洪水而殛¶
死禹勤其官而水死有虞氏禘黄帝而祖顓頊郊堯而¶
宗舜夏后氏亦禘黄帝而祖顓頊郊鯀而宗禹商人禘¶
<pb:KR4h0022_WYG_362-15b>¶
舜而祖禹郊禹而宗湯周人禘嚳而郊稷祖文王而宗¶
武王故所謂奉祖宗而表有功也非所以祈明神而邀¶
福祐也必以明神可祈福祐可量(一作/豐)則三代不易世¶
秦漢不更氏王者無明暗卿士無賢愚能盡其祭祀則¶
享其福祚矣神必私于禱祈悦于肥腯而降其禧祥則¶
王者盡堯舜也侯者盡桓文也水不為潦也火不為灾¶
也年無夀天也民無貧富也戰無不勝也守無不固也¶
禍無不殄也疾沴不生也國家無危亡也宗祀無廢絶¶
<pb:KR4h0022_WYG_362-16a>¶
也是皆祈而不得禱而無應明矣然則經百代而不易¶
其俗傳百王而不革其風者誠有以也夫兩國相持必¶
有其勝也萬邦各治必有其康也祈年者必有其豐也¶
祈病者必有其瘳也祈仕者必有其遷也祈貨者必有¶
其饒也有一于此咸以神之佑也而不知人事之起匪¶
成即敗匪得即失用之有巧拙智之有後先嵗有豐儉¶
運有否泰非神之所置也于是廢業而不為非竭産而¶
不為悔姦巫乗之以語禍福竟不能明寖以成俗得非¶
<pb:KR4h0022_WYG_362-16b>¶
上失其正下效其為者乎¶
　¶
　¶
　¶
　¶
　¶
　¶
　文苑英華巻三百六十二¶
