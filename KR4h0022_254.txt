# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.699111
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百五十四
<pb:KR4h0022_WYG_254-1a>¶
欽定四庫全書¶
　文苑英華巻二百五十四　宋　李昉等　編¶
　寄贈八¶
　　　韋翃十首　　　　　顧况六首¶
　　　耿緯六首　　　　　司空曙十首¶
　　　章八元三首　　　　王建十五首¶
　　　寄武陵李少府　　　　　　韋　翃¶
小縣春生日(一作/山口)公孫吏隠時楚歌催晩醉蠻語入新¶
<pb:KR4h0022_WYG_254-1b>¶
詩桂水遥相憶花源暗有期郢門千里外莫恠尺書遲¶
　　　贈張建　　　　　　　　　前　人¶
結客平陵下當年倚侠逰傳㸔轆轤劒醉脱鷫鸘裘翠¶
羽雙鬟妾珠簾百尺樓春風坐相待曉(集作/晩)日莫淹留¶
　　　寄上田僕射　　　　　　　前　人¶
家封薛縣異諸田報主榮親道兩全僕射臨戎謝安石¶
大夫持憲杜延年金裝晝出羅千騎玉案晨飡值萬錢¶
應念一身留闕下闔門遥寄魯西偏¶
<pb:KR4h0022_WYG_254-2a>¶
　　　寄令狐尚書　　　　　　　前　人¶
立身榮貴復何如龍節紅旗從板輿妙畧多推霍驃騎¶
能文獨見沈尚書臨風髙㑹千門(一作/人)帳映水連營百¶
乗車他日感恩慙未報舉家猶似涸池魚¶
　　　贈鄭員外(鄭時在熊/尚書幕府)　　　　前　人¶
風流不减杜陵時五十為郎未是遲孺子亦知名下士¶
樂人爭唱巻中詩身齊吏部還多醉心顧尚書自有期¶
要路眼青(集作/㸔)知已在不應窮巷乆低眉¶
<pb:KR4h0022_WYG_254-2b>¶
　　　寄劉太真　　　　　　　　前　人¶
長安道上落花朝羡爾當年賞事饒下筯已憐鵝炙羙¶
開籠不奈鴨媒嬌春衣晩入青楊巷細馬初過皂荚橋¶
相訪不辭千里逺西風好借木蘭橈¶
　　　梁城贈一二同幕　　　　　前　人¶
五營河畔列旌旗吹角鳴鼙日暮時曽是信陵門下客¶
兩廻相弔不勝悲¶
　　　贈張千牛　　　　　　　　前　人¶
<pb:KR4h0022_WYG_254-3a>¶
蓬萊闕下是君(集作/事天)家上路新廻白鼻騧急管盡吹平¶
樂酒春衣夜宿杜陵花¶
　　　雜言贈哥舒僕射　　　　　前　人¶
萬里長城家一生唯報國腰垂紫艾縵(集作/綬)手控黄金¶
勒髙視黒矟翁遥吞白騎賊先麾牙門將轉閗黄河北¶
帳下親兵皆少年錦衣承日繡行纒轆轤寳劍初出鞘¶
宛轉角弓爭上絃歩义抽箭大如笛前把兩矛後雙㦸¶
左盤右射紅塵中鶻入鵶羣有何敵殺將破軍白日餘¶
<pb:KR4h0022_WYG_254-3b>¶
廻船舞斾北風初郡公楯鼻好磨墨走馬為君飛羽書¶
　　　贈别太常李博士兼寄兩省舊遊¶
　　　　　　　　　　　　　　　前　人¶
兩年戴武弁趨侍明光殿一朝簮惠文客車信陵君簡¶
異當朝執香非寓直熏差肩何記室携手李將軍玉鐙¶
初廻酸棗館金鈿正舞石榴裙忽驚萬事隨流水不見¶
雙旌逐塞雲感舊撫心多戚戚與君相遇頭初白暫誇¶
五首軍中詩還憶萬年枝上客昨日留歡今送歸空披¶
<pb:KR4h0022_WYG_254-4a>¶
秋水映斜暉閑吟佳句對孤鶴惆悵寒霜落葉稀(一作/惆悵)¶
(寒天霜/葉落)¶
　　　從江西至彭蠡入浙西淮南界道中寄齊相公¶
　　　　　　　　　　　　　　　顧　况¶
大賢舊丞相作鎮江山(一作/上)雄自鎮江山(一作/上)來何人¶
得如公處士待徐孺仙人期葛洪一身控上逰八郡趨¶
下風比屋除畏溺林塘曳烟虹生人罷䖍劉井稅均且¶
(一作/以)充大府肅無事歡然(一作/言)接悲翁心清百文泉目¶
<pb:KR4h0022_WYG_254-4b>¶
送孤飛鴻數年鄱陽掾抱責栖㣲躬首陽及汨羅無乃¶
褊(一作/偏)其衷楊朱并阮籍未免哀途窮四賢雖得仁此¶
怨何怱怱老氏齊寵辱於陵一窮通本師留度門平等¶
寃親同能依二諦法了逹三輪空真境靡方所出離内¶
外中無邊盡未来定惠雙脩功蹇歩慙寸進餙装隨轉¶
蓬朝從楚水隂夕宿吳洲東吳洲復白雲楚水飄丹楓¶
晩霞燒廻潮千里光曈曈蓂開海上影桂吐淮南叢何¶
當翼明庭草木生春(一作/昭)融¶
<pb:KR4h0022_WYG_254-5a>¶
　　　寄上兵部韓侍郎奉呈李户部盧刑部杜三侍¶
　　　　郎　　　　　　　　　　前　人¶
道路五千里門闌三十年當時携手人今日無半全詠¶
題官舍内賦韻(一作/贈)僧房前公登略彴橋况榜龍(集作/&KR2556;)¶
&KR1956;船逺寺吐朱閣春潮浮緑烟鵷鴻翔鄧林沙鳵飛吳¶
田諸子紛出祖中宵乆留連坐客三千(疑/)人皆稱主人¶
賢國士分如此家臣亦依然身在(一作/從)薜蘿中投刺文¶
案邊故吏已重疊門生從聨翩得罪為何名無階問皇¶
<pb:KR4h0022_WYG_254-5b>¶
天出門多岐路命駕無由縁伏承諸侍郎顧念一(一作/猶)¶
迍邅聖代逢三宥營魂空九遷¶
　　　謝王郎中見贈琴鶴　　　　前　人¶
此琴等焦尾此鶴方胎生赴節何徘徊理感物自并獨¶
立江海上(集作/日)一彈天地清朱絃動瑶華白羽飄玉京¶
因想羡門輩眇然四體輕子喬翔鄧林王母遊層城忽¶
如(集作/然)啟靈署鸞鳳相和鳴何由玉女床(集作女/床山)去食¶
琅玕英¶
<pb:KR4h0022_WYG_254-6a>¶
　　　贈朱倣　　　　　　　　　前　人¶
野客歸時無四隣黔婁别乆按常貧漁樵舊路不堪入¶
(一作/中住)何處空山猶有人¶
　　　望初月簡于吏部　　　　　前　人¶
泬寥中秋夜坐見如鈎月始從西南升又欲西南沒全¶
移河上影蹔透林間缺縱待三五時終為千里别¶
　　　上湖至破山贈文周蕭元植　前　人¶
一别二十年依依過故轍湖上非徃態夢想頻虗結二¶
<pb:KR4h0022_WYG_254-6b>¶
子伴我行我行感徂節後人應不識前事寒泉咽一别¶
二十年人堪㡬回别¶
　　　春日書情寄元校書伯和相國元子¶
　　　　　　　　　　　　　　　耿　緯¶
數嵗平津邸諸生出門時覉孤力行早踈賤託身遲芳¶
草㸔無厭青山到未期貧居悲老大春日向茅茨衛玠¶
瓊瑶色元成鼎鼐資友朋漢相府兄弟謝家詩律合聲¶
雖應勞歌調自悲流年不可住惆悵鏡中絲¶
<pb:KR4h0022_WYG_254-7a>¶
　　　贈苖員外　　　　　　　　前　人¶
為郎日賦詩小謝少年時業繼儒門後心多道者期晩¶
迴長樂殿新出夜明祠行樂西園暮春風動桞絲¶
　　　贈嚴維　　　　　　　　　前　人¶
許詢清論重寂寞住山隂野客(集作/閣)接荒寺閉(集作/雲)門¶
當古林海田秋熟早湖水夜漁深世上窮通理誰能奈¶
此心¶
　　　寄錢起　　　　　　　　　前　人¶
<pb:KR4h0022_WYG_254-7b>¶
草長花落樹羸病強尋春無復少年意空餘華髮新青¶
原髙見水白社静逢人寄謝南宫客軒車不見親¶
　　　上裴行軍中丞(此詩又見第三百/巻已詳註其下)¶
　　　　　　　　　　　　　　　前　人¶
胡塵已滅天山外閉閣隂隂日復曛櫪上驊騮嘶鼓角¶
門前老將識風雲旌旗四面髙秋見絲竹千家靜夜聞¶
莫道古来多計筞功成唯有(一作/是)李將軍¶
　　　許州書情寄韓張二舍人　　前　人¶
<pb:KR4h0022_WYG_254-8a>¶
謫宦軍城老更悲近来貧夜夢丹墀銀盃乍滅中心火¶
金鑷唯多兩鬢絲繞履緑苔聞鴈處滿庭黄葉閉門時¶
故人髙歩天(一作/雲)衢上肯念前程杳未期¶
　　　贈庾侍御　　　　　　　　司空曙¶
年少身無累相逢憶此時雪過雲寺宿酒向竹園期白¶
髮今催老清琴但起悲唯應逐宗炳内學願為師¶
　　　秋思呈尹植裴沉鄭銅　　　前　人¶
静與嬾相偶年將衰共催前途歡未集徃事恨空来晝¶
<pb:KR4h0022_WYG_254-8b>¶
影委紅葉月華消緑苔沉思竟何有坐結玉琴哀¶
　　　獨遊寄衛長林　　　　　　前　人¶
草緑春陽動遲遲澤畔逰戀花同野蝶愛水劇江鷗身¶
外唯湏醉人間盡(集作/半)是愁那知鳴玉者不羡(集作/作)賣¶
𤓰侯¶
　　　贈李端　　　　　　　　　前　人¶
共憶南樓日登髙望若何楚田湖草逺江寺海榴多載¶
酒尋山宿思人帶雪過東西㡬回别此㑹各蹉跎¶
<pb:KR4h0022_WYG_254-9a>¶
　　　謝李端(集作酬李/校書端)見贈(已見二百/四十三巻)¶
　　　　　　　　　　　　　　　前　人¶
　　　長安晩望寄程補闕　　　　前　人¶
迢逓山河擁帝京參差宫殿接雲平風吹曉漏經長樂¶
柳帶晴烟出禁城天凈笙歌臨路奏(集作/發)日髙車馬隔¶
塵行獨有淺才甘未逹多慙名在魯諸生¶
　　　早夏寄元校書　　　　　　前　人¶
獨逰野景送(集作/自)芳菲髙竹林居接翠㣲緑岸草深蟲¶
<pb:KR4h0022_WYG_254-9b>¶
入遍青叢花盡蝶来稀珠荷薦果香寒簞玉柄揺風滿¶
夏衣蓬蓽永無車馬到更當齋夜憶𤣥暉¶
　　　發渝州却寄韋判官　　　　韋空曙¶
紅燭津亭夜見君(一作輝髙/夜送君)繁絃急管兩紛紛平明分¶
(或作/携)手空江轉唯有猿聲嘯(一作/滿)水雲¶
　　此詩二百九十二巻重出今已削去注異同為一¶
　　作¶
　　　江園書事寄盧綸　　　　　前　人¶
<pb:KR4h0022_WYG_254-10a>¶
種栁江南邊閉門三四年艷花那勝竹凢鳥不如蟬嗜¶
酒漸嬰(集作/因非)渇讀書多欲眠平生故交在白首逺相憐¶
　　　閑居寄苖發　　　　　　　前　人¶
漸向浮生老前期竟若何獨身居䖏静永夜坐時多厭¶
逐青林客休吟白雪歌支公有遺寺重與謝(集作/戴)安過¶
　　　寄都官劉員外　　　　　　章八元¶
舊宅平津邸槐隂接漢宫鳴騶馳道上寒日直廬中白¶
雪歌偏麗青雲宦早通悠然一縫掖千里快(一作/限)清風¶
<pb:KR4h0022_WYG_254-10b>¶
　　　歸桐廬舊居寄嚴長史　　　前　人¶
昨辭夫子棹歸舟家在桐廬憶舊邱三月暖時花競發¶
兩溪分處水争(一作/東)流近聞江左(一作/老)傳鄊語遥見家¶
山减旅愁或在醉中愁雪夜懐賢應向剡川遊¶
　　　初到昭應呈同僚　　　　　王　建¶
白髮初為吏有慙年少郎自知身上拙不稱世間強(集/作)¶
(忙/)秋雨縣墻緑暮山官樹黄同官若容許長借老僧房¶
　　　上武元衡相公　　　　　　前　人¶
<pb:KR4h0022_WYG_254-11a>¶
旌旗坐鎮蜀江紅(集作/雄)帝命重開舊閣崇褒貶唐書天¶
厯上捧持堯日慶雲中孤情&KR1199;出鸞凰逺健思潛搜海¶
岳空長得蕭何為相國自西流水盡朝宗¶
　　　上張宏靖相公　　　　　　前　人¶
傳封三世盡河東家占中條第一峯早(集作/旱)嵗天教作¶
霖雨明時帝用補山龍草開舊路沙痕在日照新池鳯¶
跡重卑散自知霄漢隔若為門下賜從容¶
　　　上李吉甫相公　　　　　　前　人¶
<pb:KR4h0022_WYG_254-11b>¶
聖朝齊賀説逄殷霄漢無雲日月真金鼎調和天膳羙¶
瑶池沐浴賜衣新兩河開地山川正四海休兵造化仁¶
曽向山東為散吏當今竇憲是賢臣¶
　　　寄上韓愈侍郎　　　　　　前　人¶
重登太學領儒流學浪詞鋒壓九州不以雄名殊(集作/䟽)¶
野賤唯將直氣折王侯詠傷松桂青山瘦取盡珠璣碧¶
海愁序述異篇經緫核(集作/别)鞭驅險句物先投碑文合¶
遣貞魂謝史筆應令諂骨羞清俸探將還酒債黄金旋¶
<pb:KR4h0022_WYG_254-12a>¶
得起書樓客(集作/參)来擬設官人禮朝退多逢月下(集作/閣下)¶
逰見向雲泉求住處若無知薦一生休¶
　　　贈王内侍樞宻　　　　　　前　人¶
三(一作/先)朝行坐鎮相隨今上春宫見長(集作/小)時脱下御¶
衣先得(集作/偏賜)着進来龍馬毎教騎長承宻㫖歸家少獨¶
奏邊情(集作/機)出殿遲不為(集作/自是)姓同偏(集作/親)向説九重¶
爭遣外人知¶
　　　上裴舍人度　　　　　　　前　人¶
<pb:KR4h0022_WYG_254-12b>¶
小松忩對鳳池開履跡衣重(集作/香)逼上台天意皆從彩¶
毫出宸心盡向紫烟来非時玉案呈宣㫖毎日金階賜¶
對(集作/謝賜)廻仙侣何因記名姓縣丞頭白走塵埃¶
　　　上杜元頴學士　　　　　　前　人¶
學士金鑾殿後居天中行坐侍龍輿承恩不許離床謝¶
宻詔長教倚案書馬上喚遮紅嘴鴨船頭看釣赤鱗魚¶
閑曺散吏無相識猶記荆州拜謁初¶
　　　贈盧汀諫議　　　　　　　前　人¶
<pb:KR4h0022_WYG_254-13a>¶
青娥不得在床前空室焚香獨自眠功證詩篇離景象¶
藥(一作/樂)成官位屬神仙閑過寺觀長衝夜立送封章直¶
上天近見蘭臺諸吏説御詩(一作/題)新集未教傳¶
　　　贈華州鄭大夫　　　　　　前　人¶
此官出入鳳池頭通化門前第一州少華山雲當驛起¶
小敷溪水入城流空閑地内人初滿詞訟牌前草漸稠¶
報状折開知足雨赦書宣過喜無囚自来不説雙旌貴¶
恐替長教百姓愁公退晩凉無一事歩行携客上南樓¶
<pb:KR4h0022_WYG_254-13b>¶
　　　賀楊巨源博士拜虞部員外郎¶
　　　　　　　　　　　　　　　前　人¶
合歸蘭署已多時上得金梯即未遲兩省郎君開道路¶
九州山澤属曹司諸生拜别收書巻舊客㸔來讀制詞¶
殘着㡬九仙(一作/丹)藥在分章還遣病夫知¶
　　　贈郭將軍　　　　　　　　前　人¶
承㤙新拜上將軍當直廵更近五雲天下表章經院過¶
宫中語笑隔墻聞宻封計筞非時奏别贈衣裳到處薰¶
<pb:KR4h0022_WYG_254-14a>¶
向晩臨階㸔號簿眼前風景任支分¶
　　　上胡證將軍　　　　　　　前　人¶
書生難得是金吾近日登科記揔無半夜進儺當玉殿¶
未明排仗到銅壺朱牌上面(集作/面上)分官契黄紙頭邊押¶
勑符恐要番中新道路指揮重畫五城圗¶
　　　贈賈島　　　　　　　　　前　人¶
盡日吟詩坐忍饑萬人中覔似君稀門當古巷風偏入¶
鶴放秋原夜不歸迎暖併收新落葉欲寒重着舊生衣¶
<pb:KR4h0022_WYG_254-14b>¶
曲江北鴈時時到為(一作/尤)愛鸕鷀兩翼(一作/水裏)飛¶
　　　從軍後寄山中友人　　　　前　人¶
愛仙無藥住溪貧脱却山衣事漢臣夜半聽鷄梳白髮¶
天明走馬入紅塵村童近去嫌腥食野鶴髙飛避俗人¶
勞動先生逺相視别来弓箭不離身¶
　¶
　¶
　文苑英華巻二百五十四¶
