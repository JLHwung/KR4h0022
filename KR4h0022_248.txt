# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.546302
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百四十八
<pb:KR4h0022_WYG_248-1a>¶
欽定四庫全書¶
　文苑英華巻二百四十八　宋　李昉等　編¶
　寄贈二¶
　　盧思道二首　　　　楊素十七首¶
　　王胄二首　　　　　虞世基一首¶
　　陳子良一首　　　　孫萬夀一首¶
　　陳政一首　　　　　王績二首¶
　　郭元振一首　　　　蘇味道二首¶
<pb:KR4h0022_WYG_248-1b>¶
　　　贈劉儀同西聘　　　　　　盧思道¶
開卭昔柔逺賔越盡招攜豈若馳天(一作/天王)使玉節撫遺¶
黎五詞(疑作/祠)臨渭北雙嶺帶崤西故闗看金馬餘壇聴¶
寳雞垂絲被栁陌落錦覆桃蹊分袪俄易慘離思實(一/作)¶
(忽/)難齎極野雲峯合遙嶂日輪低塵暗前旌沒風長後¶
騎嘶灞陵行可望函谷久無泥須君勞旋罷春草共萋¶
萋¶
　　　贈李若　　　　　　　　　前　人¶
<pb:KR4h0022_WYG_248-2a>¶
初發清漳浦春草正萋萋今留素滻曲夏木已成蹊塵¶
起星橋外日落寳壇西庭空野煙合巢深夕羽迷短歌¶
雖製素長吟當執珪寄語當窻婦非闗惜馬蹄¶
　　　贈薛播州十四首　　　　　楊　素¶
在昔天地閉品物屬屯䝉和平替王道哀怨結人風麟¶
傷世已季龍戰道将窮亂海飛羣水(一作亂流/飛海若)貫日引¶
長虹干戈異革命揖讓非至公¶
　　　二¶
<pb:KR4h0022_WYG_248-2b>¶
兩河定寳鼎八水域神州函闗絶無路京洛化為邱漳¶
淦連爾沼涇渭余别流生郊滿戎馬渉路起風牛班荆¶
疑莫遇贈縞竟無由¶
　　　三¶
五緯連珠聚千載濁河清金亡潜虎質閏盡自蛙聲聖¶
期依旦暮天禄啟炎精霧生三日重星飛五老輕禋宗¶
答上帝改物創羣生¶
　　　四¶
<pb:KR4h0022_WYG_248-3a>¶
道昏雖已朗政故猶未新刳舟洹水濟(一作溟/水際)結網大¶
川濵出逰迎釣叟入夣訪幽人植林雖各樹開榮豈異¶
春相逢一時泰共幸百年身¶
　　　五¶
有帛賁邱園生芻自幽谷塵芳金馬路瀾清鳳池澳零¶
露既垂光清風復流穆傾盖如舊知彈冠豈新沐利心¶
金各斷芬言蘭共馥¶
　　　六¶
<pb:KR4h0022_WYG_248-3b>¶
自余歴端揆緝熙恧時彦及爾陪帷幄出納先天睠髙¶
調發清音縟藻流餘絢或如彼金玉嵗暮無凋變余松¶
待爾心爾筠留我箭¶
　　　七¶
荏苒積嵗時契闊同逰處閶闔既趨朝承明還宴語上¶
林陪羽獵甘泉待清暑迎風含暑氣飛雨凄寒序相顧¶
惜寸隂留情共延佇¶
　　　八¶
<pb:KR4h0022_WYG_248-4a>¶
滔滔彼江漢實為南國紀作牧求明徳若人應斯美髙¶
卧未褰帷飛聲已千里還望白雲天日暮秋風起峴山¶
君儻逰淚落應無已¶
　　　九¶
漢隂政已成嶺表人猶蠧借寇北方新還珠揔如故楚¶
人結去思越俗歌來暮陽烏尚歸飛别鶴還廻顧君見¶
南枝巢應思北風路¶
　　　十¶
<pb:KR4h0022_WYG_248-4b>¶
北風吹故林秋聲不可聽鴈飛窮海寒鶴唳霜臯浄含¶
毫心未傳聞音路猶夐唯有孤城月徘徊獨臨映吊影¶
余自憐安知我疲病¶
　　　十一¶
養病願歸閑居榮在知足棲遲茂陵下優㳺滄海曲古¶
人情可見今人(一作/我)遵路(一作/故)躅荒居接野窮心物俱¶
非俗桂樹方叢生山幽竟何欲¶
　　　十二¶
<pb:KR4h0022_WYG_248-5a>¶
所欲棲一枝禀分豐(疑/)諸已園樹避鳴蟬山梁遇時雉¶
野隂冐叢灌幽氣含蘭芷悲哉暮秋别(一作晨霞/既悲哉)春(一/作)¶
(暮/)草復萋矣鳴琴久不聞屬聽空流水¶
　　　十三¶
秋水魚逰日春樹鳥鳴時濠梁莫共往幽谷有相思千¶
里悲無駕一見杳難期山河散瓊蘂庭樹下丹滋物華¶
不相待遲暮有餘悲¶
　　　十四¶
<pb:KR4h0022_WYG_248-5b>¶
衘悲向南浦寒色黯沉沉風起洞庭險煙生雲夣深獨¶
飛時慕侣寡和乍孤音木落悲時暮時暮感離心離心¶
多苦調詎假雍門琴¶
　　　贈薛内史　　　　　　　　楊　素¶
耿耿不能寐京洛久離羣横琴還獨坐停盃遂待君待¶
君春草歇獨坐秋風發朝朝唯落花夜夜空明月明月¶
徒流光落花空自芳别離望南浦相思在漢陽漢陽隔¶
隴岑南浦達桂林山川雖未逺無由得寄音¶
<pb:KR4h0022_WYG_248-6a>¶
　　　山齋獨坐贈薛内史二首　　前　人¶
居山四望阻風雲竟朝夕深溪横古樹空巖卧幽石日¶
出逺(一作/孤)岫明鳥散空林寂蘭庭動幽氣竹室生虛白¶
落花入户飛細草當階積桂酒徒盈罇故人不在席薄¶
暮山之幽臨風望羽客¶
　　　二¶
巖壑清澄景景清巖壑深白雲飛暮色緑水激清音澗¶
户散餘彩山窻凝宿隂花草共榮映樹石相陵臨獨坐¶
<pb:KR4h0022_WYG_248-6b>¶
對陳榻無客有鳴琴寂寂幽山裏誰知無悶心¶
　　　為寒牀婦贈夫歸　　　　　王　胄¶
月浄閨偏冷更深夜轉長霜紈猶掩扇霧縠未飄香解¶
帶慙連理引被媿鴛鴦誰能未相識還為守空牀¶
　　　言反江陽寓目㶚涘贈易州陸司馬¶
　　　　　　　　　　　　　　　王　胄¶
逰人賣藥罷徐歩反江干行吟(一作/凝眸)灞陵岸廻首望長¶
安晨華照城闕參差復鬱盤千門含日麗萬雉映霞丹¶
<pb:KR4h0022_WYG_248-7a>¶
雲開承露掌吹動相風竿逰童輕薄少鮮服鵕䴊冠花¶
開傅粉晏塵起副車韓屢投雙飛劍曾操兩色丸桂玉¶
要逰女彈珠落矯翰信美非吾樂何事久盤桓欲勒(一/作)¶
(動/)南征(一作/登)詠還謡北上難眷言思故友徳(疑/)逺路漫漫¶
燕陲望楚服天際與雲端棹發吳濤上荆歌易水寒十¶
年阻風月萬里别金蘭心期竟何許懐抱日摧殘容華¶
冉冉謝衣帶朝朝寛盛憲寧延夀劉琨自少歡宿昔均¶
取捨同波豈異瀾贈言不盡意擲筆起長嘆¶
<pb:KR4h0022_WYG_248-7b>¶
　　　秋日贈王中舎　　　　　　　虞世基¶
秦闗望吳苑渭涘去江濆天漢星躔絶山川地角分百¶
年變朝市千里異風雲雙鴛難可贈别鶴不相聞忽值¶
從逰士玳簮光素履歡言恱鄭郊雪泣悲燕市契闊論¶
談笑慇懃訪生死思君在一方無由同四美尺素乃云¶
披投瓊慰九離雲開縟錦散霞照緑楊(一作/緹)披相思歎¶
河廣相望阻天垂贈言芳杜若握手(一作/以)代萱枝伊昔¶
風期早金蘭信為寳去來金馬門留連鬬雞道鷲嶺訪¶
<pb:KR4h0022_WYG_248-8a>¶
三禪商山追四皓勝地俱逰息披文逓論討虛薄忝官¶
聮喬木遂同遷濯纓奔博望闊(一作/飛)歩入崇賢髙軒照¶
流水長劍聳秋蓮南風忽不競東海遂成田喧喧狹斜¶
路隠隠平陵樹鳳闕愛(疑/)西臨星橋耿南注五方多異¶
俗四海皆行路士衡嗟苦辛徳璉傷流寓鞏洛重行行¶
寓目盡傷情太行臨北絳函谷拒西京雀書圖久滅龍¶
文鼎遂輕凌雲餘構盡濛汜曲池傾(一作/平)徘徊殊未極¶
惆悵空雲纓伊川忽㑹面留連展言宴東西一背飛翻¶
<pb:KR4h0022_WYG_248-8b>¶
然成異縣哀哉人道促痛矣嗟埋玉徐生顧影琴裴子¶
飄鳳燭權(欵作/摧)茲激水意頓此浮雲足棄置忽(疑作/勿)重¶
陳難終唯此曲漢陽趙元淑(後漢趙一字元叔漢/陽人今作淑恐非)薛縣¶
雍門周清文寧解鬢妙曲反增愁翳翳神逾伏懔懔嵗¶
方遒雙崤飛暗雨八水凍寒流蘭枯芳草歇槐古憶前¶
秋江干不可望徒此歎離憂¶
　　　讃徳上越國公楊素　　　　陳子良¶
君侯稱上宰命世挺才英本超騏驥足復藴風雲情攄¶
<pb:KR4h0022_WYG_248-9a>¶
藻掞錦綺育徳潤瑶瓊已踵四知舉非無三傑名濟世¶
同舟檝匡政本阿衡雍容入青璅肅穆侍丹楹桂宫擅¶
鳴珮槐路獨飛纓髙門羅虎㦸綺閣麗彫甍金罇酌湛¶
湛歌扇掩盈盈匈奴軼燕薊𤇺火照幽并天子命薄伐¶
受脤事專征七徳播雄畧十萬騁行兵鴈行蔽虜甸魚¶
貫出長城交河方飲馬瀚海盛揚旌㧞劍倚天外象犀¶
耀日精彎弧穿伏石揮戈斬大鯨皷鼙朝作氣刁斗夜¶
便鳴六郡多壮士三邉豈足平嶺雲朝合陣山月夜臨¶
<pb:KR4h0022_WYG_248-9b>¶
營胡塵暗馬色芳樹動笳聲闗雲未盡散塞霧常自生¶
川長蔓草緑峰廻雜花明小人愧王氏雕文慙馬卿濫¶
此叨書記何以謝過榮髙山徒仰止終是恨才輕¶
　　　逺戍江南寄京邑親友　　　孫萬夀¶
賈誼長沙國屈原(隋書本/傳作平)湘水濵江(一作/東)南瘴癘地從¶
來多逐臣粤余非巧官少小(一作/䇿少)拙謀身欲飛無假翼¶
思鳴不值晨誰言(隋書作/如何)載筆士翻作負戈人飄颻如¶
木偶棄置同芻狗失路乃西浮非狂亦東走晩嵗出函¶
<pb:KR4h0022_WYG_248-10a>¶
闗方春度京口石城臨虎據天津望牛斗牛斗盛妖氛¶
梟獍已成羣郗超初入幕王粲始從軍褁糧楚山際被¶
甲吳江濆吳江亦浩蕩楚山何紏紛驚波上濺日喬木¶
下臨雲繫越恒資辯喻蜀㡬飛文魯連唯救患唐彬不¶
競勤(晉書唐彬知孫皓将至遲留以示不競今隋書作/吾彦不争勲按吾彦乃降将本傳無不争功事未)¶
(詳/)覉逰嵗月久歸思常搔首非闗不樹萱豈為無杯酒¶
數載辭鄉縣三秋别親友壮志後風雲衰鬢先蒲桞心¶
緒亂如絲空懐疇昔時昔時逰帝里弱嵗逢知已旅食¶
<pb:KR4h0022_WYG_248-10b>¶
南館中飛盖西園裏河間本好書東平唯愛士英辯接¶
天人歡娛承帝子(隋書作清/言洞名理)鳳池時寓直麟閣嘗逰止¶
勝地盛賔僚麗景相攜招舟泛昆明水騎指渭津橋祓¶
除臨㶚岸供帳出東郊宜城醖始熟陽翟曲新調遶樹¶
鳥啼夜雊麥雉飛朝細塵梁下落長袖掌中嬌留連三¶
雅至(隋書作懽/娛三樂至)懐抱百憂銷夢想獨非(隋書作/猶知)昨尋思¶
久寂寥一朝牽世網萬里逐波潮廻輪常自轉懸旌不¶
堪摇山川想(隋書作/登髙視)襟帶鄉闗白雲外廻首望孤城愁¶
<pb:KR4h0022_WYG_248-11a>¶
人益不平華亭宵鶴唳函(隋書/作幽)谷早鸎鳴斷絶心難續¶
惝怳䰟屢驚羣紀通家契(隋書/作好)鄒魯故鄉情儻(隋書/作若)值¶
南飛鴈時希(隋書/作能)訪死生¶
　　　贈竇蔡二記室入蜀　　　　陳　政¶
崑山積良寳大厦構衆材馬卿委官去鄒子背淮來風¶
流信多美朝夕豫平臺逸翮獨不羣清才復遒上六輔¶
昔雄名二江今振響(漢書嚮/響通用)英華雖外發磨琢終内朗¶
四海奮羽儀清風久播馳沉鬱材難厠青山翻易阻廻¶
<pb:KR4h0022_WYG_248-11b>¶
首望煙霞誰知慕儔侣飄然不繫舟為情自可求若奉¶
西園夜浩想北園愁無因逐萍藻從爾泛清流¶
　　　贈梁公　　　　　　　　　王　績¶
我欲圖世樂斯樂難可常位大招譏嫌禄極生禍殃聖¶
莫若周公忠豈踰霍光成王已興誚宣帝如負芒(一作/恒如)¶
(芒/)范蠡何智哉單舟戒輕装踈廣豈不懐䇿杖還故鄉¶
朱門雖足恱赤族亦可傷履霜成堅氷知足勝不祥我¶
今窮家子自言此見長功成皆能退自古(集作/在昔)誰滅亡¶
<pb:KR4h0022_WYG_248-12a>¶
　　　薛記室收過荘見尋率題古意以贈¶
　　　　　　　　　　　　　　　王　績¶
伊昔逢(集作/遭)䘮亂歴數適(集作/閏)當餘豺狼塞衢路桑梓¶
成邱墟吾(集作/余)及爾皆亡東西各異居爾為背風鳥(背/集)¶
(作/培)我為涸轍魚逮承雲雷後欣逢天地初東川(集作/州)聊¶
下釣南畝試揮鋤資稅幸不及伏臘常有儲散誕時須¶
酒蕭條頻向書朽木不可雕短翮将焉攄故人有深契¶
過我蓬蒿廬曳𥚑(集作/履)出門迎握手登前除相看非舊¶
<pb:KR4h0022_WYG_248-12b>¶
顔(一作顔/怱若非)對接(集作/怱若)形骸踈追道(集作/悼)宿昔事切切心¶
相於憶我少年時攜手逰東渠梅李夾兩岸花枝何扶¶
踈同志亦不多西荘有姚徐嘗愛陶淵明酌醴焚枯魚¶
嘗學公孫𢎞䇿杖牧羣猪追念甫如昨奄忽成空虚人¶
生詎能㡬嵗嵗(集作/蹇廹)常不舒頼有北山僧教我以真如¶
使我視聽遺自覺塵累祛何事須筌蹄今已得兎魚舊¶
逰儻多暇同此釋紛挐¶
　　　寄劉校書　　　　　　　　郭元振¶
<pb:KR4h0022_WYG_248-13a>¶
俗吏三年何足論每将榮辱在朝昏才㣲易向風塵老¶
身賤難酬知巳恩御苑殘鸎啼落日黄山(黄山山名也/一作荒非)¶
細雨濕歸軒廻望漢家丞相府昨來誰得掃重門¶
　　　贈封御史入臺　　　　　　蘇味道¶
故事推三獨茲辰對兩闈女鴉共鳴舞屈草接芳菲盛¶
府題青橐殊章動繡衣風連臺閤起霜就簡書飛凛凛¶
當朝色行行滿路威唯當擊隼去復覩落鴻(集作/路鵬)歸¶
　　　在廣州聞崔馬二御史並拜臺郎¶
<pb:KR4h0022_WYG_248-13b>¶
　　　　　　　　　　　　　　　前　人¶
振鷺齊飛日遷鸎逺(集作/達)聽聞明光共待漏清覽各披¶
雲喜得廊廟舉嗟為臺閣分故林懐栢恱新握(集作/幄)阻¶
蘭薰冠去神羊影車連瑞雉羣逺從南斗外遥仰列星¶
文¶
　¶
　¶
　文苑英華巻二百四十八¶
