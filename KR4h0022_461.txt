# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:50.940280
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百六十一
<pb:KR4h0022_WYG_461-1a>¶
欽定四庫全書¶
　文苑英華巻四百六十一　宋　李昉等　編¶
　詔制三¶
　　廵撫使¶
　　　遣廵撫使勑　　　　　　　賈　至¶
勑厄運者天地(一無/地字)之時也理亂者人君(一無/君字)之政也¶
是以軒轅不能止蚩尤之患帝舜不能無有苖之征盖¶
在於人君脩徳刑以除之也頃者羯賊開釁亂常干紀¶
<pb:KR4h0022_WYG_461-1b>¶
誘脅戎卒竊弄邉兵九有之人罹其㐫害當戰争之地¶
則肌骨多斃於鋒鏑在遐僻之方則杼軸其空於征賦¶
離鄉去邑棄業抛(一作/亡)家契闊凍餒飄颻畏逼朕毎永¶
念心折涕零是用嚴奉睿謨恭行天罰躬被介胄大率¶
戎夷掃清中原誅斬蛇豕豈朕薄徳能建功業盖人心¶
竭節於本朝而戮力於冦難也所以給其優復減其賦¶
稅省其聚歛息其征徭賑其匱乏宥其罪戾實其倉廪¶
捨其逋懸飬其傷痍賵其死事將使萬(一作/百)姓永登仁¶
<pb:KR4h0022_WYG_461-2a>¶
夀猶慮撫字尚闕疾苦未除於是分遣使臣親訪閭里¶
夫人君髙居大位非可以目徧四海耳周八極必仗賢¶
能以廣其視聽而(一作/頃)今使臣咸未稱職多僶俛經(一/作)¶
(輕/)畧未盡至公致(一作/遂)令逺人寃不上逹而弊不下去¶
今擇朝端忠貞仁恵之士飲氷乗驛廵撫四方其有政¶
教煩苛勑令不便妨於耕稼害於蠶桑徴傊於人無踰¶
小大咨爾兆庶必聞於使又有官吏邪虐豪猾侵漁擾¶
於黎甿冐於貨賄上無隠也當悉懲之朕方以萬(一作/百)¶
<pb:KR4h0022_WYG_461-2b>¶
姓心為心蒼生夀為夀自欲獨賢自聖而為理(疑/)暴恵¶
姦而墮人率土之濱宜知(一作/悉)朕意(至徳十年/二月日)¶
　　一作皆唐大詔令¶
　　宣撫使¶
　　　發宣撫使勑(此篇已見四百四十巻題作嗣聖/徳音詔令作遣畢搆等慰撫諸道)¶
　　　(制/)　　　　　　　　　　　　内制¶
勑昔者(前篇作/門下)風化(前篇詔令/並純作風)咸知(前篇/咸人)之模(詔令作/之謀)¶
庶尹(前篇作士庶/詔令作士庶)所冀(前篇詔令/並作冀逮)遐曠(詔令作/遐逺)禍起(前/篇)¶
<pb:KR4h0022_WYG_461-3a>¶
(詔令並/作起籍)疚懐(詔令作/疾事)識見(前篇作/識具)嘉聲(前篇作/嘉譽)泊于(前/篇)¶
(詔令並/作泊乎)各恭(前篇詔令/並作各敬)¶
　　　遣宣撫使勑¶
勑為國之道莫不家給人足令行禁止而族譚者苦疆¶
埸之戍役偶語者傷户口之凋殘且夫懐土重遷人之¶
常性離邦去里孰無其情或委非其才或政非其要致¶
令父不保子兄不寕弟井邑有流離之怨道路有吁嗟¶
之聲靖言思之良可歎息故發使車以廵郡縣其縁邉¶
<pb:KR4h0022_WYG_461-3b>¶
兵士等或逺辭鄉壌乆事戎旃饑寒而食衣不充疾病¶
而醫藥不至邉烽忽警將何以堪云云¶
　　宣慰使¶
　　　出使優恤制(詔令作遣使河北/河南顧察利害詔)¶
　　　　　　　　　　　　　　　　内制¶
勑伊昔明王奉若天道所寳惟榖所尚(詔令/作仗)惟賢故能¶
務穡勸分興利除害朕以薄徳纂承洪緒政期克己誠¶
不動天頃嵗河南北諸州蝗虫為害雖當道常遣除痊¶
<pb:KR4h0022_WYG_461-4a>¶
恐今仍生育天戒若是朕甚懼焉罪實在予殃豈移嵗¶
且牧宰之任朝廷所委茍得良才式敷恵訓古有夀張¶
飛逝中牟不入者斯其効也刺史縣令等當各竭乃心¶
用攘厥患方考休咎大明黜陟惟爾凡百可不勉歟宜¶
令户部郎中蔡秦客徃河北道侍御史崔希喬徃河南¶
道觀察百姓間利害便宜州縣等籌度隨事處置還日¶
奏聞(開元五/年二月)¶
　　　遣鄭叔清徃江淮宣慰勑(一作/制)¶
<pb:KR4h0022_WYG_461-4b>¶
　　　　　　　　　　　　　　　賈　至¶
勑逆虜未平師旅淹嵗軍用匱乏常賦莫充所以稅畆¶
於荆吳校練於淮海從權救弊盖非獲已夫法明則吏¶
不欺歛均則人不怨輯事無擾繫乎使臣度支員外郎¶
鄭叔清貞固幹事節用愛人考績視成所厝斯枉(詔令/作考)¶
(志視成可/歴斯任)宜以本官兼侍御史充江淮東西及淮南道¶
宣慰使(至徳二年七/月十二日)¶
　　　李涵河北宣慰制　　　　　常　衮¶
<pb:KR4h0022_WYG_461-5a>¶
門下河朔一隅地方千里外捍夷狄内輔成周撫勤王¶
之師脩任土之貢顧其方鎮可謂崇重眷我侯伯是有¶
勲勞且將相國之股肱兆庶君之支體事同休戚寜忘¶
鍳寐思撫廵而未獲念征鎮而永懐爰命宗臣徃申㫖¶
諭銀青光禄大夫尚書左丞襄武縣開國公李涵朕之¶
荗親腹心攸寄純固所以致命文質所以經邦温恭禮¶
譲誠信易直勵匪躬之節秉憂國之心羙其公才嘗所¶
任委再令宣撫皆合事經既述謙誠之辭兼陳理化之¶
<pb:KR4h0022_WYG_461-5b>¶
績(詔令/作迹)慰我憂念意甚嘉之今秋冬在候徭戍勤止將¶
校有介胄之勞黎元有賦稅之役代予親問詔爾使臣¶
仍兼副相之秩(詔令/作榮)式重登車之務可兼御史大夫充¶
河北宣慰使本管勲封如故¶
　　　李涵再使河北制¶
勑書有施命以誥四方禮有誦志以廵邦國明王所以¶
垂拱而天下理者非家至而日見之也實頼腹心耳目¶
之臣審訓命於外俾徳澤教化敷於四海情有所逹事¶
<pb:KR4h0022_WYG_461-6a>¶
適其宜上下交暢則天地之和應矣喻我朝㫖寄於宗¶
英銀青光禄大夫行尚書兵部侍郎襄武縣開國公李¶
涵志以定言學於古訓安和好敬慎静尚寛服居大僚¶
常所親信毎授重寄必掦休聲徃以幽燕(詔令/作薊)渤碣之¶
間戎府方州之大俾輔(詔令/作付)王命以親諸侯至於再三¶
秉此純一盡人臣之節罔或辭難狥國家之利豈憚勤¶
逺信以恊誠恵以交福周爰咨度不遑啓處朔垂寜晏¶
敬頼親賢今以侯伯之勲勞師人之戍守顧其忠効宜¶
<pb:KR4h0022_WYG_461-6b>¶
在(詔令/作有)撫廵髙選中朝允兹僉論(詔令/作議)加以丞相之副¶
増其原隰之華時惟懋哉無替厥服可兼御史大夫河¶
北宣慰使餘如故¶
　　　臧希讓使朔方制¶
勑元帥都虞侯臧希讓冲明在躬質重成性閲禮樂以¶
經武秉公忠而濟時夙傳金匱之符乆揔牙璋之律勲¶
髙坐樹業荗分茅中外洽其嘉聲始終全其勁節嘉乃¶
公望簡于朕心惟彼朔方乆罹邊患地即興王之所人¶
<pb:KR4h0022_WYG_461-7a>¶
推奉上之誠言念勤勞豈㤀慰恤宜應使乎之選式副¶
徃哉之寄¶
　　　温造可起居舎人充鎮州四面宣慰使制¶
　　　　　　　　　　　　　　　白居易¶
勑殿中侍御史温造嘗糾天府不曠官馳軺車不辱命¶
况為人外和内决以兼濟為心持橐(亦作/㧞居)殿中以備指¶
使㑹吾憂两河間事求可以諭朝㫖慰人心者使焉撥¶
効酌能汝中吾選故不待滿嵗擢為右史出則銜吾命¶
<pb:KR4h0022_WYG_461-7b>¶
入則記吾言奬任不輕思有所立可依前件¶
　　　授劉沔招撫迴鶻使制　　　李徳裕¶
昔東漢中夏既寜匈奴饑饉臧宫請命將臨塞圗刻石¶
之功光武報云柔能制剛弱能制强且傳聞之事常多¶
失實雖滅大冦不如息人朕毎覽前史為之興嘆又以¶
大舜脩徳有苖歸心周穆徂征荒服不至固存取亂在¶
擇良圗迴鶻頃以本國荐饑種落携貳黠戛(集作/紇扢)斯乗¶
其衰亂遂覆危巢既焚老上之庭盡剪名王之族可汗¶
<pb:KR4h0022_WYG_461-8a>¶
失地逺害來附塞垣朕言念親姻不忘勲力諭以呼韓¶
羙志(集作/欵塞)漢氏舊章戎不亂華國之大典且分兵食救¶
彼饑人令歸漠南方議贍恤(集作/賑贍)屬可汗乆嬰沉痼酋¶
長異心雖隨蓄荐居固無定所而控弦深入頗已(集作/亦)¶
渝盟邊將戎(集作/良)臣屢抗其(集作/章)疏䇿慮副(一作/腷)臆咸¶
請驅除朕以王者之師以全取勝匈奴見短嘉婁敬之¶
善籌馬邑設畫(集作/權)戒王恢之兵首推誠含垢亦已踰¶
時况朔雪沍寒有皸瘃之患隂山遥路多曲折之艱宜¶
<pb:KR4h0022_WYG_461-8b>¶
以徳綏豈勞兵瘁具官劉沔乆臨沙漠頗識虜情既啓¶
十乗之行必致六驘之遁委之告喻方俟成功可守本¶
官兼充招撫迴鶻使如不自改悔終須驅逐其諸道行¶
營兵馬使擢令指揮主者施行¶
　　　授張仲武東面招撫迴鶻使制¶
　　　　　　　　　　　　　　　前　人¶
門下古人云兵者所以明徳除害也故舉得其(集作/於)外¶
則福生於内朕毎念戎事務安生靈既獲逺圗宜恢長¶
<pb:KR4h0022_WYG_461-9a>¶
筭迴鶻可汗寄託塞上未歸虜庭近者遣使薊門懇陳¶
誠欵宋人病告於子反朝鮮心附於樓船我之信臣實¶
得要領幽州盧龍節度副大使知節度事觀察處置押¶
奚契丹两畨經畧盧龍軍等使銀青光禄大夫檢校工¶
部尚書兼幽州大都督府長史御史大夫蘭陵郡王食¶
邑三千户張仲武風雲感契鳬藻恊誠自升將壇屢(集/作)¶
(首/)剪狂冦戈鋋亟聞於彗掃馬牛殆至於谷量故能望¶
影揣情已探致虜之術豈止聞風破膽益堅慕義之心¶
<pb:KR4h0022_WYG_461-9b>¶
遽奏封章願申告諭彼既率服寜忘懐柔况虜騎徃來¶
疾於風雷(集作/電)沙場夐邈介(集作/但)以山川臨敵應機固¶
難統一昔衛霍之襲葷允異道而征辛趙之擊䍐(集作/當)¶
羌兩從其志成予廟勝之䇿在舉髦傑之臣俾爾鷹揚¶
挫其狼顧將服蠻夷之叛固在七擒勉思將帥之風無¶
㤀五利崇以夏官之秩委其統制之權當竭一心敬兹¶
休命可檢校兵部尚書兼充東面招撫迴鶻使其當道¶
行營兵馬及奚契丹室韋等並自指揮餘如故主者施¶
<pb:KR4h0022_WYG_461-10a>¶
行¶
　　廵察使¶
　　　遣陸象先等依前按察制　　蘇　頲¶
黄門古者恊和萬邦疇咨四岳柔逺能邇明目逹聦以¶
變於人也自朴散醇醨割方肆直失於徳者格之以禮¶
失於禮者助之以刑故懼羅網而畏簡書必振其綱而¶
操其柄庻乎舉(二字詔/令作平)政之要也間嵗天下諸州岳牧¶
先充本道按察誠以今之刺舉昔之率連盖欲為吏之¶
<pb:KR4h0022_WYG_461-10b>¶
黜陟審人之愁苦中念作姦犯科獲罪相次棄木或尤¶
於拙匠採葑不以於下體由是申命有司咸多叙用至¶
於按察暫令休罷夫泉有魚矣雖見則不祥林有獸焉¶
而為之不採與其存而勿用孰若狎以玩之俾便於時¶
復修其政銀青光禄大夫益州大都督府長史姚嶲處¶
置兵馬上柱國兖國公陸象先等早藴宏量深甄大體¶
清能勵俗仁以敦風必將權豪檢御昭明淑忒宜興化¶
以樹善佇責成而求當可依前件餘各如故一事已上¶
<pb:KR4h0022_WYG_461-11a>¶
並准舊例處分本道所𨽻之州有偏逺不穏便者仍令¶
所司量宜分割永為定額訖奏聞主者施行(開元二年/三月七日)¶
　　　遣王志愔等各廵察本管内制¶
　　　　　　　　　　　　　　　前　人¶
黄門上天降禍大行太上皇厭代升遐俾予一人㷀㷀¶
在疚攀號荼毒觸向摧隕百辟卿士等上遵遺誥下狥¶
羣心寰區任殷社稷務重資於聽斷不可暫缺遂力衰¶
迷甫從勤請恭惟顧託之㫖思致平和之化雖在荒瘵¶
<pb:KR4h0022_WYG_461-11b>¶
敢㤀負荷是用泣血撫膺執䘮視事夫後王者代天理¶
物師表者助朕理人物之所以荗育人之所以蕃庶盖¶
欲遂其性而安其業也朕毎置旌進善仄席翹賢恐閭¶
閻有愁苦之聲草澤無明敭之舉吏或慢法官或非才¶
因(疑/)之致理且未為得其何以㢘庶(詔令/作敗)政恤寃刑問¶
惸婺招荗異寛賦歛節征(詔令/作更)徭使天下為無為事無¶
事也頃分連率則曰使臣將求人瘼克宣朕命諸道按¶
察使揚州長史王志愔廣州都督宋璟益州長史韋杭¶
<pb:KR4h0022_WYG_461-12a>¶
博州都督(詔令作蒲/州刺史)程行諶汴州刺史倪若水魏州刺¶
史楊荗謙(詔令/作□)靈州都督強循潤州刺史李濬荆州長¶
史任昭理泰州都督張嘉貞洪州都督楊虚受梁州都¶
督張守潔等並邁迹垂憲偉才通識有其直方無所廽¶
避宜令各廵本管内官人有清介獨立可以標映士林¶
或文吏兼優可以潤益邦政者百姓中有文儒異等道¶
極專門或武力超倫聲侔敵國者並精加訪擇具以名¶
聞其官人有老弱及乆病妨於政理並才用劣下全不¶
<pb:KR4h0022_WYG_461-12b>¶
稱職者上佐已下委使人便停務其官交要者便簡清¶
勤人權攝其京官及畿内州委御史大夫及吏部長官¶
准此詳察録奏諸道僻逺州及嶺南道委使人量差判¶
官分道廵按其天下囚徒慮有寃滯宜令大理寺及本¶
廵使所在按理流罪已(詔令/作以)下非犯名教及官典取受¶
並聽減一等収贖即便非理均事可疑者并杖以下罪¶
並宜放免縁山陵所科夫匠等有父母年老家無中男¶
已上者容其侍飬不湏差遣其河南河北遭蝗虫州十¶
<pb:KR4h0022_WYG_461-13a>¶
分損二已上者差科雜役量事矜恤(詔令/作放)百姓間有不¶
穏便事委按察使與本州長官啇度隨事處分奏聞布¶
告遐邇令知朕意主者施行(開元四年/七月六日)¶
　　　按察使制(詔令作遣陶史大夫/王晙等廵按諸道制)¶
　　　　　　　　　　　　　　　前　人¶
勑苛慝不作人斯無怨寛猛相濟政是以和周禮以官¶
刑紏邦理以官叙正羣吏允廸前烈式惟舊章且夫寰¶
宇至大不可以周覽黎甿至殷不可以獨化熈我庶政¶
<pb:KR4h0022_WYG_461-13b>¶
實惟具寮茍非其才罔以稱理朕惟夙夜不遑晏寜言¶
念政道載深宵旰頃開元之𥘉分遣按部紏摘姦犯頗¶
聞懲息以其事乆則煩尋亦並從停廢綿以嵗月浸成¶
寛弛今聞在外官寮多違憲法牧守則寄任兹重令長¶
則禄秩且優凾聞侵竊屢有章奏雖賜金為恵未媿張¶
武之心而還珠表徳罕見孟嘗之政豈敦諭之言未孚¶
於就列將貞髙之節有謝於前修永懐於此良用沉歎¶
且政寛而慢法弊則弛通而張之庶其可理(一作可/其致理)御¶
<pb:KR4h0022_WYG_461-14a>¶
史大夫王晙等並識通政要位以才逹荗其聲實𢎞此¶
憲章宜分命廵按以時糾察廵内有長吏貪擾獄訟寃¶
滯暗懦尸祿苛虐在官即宜隨事按舉所犯罪狀並推¶
勘(一作/鞠)凖格斷覆訖聞奏仍覆便囚夫牧宰之任(一作/職)¶
教道是先禄曹之職(一作/任)紏綱(一作/綱紀)斯在其有政績(一/作)¶
(理/)殊尤清直獨立者咸以薦舉(一作/名薦)餘官有清白著聞¶
及諸色不善各别為科目同狀奏聞其尋常平狀並不¶
湏通俾夫善取其尤罰無所濫踈而不漏宻(一作/察)不為¶
<pb:KR4h0022_WYG_461-14b>¶
苛必將正其源流𢎞彼綱目不可揔此煩碎擾其吏人¶
應是州縣常務事非損益者使人更不湏干預其百姓¶
交下不支濟應處分訖奏聞(一作/置)事有不便於人湏釐¶
革者與州縣啇量處分訖奏聞宜副虚佇之懐以光澄¶
清之舉其外官充使者至明年冬入朝京官湏奏任量¶
事來去判官任使簡擇各依前件(開元八/年八月)¶
　　一作皆唐大詔令¶
　文苑英華巻四百六十一¶
