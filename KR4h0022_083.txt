# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:40.669890
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八十三
<pb:KR4h0022_WYG_083-1a>¶
欽定四庫全書¶
　文苑英華巻八十三　　　宋　李昉等　編¶
　飲食¶
　　鄉飲賦一首　　　　　形鹽賦一首¶
　　鹽池賦一首　　　　　水化為鹽賦一首¶
　　春盤賦一首　　　　　茶賦一首¶
　　蘓合山賦一首　　　　醉賦一首¶
　　中酒賦一首¶
<pb:KR4h0022_WYG_083-1b>¶
　　　鄉飲賦¶
鄉飲之制本於酒食形於罇爼和其長幼洽其宴語象¶
以隂陽重以賔旅此六體者禮之大序至如髙館初啓¶
長筵初肆衆賔便辟而入門主人稽首而再至則三揖¶
以成禮三讓以就位貴賤不共其班少長各以其次然¶
後肴栗具設酒醴畢備鼙鼓遞奏工歌咸萃以德自持終¶
無至醉夫觀其拜迎拜送則人知其㓗敬察其尊賢尚¶
齒則我欲其無競君若好之實曰邦家之慶士能勤之¶
<pb:KR4h0022_WYG_083-2a>¶
必著鄉曲之行今國家徴孝秀辟賢良則必設鄉飲之¶
禮歌鹿鳴之章故其事可得而詳立賔立主或陛或堂¶
列豆舉爵鼔瑟吹簧動而敬居則莊百拜乃畢用賔於¶
王禮主於敬樂主於同明士茍習於禮樂則可招賁於¶
旌弓庻其緝熈聖迹宣暢皇風豈徒務燕謔而湛樂之¶
是崇¶
　　　形鹽賦(以人用調鼎/和羮為韻)　　　　張　穎¶
形鹽似虎岐峙山立虎則百獸最威鹽乃萬人取給合¶
<pb:KR4h0022_WYG_083-2b>¶
二美(一作/美庻)以成體何衆羞之能及厥貢惟錯將蛤蜃以¶
俱來充君之庖與昌歜而齊入麗哉其義可嘉其美可¶
頌魯崇宴賞周公實來殷作和羮傅説登用向若羙景¶
初霽竒狀不遥映金盤以皎皦臨象筯而光昭逺則雪¶
山出地近則白虎戯朝瞿瞿其肉威而且猱耽耽其目¶
視而不恌立(一作/結)而成形也白黒相對融而司味也鹹¶
酸必調厥味伊何物不可並水火相濟為君子以成八¶
珍上下恊諧具公餗而登五鼎利我者則(一作/即)衆成我¶
<pb:KR4h0022_WYG_083-3a>¶
者幾何備物象形即賤不干貴皆可適口豈同而不和¶
至如大君式宴罇爼充盈形鹽具矣以為賔榮意者取¶
則國君文足昭徳武以彌(出周禮不必改/作弭前已註)兵時之所貴¶
物莫能京故天官叙其職春秋羙其名必也見遺(一作/危)¶
則陸沉於懐土如或可用當濟代之和羮儻有禆於家¶
國在吾道之應行¶
　　　鹽池賦(以天造靈物/資人食為韻)　　　　閻伯興¶
坤之羙兮焉可以測鹽之池漭沆兮劃開於郇瑕之側¶
<pb:KR4h0022_WYG_083-3b>¶
廓平陸而無際浸長天之一色前對條山照峯巒之□¶
嶨(苦卓/切)却隣安邑對城樓之嶷(一作/嶪)岌其出形鹽也狀¶
雄虎之蹲于長野攫拏兮布䕶其吐精光也如白日之¶
昇暘谷照爛兮熻赩既似乎鏡湖之不逺又似乎渤澥¶
之在即是以我良牧宣風千里褰帷凴軾覩茲池兮荷¶
上天之報覩兹鹽兮恤下人之食意者以為季布鎮乎¶
股肱黄覇藴其輔翊不爾何魚鹽川澤之用饒土潤鹹¶
鹺之利飭天人之繫刺則有典有孚百姓之攸迷而不¶
<pb:KR4h0022_WYG_083-4a>¶
知不識粲矣郊甸丕哉庾億且觀其皎皛池濵皚峨嶙¶
峋髣髴珪璧依稀碝珉入澤遐窺喜晴天之速曙隔林¶
斜望訝瓊樹之驚春餌之者若茹膏之客捧之者疑獻¶
玉之人况生殊播植動必合時為諸侯之賞愛入嘉賔¶
之賦詩嗟乎其皎皎兮于川之湄(一有渙乎/二字非)其郁郁兮¶
于川之坻有羙玉之價沉之而不汙有君子之徳湼之¶
而不緇利入桓公之論名留謝氏之詩(前押/詩字)充郡國之¶
珍産實亭育之攸資永言沉欝必由光拂可取於人况¶
<pb:KR4h0022_WYG_083-4b>¶
鑒於物懿夫天不秘寳地不藏靈可以和梅羮之調鼎¶
致君於堯舜可以偶腒鱐之入薦効祉於勲名爾河汾¶
之寳信同天造豈若分溝塍之綺錯則萬頃花明帀井¶
田之周環則千里雪皓由斯言旃有羙自天幸無委於¶
泥淖將以報於陶甄¶
　　　水化為鹽賦(以天之美利變/化無窮為韻)　黎　逢¶
翕然乎造化能變而窮且其為水也有上善之稱其化¶
為鹽也有羙玉之崇豈其清泠之水動變若神為代之¶
<pb:KR4h0022_WYG_083-5a>¶
寳致邦之豐伊昔煑海為鹽以禀乎天君以和羔之用¶
商以賈賣而遷是知水化之利可貴哲(一作/誓)匠之謀可¶
研若也代人所貴此貴為羙恒濟古今應乎遐邇求之¶
者豈倦乎疲勞功崇者可不由乎此致夫以水同君子¶
有流通之利或涓涓乎而處於藪泉或浩浩乎而遍乎¶
淮泗或在河而則淡或混海而則鹹國有鹽而且榮家¶
有鹽而不匱條山一寳萬邑之滋使印成者將貢於玉¶
闕俾犖确者使我域求之東西負重南北奔馳豈不用¶
<pb:KR4h0022_WYG_083-5b>¶
有(二字/疑)潤下作鹹在乎一變鼎爼既徹長筵美饌五味¶
廢之而㤀飡廣座得之為珍膳况水為柔徳能乎神化¶
皎皎如霜依依照夜莫不因水而生遇水而吒恨久處¶
於水泉思工人之一假且天然此物成化特殊匠之所¶
變絶代稱無豈伊水因匠是乃能窮乎變化况乎人得¶
媒寧肯守乎一途或金門獻䇿或積代英儒感物而賦¶
在乎覬覦仰鹽梅之羙用思窮逹於髙衢¶
　　　春盤賦(以裁紅暈碧巧/助春情為韻)　　　歐陽詹¶
<pb:KR4h0022_WYG_083-6a>¶
多事佳人假盤盂而作地䟽綺繡以為珍(集本/作春)叢林具¶
秀百卉争新一本一枝叶陶甄之妙致片花片蘂得造¶
化之窮神日惟上春(唐賦雖有第一句用官韻/格第二句復恊韻今當考)時物將¶
革栁依門以半緑草連河而欲碧室有慈孝堂居斑白¶
命聞可續年知暗惜研秘思於金閨同獻夀乎瑶席昭¶
焉新義(一作昭/然斯義)哿矣而明春是敷榮之節盤當饋薦之¶
名始曰春兮受春有未衰之意終為盤也進盤有奉養之¶
誠儻觀表以視中庻無言而見情懿夫繁而不撓類天¶
<pb:KR4h0022_WYG_083-6b>¶
地之無巧雜且莫同何才智之多功(一作/工)庭前梅白溪¶
(一作/蹊)畔桃紅指掌而幽深幾(一作/數)處分寸則芳菲幾叢¶
呼噏旁臨作一園之朝露依稀拂拭(一作依/中暫拂)成萬樹之¶
春風原其心匠始規神謀創運從衆象以遐覽總羣形¶
而内藴彼有材實我則以短長小大而模彼有文華我¶
則以𤣥黄赤白而暈故得事隨意製物逐情裁當筵而珍¶
竒競集下手乃芬馨亂開不然者欲翫扶踈期(一作/須)買¶
青山以樹要窺菡萏待疏緑沼而栽將以緩悲予之思¶
<pb:KR4h0022_WYG_083-7a>¶
將以逞吾人之才此一作也察其所由稽其所據匪徒¶
為以徒設諒有禆而有助者也¶
　　凡一作皆集本¶
　　　茶賦　　　　　　　　　　　顧　况¶
稽天地之不平兮蘭何為兮早秀菊何為兮遲榮皇天¶
既孕此靈物兮厚地復糅之而萌惜下國之偏多嗟上¶
林之不生如羅玳筵展瑶席凝藻思開靈液賜名臣留¶
上客谷鸎囀宫女嚬汎濃華潄芳津出恒品先衆珍君¶
<pb:KR4h0022_WYG_083-7b>¶
門九重聖夀萬春此茶上逹於天子也滋飯蔬之精素¶
攻肉食之羶膩發當暑之清吟滌通宵之昏寐杏樹桃¶
花之深洞竹林草堂之古寺乗槎海上來飛錫雲中至¶
此茶下被於幽人也雅曰不知我者謂我何求可憐翠¶
澗隂中有碧泉流舒鐵如金之鼎越泥似玉之甌輕烟細¶
沫靄然浮爽氣淡烟風雨秋夢裏還錢懐中贈橘雖神¶
秘而焉求(捜神記漢孝武時宣城有人武邑山採茗逄/一毛人長丈餘引客入山採茗贈懐中橘而)¶
(去異苑曰陳重母孀居毎以茶為薦宅中古塜重兄弟/以塜何靈將發掘母固止之獲免夜夢人云居此三百)¶
<pb:KR4h0022_WYG_083-8a>¶
(年今者謬蒙恩澤/及晨獲錢二十萬)¶
　　　蘓合山賦　　　　　　　　　王泠然¶
飲食安樂兮不易明説君子行之兮斯道不闋英髦俊¶
彦兮攅轡結轍華堂洞開兮綺饌齊列雖珍膳芳鮮而¶
蘓山竒絶原其所營妙實難名味兼金房之蜜勢盡美¶
人之情素手淋瀝而象起𤣥冬涸沍而體成足同夫露¶
結霜凝不異乎水積氷生盤根趾於一器擬崖㟧於四¶
明厥狀相類髙深殊致或峻或危其勢參差隐映陸離¶
<pb:KR4h0022_WYG_083-8b>¶
疑雪岫之坐窺乍輝乍煥其色璀璨灼爍皓旰與玉臺¶
兮相亂縱天台揭起而陵霞太華削成而侵漢雖萬仭¶
之竒特非四座之榮觀豈若茲山爼豆之間裝綵樹而¶
形綺雜紅花而色斑吮其味則峯巒入口玩其象則瓊¶
瑶在顔随玉箸而必進非固非恡觸皓齒而便消是津是¶
潤儻君子之留賞甘捐軀而自徇¶
　　　醉賦(并序/)　　　　　　　　　皇甫湜¶
昔劉靈(文選顔延之五君詠并語林文中子皆作靈晉/書本作伶故他書或通用茲因古本戒後人之)¶
<pb:KR4h0022_WYG_083-9a>¶
(輕/改)作酒徳頌以折搢紳處士余嘗為沉湎所困因作醉¶
賦寄啁任山君(一作寄任/山尹君)君嗜此物亦以警之爾¶
沉湎于酒有晉之七賢心遊於夢境墮於烟六府漫漫¶
(一作/漫水)四支綿綿(一作/頹綿)逶随津(一作/真)淳陶和渾鮮遺天地¶
之濶大失膏火之消(一作/燒)煎寂寂寞寞根歸(川文粹/作歸根)復¶
朴居若死灰行猶飄殻車屢堕兮無傷首鎮濡兮不覺¶
機發而動魂交而瞑合文字(一作/子)之醇味(一作/朴)反騷人¶
之獨醒曾不知其耳目尚何懼於雷霆偶四體以合莫¶
<pb:KR4h0022_WYG_083-9b>¶
(一作寓四/體之合真)歸一元而億(一作/太)寧麴蘖氣(一作/既)散竹桂滋¶
(一作/兹)已百慮森復七情紛始風飄火爇矜誇(一作/夸)跱跂¶
嗟害馬之驟還(一作嗟海/鳥之聚還)顧息肩兮未幾蘓門子聞而¶
笑之曰子之(二字一/作言)於道其(一有/猶字)醯鷄歟彼至人者天¶
地根性情虚(十字一作彼至仁者分之/於天地根性命於虚無)披拂衆萬(一作/拂披)¶
(聚/散)脱遺寰區兮猶象人(一作形/猶大象)心㝠太初故大患乃(二/字)¶
(一作/道不)失而至道可居也乃今(一作/今乃)假荒惑之具(一作/物)沉¶
耳目之機其解須㬰憂患(一作/恚)繁滋中心不可損(一作/捐)¶
<pb:KR4h0022_WYG_083-10a>¶
外患生之(一作外患/生于時)為疹為毒為狂為醨負責之(一作/人)¶
道隂陽戾違束乎巫醫歐乎有司辱身滅名痿肺淫支¶
狼狽猖(一作/顛)獗為大人(一作/人大)嗤不得盡年玉色先衰曾¶
不如覩(二字一/作知都)無醉時使人困苦(一作/兮字)如斯(一作/兹)¶
　　凡一作皆集本¶
　　　中酒賦　　　　　　　　　陸龜䝉¶
書編百氏病載千名將有濵於九死諒無敵於餘酲牕¶
間落月枕上殘更意欲問而無問夢將成而不成心悄¶
<pb:KR4h0022_WYG_083-10b>¶
悄目瞠瞠愛静中而人且語愁曙後而鷄已鳴才遭轥¶
轢適别恩情屈大夫之獨醒應難共語阮校尉之連醉¶
不可同行氣縷支綿神雜色沮前歡(一作/難)已誓於抛擲¶
徃事空經乎思慮有馘卓擒靈(與伶/同)之伍我願先登有¶
殛狄放杜之君臣能執御必當㧞酒樹平麴封踣仲榼¶
碎堯鍾先刋美掾次削真龍編虎鬚者寧教畔去持蟹¶
螯者不要相逢欲倚還眠將詞又黙深窮寂寞之境¶
别有悽凉之域黃昏細雨迷途而不到長亭白晝繁花¶
<pb:KR4h0022_WYG_083-11a>¶
失意而初歸故國背枕求稳牽幃就黒愁應平子分與¶
渴是相如傳得感物逾嗟懷人有惻謝月鏡共王清去¶
去不乏風流杜蘭香别張碩永永更無消息冠纓不御¶
杯桉空陳徒殱燕燕之髀浸費(一作/脱)猩猩之唇牛心表¶
異熊掌稱珍剪雲夢䔇(説文莱之美者有/雲夢之䔇音豈)採泮宫芹周¶
子之菘向晩庾郎之薤初春加以歐川桂蠧潁谷榆仁¶
雖馳心於萬品且㤀味於兹辰莫話三年誰云五斗從¶
齊奴車騎如水任阿寗風姿似栁仙莫得而媒艶何能¶
<pb:KR4h0022_WYG_083-11b>¶
而有麟毫簾近遮雲母不足驚心琥珀釧將還玉兒未¶
能廻首或乃强迎賔友力答牋書落魄不啻壓伊有餘¶
襜褕猶嬾整解散固慵梳卞士蔚専諷蝦蟇誠堪竊笑¶
莊周子化為蝴蝶實是凴虚客曰雖鯖鮓能珍微風可¶
折豈比夫榴花竹葉之味酃水之清中山之碧必能醺¶
骨&KR0755;顔潜銷暗釋况前覆乃後車之驚(一作/警)獨行為衆¶
人之僻不然吾將受教於聖賢敢㤀歡伯¶
　文苑英華巻八十三¶
