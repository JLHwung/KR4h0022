# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:41.269511
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百十三
<pb:KR4h0022_WYG_113-1a>¶
欽定四庫全書¶
　文苑英華巻一百十三　　宋　李昉等　編¶
　服章三¶
　　衣錦褧衣賦一首　　　西域獻吉光裘賦一首¶
　　狐白裘賦一首　　　　千金裘賦一首¶
　　授衣賦三首　　　　　履賦一首¶
　　豹舄賦三首¶
　　　衣錦褧衣賦(以君子之道闇/然日章為韻)　李　程¶
<pb:KR4h0022_WYG_113-1b>¶
君子製服兮損益以時秉衣錦之特麗必尚褧以相資¶
欲曵婁以成飾故威儀而可持異彼佩環有以文為貴¶
者同夫絺綌必特表而出之察其所以亦將有㫖願無¶
伐善俾其藴美衛詩既作且賦於碩人之篇匪服是加¶
則嗤乎彼其(一作/己)之子異狐裘而羔袖比緑衣而黄裏¶
䝉纎縞而不隔籠渥彩之可擬彷彿兮若豹姿之藏霧¶
隠映兮似珠光之透水徒有美於爛然孰可詳其蔚矣¶
故服之無斁終然允臧當褒(一作/斐)然而入用懼學製以¶
<pb:KR4h0022_WYG_113-2a>¶
見傷知我者謂我隠蔽文章不知我者謂我顛倒衣裳¶
曽不念順之則理灼(疑作/的)然而亡自類韜光不耀孰云¶
欲盖而彰比乎繪事後素勿矜為寳不有外者何以混¶
其色不有内者何以蓄其藻雅符含章之徳不愆盡飾¶
之道服翫(疑/)美矣人亦冝然等誠明之道合同出處之¶
義全亦由(猶由/通用)絜矩之士窮而不濫藴貞明體恬淡昔¶
有喻於䜛口何以自明今不衣而夜行寧惟逮暗是知¶
大象既分先質後文徳為道用静為躁君不衒昭質退¶
<pb:KR4h0022_WYG_113-2b>¶
藏於宻匪同龎服之竒自契黄中之吉彼無褐空念於¶
卒嵗此(一作/比)成章不俟兮終日未若賦衣錦之褧衣為¶
終身之自律¶
　　　西域獻吉光裘賦(以水火驗之/稱異為韻)獨孤授¶
邈矣外區實生珍異彼靈獸之則獲製良裘之斯至聖¶
王之所未覩獻令之所莫備叶朝宗則來自金方應中¶
國而色當土位意者以烈風之靡興溟海之清澄徳動¶
天而遐方内向氣入翼而貢獻足徴方啓襲以進語如¶
<pb:KR4h0022_WYG_113-3a>¶
執輕之不勝䬃然舜風翠雲之光可奮籠夫堯日青鳳¶
之煥徒稱故其背崑崙踰弱水重九譯越萬里豈殊俗¶
之所貴信希代之為美直千金者更輕稱狐白者非擬¶
雖沈以天沼無易暵其之性燎以京薪(二字見/西京賦)獨異焚¶
如之理斯乃動聴驚視孰知其然者矣夫物有難測必¶
思之而不厭事有詭常亦推之而可驗何異績鼠毛以¶
為布引龍鬚以成絲澣於火而自若弦於弓而有之况¶
能禦寒凉以効用衣(一作/因)裼襲以呈姿司服以登備皇¶
<pb:KR4h0022_WYG_113-3b>¶
儀而飾朝禮至尊爰御光紫極而耀丹墀遂使越人捧¶
翟以求退王母取環而請辭羣公乃拜手而稱曰休哉¶
聖君之緝熙且天地不愛其寳豈戎夷敢愛其私乎將¶
念委裘之有實防侈服之生禍表㣲於君子小人酌義¶
於夏山殷火俾萬物之咸格其徳風之在我於是天子¶
曰俞彼則獻其琛曷若獻其可¶
　　　狐白裘賦(以珍裘非/一腋為韻)　　　　陶　翰¶
邈哉瑞獸生乎青丘資挾温以流潤得頤素而成裘故¶
<pb:KR4h0022_WYG_113-4a>¶
鎮毫錯毳匪剛斯柔象羣哲以濟美較(一作/軼)千年而取¶
優配華玩於車服曜珍竒於貴游殷祀典以崇賁飾(一/作)¶
(昭/)禮容而克修暨夫秋沉金氣冬舉𤣥律進卿相之門¶
登王侯之室寒祛温薦恩纒好宻任藏用以巻舒委凉¶
暄以昇黜將綌衣以遞御與紈扇而更出苟人事之宜¶
然諒廢興之共一嘉其全真定色育精含徽千金振價¶
衆服騰輝朝臨皓雪且狀乎寒披鶴氅曉安朱架又象¶
乎髙懸玉衣雖質文之可别葢貴賤而同歸故崇侈者¶
<pb:KR4h0022_WYG_113-4b>¶
取貴而尚戒奢者含貞以非矧乎從損而益工兼素腋¶
徳之攸親豈惟物新晏嬰相齊以推弊孟嘗獻秦而獲¶
珍貞休利乎蕃(藩蕃/通用)玦悔恡生乎妄人儻茲道之無替¶
遮遺芳於後塵¶
　　　千金裘賦　　　　　　　　雍　陶¶
良冶之子兮不墜舊規製珍裘兮巧意無遺非一狐之¶
成此直千金而在茲葢以表盛服之麗者舉髙價而美¶
之儻以負芻如當市骨之日如將貰酒偏冝買笑之時¶
<pb:KR4h0022_WYG_113-5a>¶
如(疑/)其選擇亦求粹白資衆毛取羣腋極貍製之狀殊¶
豹飾之跡俾裼襲之有加欲曵婁而無斁紉針既就振¶
領提裳(一作/生光)乍掩孔雀全欺鷫鸘有斯而死不於市衣¶
此而坐不垂堂何必獻武帝之時人來西域受平公之¶
處鳥下東方宜乎在笥見珍滿籯非貴將示美以爰御¶
豈救寒而乃衣時彰節用乃三十年而尚存俗竟疑奢¶
妍乃十萬軍之所費觀其皓練漸潔輕埃莫霑中幣之¶
酬猶少外飾之態俄添日影遥臨豈見犬羊之易雪華¶
<pb:KR4h0022_WYG_113-5b>¶
傍射自冝狐貉之兼爾乃取而諷論其衆亦猶多士補¶
於衮職羣材搆於時棟豈比夫告弊於黒貂誇煥於青¶
鳳然則乖惡衣之義生侈服之心既傷三徳之數徒稱¶
千鎰之金所以披鶴氅於王恭獨標耿潔焚雉頭於晉¶
帝用戒奢淫况乎衣褐可以備卒嵗挟纊足以禦寒夜¶
何勞寳劒侔貲豈要驪珠同價委此䝉茸之資被乎勤¶
儉之化使狗盜之人盡息其偷詐¶
　　　授衣賦(以霜降此時女/工云就為韻)　　　李子卿¶
<pb:KR4h0022_WYG_113-6a>¶
九月肅霜山静風落天髙氣凉蟋蟀入兮堂户近鴻鴈¶
飛兮天路長欲備嵗之無衣無褐始禦冬而載𤣥載黄¶
命婦女事為公子裳若乃田畯入室居人在巷警殺氣¶
之秋殞切嚴霜其夜降物藏于時人感于是雖懐有稔¶
而及節亦念無衣而在此績我絲麻具爾紈綺將備服¶
之纁素豈徒事夫紅紫則知王者之徳聖人之思禮法¶
在矣古今以之事陳王業功當天時澤及周王之道歌¶
得豳人之詩既而滌場穹窒熏䑕乗其農間以入室處¶
<pb:KR4h0022_WYG_113-6b>¶
爰邀載績之功始命縫裳之女摻摻柔腕札札鳴杼天¶
寒夜静既閲西鄰之光月明更深齊度南軒之杵夫如¶
是事合其制禮亦有序物嚮政方人知義所将前規不¶
昧故斯事必舉資爾績而卒嵗是裳授余衣而窮冬可¶
禦方今四隩既宅九州攸同人悦物茂時和年豐男勤¶
耕於稼穡女務績於蠶工雖悦當今之化亦由行古之¶
風於是彼其(一作/己)之子各稱其服此生之物咸得其羣¶
念彼及此務穡勸分雖非後作抑有前云豈上帝之思¶
<pb:KR4h0022_WYG_113-7a>¶
(疑/)我實下人之戴君客有聞而歌曰天之髙兮無不覆¶
君之大兮無不祐生人殖物既庶且富爾在(疑/)于時爾¶
茅于晝霜始降兮女工就嵗時窮兮寒衣授¶
　　　第二(同前/韻)　　　　　　　　張　何¶
惟改嵗之𢎞典爰授衣於肅霜稽月令之前制得豳詩¶
之首章夫其損益従時取其觀古人象𤣥黄既績可以¶
為公子裳促機上之寒杼發桑間之懿筐零露既漙申¶
(一作/肅)霜夕降聚於燎火無資於借人勸其功傭俾率於¶
<pb:KR4h0022_WYG_113-7b>¶
同巷爾其孰質素黜華靡翔(疑/)葛履之儉嗇笑麻衣之¶
浮侈裂素之潔既無取於流黄我朱孔陽復何為乎惡¶
紫裘狐狸(一作苟/狸製)之可識諒羔羊之在此且徳惟稱服¶
道在隨時惜光隂之暮矣恐絺綌之凄其㑹斯蠶績取¶
彼狐狸既申之以雜佩又組之以素絲信物之美者惟¶
君子冝之借如輕裘被服之客纎手縫裳之女晝剪綺¶
紈夜調砧杵㣲芳發素袖舉絲兮衣兮爰笑爰語莫不¶
遵向晦以宴息樂盛隂之室處於戯聖實作則皇惟降¶
<pb:KR4h0022_WYG_113-8a>¶
衷禮章度數服制卑崇鑒羔袖之非類慎鷸冠之不衷¶
(一作/中)豈可凜(疑作/褎)然充耳不念女工俾僣亂以陵上興¶
怨言於大東而已是以帶裳表儉黻冕昭文襲緇衣之¶
改造追補衮之清芬故能宜象服集(疑/)𤣥纁將菲薄以¶
為寳豈浮奢之足云有守道固窮至圗未就卒嵗無褐¶
憂心如疚四時迭運竊獨悲此凜秋萬物有託子何為¶
乎巗岫空負悲哉之感徒為哿矣之富儻有彈冠之期¶
不念(一作/忘)綈袍之舊¶
<pb:KR4h0022_WYG_113-8b>¶
　　　第三(以霜風轉厲逰/子未歸為韻)　　　　周　存¶
二儀斡化兮四運環周大火中而退暑白露絃而成秋¶
𤣥鳥去巢望雲海以幽蟄旅雁違漠指烟江而遨遊農¶
事云就婦功聿修感蟲鳴之促織念客恨之衣裘慮之¶
云誰彼姝者子㺯機杼以成績秉刀尺以循理揣其修¶
短運纎手以俱營善乃規模敏恵心而獨揆爾其上下¶
有序度量有常咸循故以取制豈崇異而違方隨貴賤¶
以合則處𤣥素而有章伊四人之所授必九月之降霜¶
<pb:KR4h0022_WYG_113-9a>¶
彼美衣工獻華服之楚楚彼都人士被狐裘之黄黄清¶
霜既降商飇亦厲衰草萎庭墜葉流砌氣蕭瑟以増冷¶
天泬寥而澄霽雖人將入室知所以戒寒而時或無衣¶
則何以卒嵗是乃背豳風者無備遵月令者有繼也若¶
乃白日向昏愁雲四展歸鳥時聚斷蓬孤轉風生虚室¶
之寒服念輕裘之善則晏平仲悔累年之未易桓(謂冲/也或)¶
(作趙/非)將軍授新衣而不遣也爰有别江山之墨客遊他¶
鄉而未歸驚嵗序之云暮恨籌謀之尚違矧夫揺落秋¶
<pb:KR4h0022_WYG_113-9b>¶
聲凄切霜氣巡階除而不樂撫心曲而誰謂且士有知¶
己而我獨無人皆授衣而我獨未因感時而増歎聊作¶
歌以自慰歌曰愁(疑作/秋)霜落兮嵗已終秋雁吟兮悲逺¶
空短褐不完兮憂思充庭樹蕭蕭兮冷暮風¶
　　　履賦　　　　　　　　　　趙良器¶
朝廷兮赫曦冠劒兮逶迤惟斯履之所用得禮容之威¶
儀綴珠綦以崇飾遵玉趾而更移其始造也佳人運思¶
女工妙選爰斯功之始畢出閒庭之試踐𦕈輕歩以相¶
<pb:KR4h0022_WYG_113-10a>¶
矜指竒文而争衒若乃相國承寵尚書見榮歴彤階而¶
曵響上玉殿而規行出羣標竒則簷前鷰落入朝表異¶
則雲際鳬驚運蓍絲以示儉躡𤓰田而見明時行則行¶
時止則止潔其容色固其表裏偶簮裾未以為榮踐泥¶
沙而以為恥其義翼翼其貌邕邕曵踵則輪軌不斷接¶
武則塵迹相重其取進也每迎前以啟路其守謙也常¶
處下而翹容其受用也既虚中以待物其順人也亦應¶
時而曲從是以加其絲飾廣其文繡所以表威儀光領¶
<pb:KR4h0022_WYG_113-10b>¶
袖宗廟祭祀非履不行揖讓周旋捨履何就易履者禮¶
也吾謂斯文之不謬¶
　　　豹舄賦(以兩遍用/四聲為韻)　　　　　錢　起¶
麗哉豹舄文彩彬彬豹則雕虎齊價舄與君子同身故¶
得飛聲入楚見賜留秦曩者胡為隠霧而不下今復何¶
幸對雪而迎賔葢因虞者之獲成於匠者之手苟當時¶
以為用雖殺身而何有于以理(疑/)之美且無度既居下¶
以禦濕亦迎前而唘路花映香塵光生玉步借使登朝¶
<pb:KR4h0022_WYG_113-11a>¶
廷列臺閣規矩不改㑹同自若投其迹必陟鴛鷺之行¶
取其文不改犬羊之鞟詩人歌其事春秋美其名捨則¶
止用則行逗逈(一作/向)齊飛遥分鄴令之術入朝曵響近¶
雜尚書之聲彼糾糾葛屨珊珊珠履一則固窮一則僭¶
起制度首出憲章俱美嘗試談論其兹舄而已士或覽¶
之而言曰象以齒而焚龜以骨而斃况之豹也憑巖穴¶
以逞欲以爪牙而自衛而有用於人竟以皮而戾一朝¶
寢處成此新偉夫斑文散煥毳毛䝉宻映鶴氅以迎(一/作)¶
<pb:KR4h0022_WYG_113-11b>¶
(凝/)暉臨翠被以曜質於斯時也不可談悉亦有刻意未¶
參卑秩東郭之曵履長穿王生之結襪何日思蔚然而¶
一變歌豹舄以自畢¶
　　　第二(同前/韻)　　　　　　　　前　人¶
豹可為兮欝矣其文材賈害兮用之楚君用之則那為¶
舄几几雖工興其飾亦天鍾厥美奢以則之衆目所視¶
異哉惟雜爾巧有詭其制也青葱掩其真赤繶慙其麗¶
動容而彩射金屋舉趾而聲傳玉砌諒服翫之惟竒知¶
<pb:KR4h0022_WYG_113-12a>¶
侈靡之無藝徴夫至理也匪威儀不忒匪古訓是則甚¶
葛屨之失禮同鷸冠之敗徳何役智以宣驕乃自躬而¶
刑國噫先王立極念兹在兹服有常度行無越思何爾¶
舄之豹飾雜珠綺與文狸若昭其泰(一作/奉)無乃簡彛是¶
舄也君子歎之觀乎異狀斑然後(疑/)周蹙霞起煥爾文¶
質當其踐履知我者謂我惡居下流不知我者謂我親¶
承玉趾則知物有所歸天之㝠數惟豹作舄殺身思遇¶
惜其有美而來亦以禦寒之故雖雨雪而盈尺俾陽和¶
<pb:KR4h0022_WYG_113-12b>¶
而在步不然者寧踐於斯路客有感而言其文也何麗¶
其用也何薄當卑步武之間徒異犬羊之鞟飾被已慙¶
於翡翠為裘更羡於狐貉别南山之霧以奉進趨同鄴¶
縣之鳬願翔寥廓¶
　　　第三(同前/韻)　　　　　　　　謝良輔¶
惟茲舃兮稱珍受異質而彬彬其文也合變於君子其¶
用也見美於詩人伊昔大匠未知含章可乆棲止隠霧¶
或羣或友且申威以肅殺寧畏險而鋌走豈知獻狀於獠¶
<pb:KR4h0022_WYG_113-13a>¶
者之身入用於屨人之手敏手既至光華増媚兩美必¶
合一朝成噐信常功之嘉猷為盡飾之美利苟賞善之¶
在我甘殺身而不懟曲直裁成威儀可覿若向也獸而¶
今也舃諸侯所重楚子之翠被有光王者攸宜周官之¶
赤繶無斁左之右之乍合乍離每唯命以進退將有翼¶
於威儀擇地而行豈慮泥塗之辱有道則至尚懐文彩¶
之竒故尚書之曵履聲則有音中郎之倒屣義亦為美¶
雖惜(疑/)足以同方豈能文而可紀則知隨時應物順人¶
<pb:KR4h0022_WYG_113-13b>¶
合度克通夫莫往莫來實怪於規行矩步滯阜鄉之自¶
惜飛鄴縣之可慕願賔上國之堦墀兾吾君之一顧夫¶
材俟時而進用時俟(一作/須)材以求素彼㣲獸之有章亦¶
飾躬而制作慕公孫之几几恥滑稽以交錯幸參鵷鸞¶
之行無雜犬羊之鞟若然者則荷夫天衢之亨對斯文¶
而不作¶
　¶
　文苑英華巻一百十三¶
