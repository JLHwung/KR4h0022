# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:50.459101
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百四十七
<pb:KR4h0022_WYG_447-1a>¶
欽定四庫全書¶
　文苑英華巻四百四十七　宋　李昉等　編¶
　冊文六¶
　　九錫文¶
　　　冊陳王九錫文　　　　　　徐　陵¶
大哉乾元資日月以貞觀至哉坤元憑山川以載物故¶
惟天為大陟配者欽明惟王建國翼輔者齊聖是以文¶
武之佐磻溪蘊其玉璜堯舜之臣滎河鏤其金版况乎¶
<pb:KR4h0022_WYG_447-1b>¶
體得一之鴻姿寧陽九之危厄援(陳書/作拯)横流之(南史/作於)碣¶
石撲燎火於崑岑(南史/作岡)驅馭於韋彭跨蹍於齊晉神功¶
行而靡用聖道運而無名者乎今将授公典䇿其敬聽¶
朕命日者昊天不弔鍾亂于我國家漏網吞舟强胡内¶
贔茫茫宇宙惵惵黎元方趾(陳書一/作足)圓顱萬不遺一太¶
清否亢橋山之痛已深大寶迍如平陽之禍相繼上宰¶
膺運康救兆民(南史作/黔黎)鞠旅於滇池之南揚旌於桂嶺¶
之北懸三光於已墜謐四海於羣飛屠猰㺄於中原斬¶
<pb:KR4h0022_WYG_447-2a>¶
鯨鯢於蒙汜功滿上國光啓中興此則公之大造於我¶
皇家者也旣而天未悔禍夷醜荐臻南夏崩騰西京蕩¶
覆羣胡孔熾藉亂乘間推納藩枝盗假神器冡司昏撓¶
旁引㓂讎旣見貶於桐宫方謀危於漢閣皇運已殆何¶
殊贅旒中國摇然非徒如綫公赫然投&KR0209;匡救本朝復¶
莒齊都平戎王室朕所以還膺寳厯重履宸居挹建武¶
之風猷彰(南史/作歌)宣王之雅頌此又公之再造於皇家者¶
也應務之初登庸惟始三川五嶺莫不窺臨銀洞珠宫¶
<pb:KR4h0022_WYG_447-2b>¶
所在寧謐孫盧肇舋越貊為羣(南史/作災)畨部阽危勢将淪¶
殄公赤旗所指祅壘洞開白羽纔撝凶徒粉潰非其神¶
武久䘮南藩此又公之功也大同之末邉政不脩李賁¶
狂迷竊我交愛敢稱大號驕聲(陳書/作恣)甚於尉佗據有連¶
州雄豪熾於梁碩公英謩雅筭電掃風行馳御樓船直¶
跨滄海新昌典徹(陳書/作澈)備履艱難蘇歴嘉寧盡為京觀¶
三山獠洞八角蠻陬逖矣水㝢(南史/作寓)之鄉悠哉火山之¶
國馬援之所不届陶璜之所未聞(南史/作開)莫不懼我王靈¶
<pb:KR4h0022_WYG_447-3a>¶
争朝邉候歸賝天府獻状鴻臚此又公之功也自冦虜¶
清(南史/作陵)江宫闈幽辱公枕戈嘗膽提劒折心(陳書/作推)氣涌¶
清霄神飛紫路(陳書/作闥)而畨禺連率本自諸夷言得其朋¶
是懷同惡公仗此忠誠乘機勦定執沛令而釁鼓平新¶
野而據鞍此公之功也世道多艱方隅多難勲門桀㸃¶
作亂衡山兵切池隍衆兼夷獠公以國盗邉警知無不¶
為䘏是同盟誅其醜類莫不魚驚鳥散面縳頭懸南土¶
黔黎重保蘇息此又公之功也長驅嶺嶠夣想京畿縁¶
<pb:KR4h0022_WYG_447-3b>¶
道酋豪逓為榛梗路養渠率全據大都蓄聚逋逃方謀¶
阻亂百樓不戰雲梯之所未窺萬弩各張髙墉(陳書/作輣)之¶
所非敵公龍驤虎歩嘯陟風雲(一作雲/從風生)山靡堅城野無¶
强陣清妖氛於灨石滅沴氣於雩都此又公之功也遷¶
仕凶慝屯據大臯乞活類馬騰之軍流民多杜弢之衆¶
推鋒轉鬭自北阻南頻嵗稽誅實惟勍虜公坐揮三畧¶
遥制六竒義勇同心&KR0411;貅騁力雷犇電擊谷静山空列¶
郡無犬吠之驚藂祠罷狐鳴之盗此又公之功也王師¶
<pb:KR4h0022_WYG_447-4a>¶
討虜次届淪波兵乏兼儲士有飢色公廻麾彭蠡積穀¶
巴丘億庾之詠斯豐壺漿之甿(陳書/作迎)是衆軍民轉漕曽¶
無砥柱之難舳艫相望如運敖倉之府犀渠貝胄顧蔑¶
雷霆髙檻層樓仰捫霄漢故使三軍勇恱(南史/作銳)百戰無¶
前承此軍糧遂殄凶逆此又公之功也若夫英圖邁俗¶
義旅如雲湓壘猜擕用淹戎略公志唯同奨師克在和¶
鵠塞非虞鴻門是㑹若晉侯之誓白水如蕭王之推赤¶
心屈禮交盟人祇感咽故能使舟師並路逺近明心(南/史)¶
<pb:KR4h0022_WYG_447-4b>¶
(作逺邇/崩心)此又公之功也姑熟&KR0109;要崤函所(陳書/作阻)慿㓂虜¶
據其闗梁大盗負其扃鑰公五(南史/作一)校裁撝三雄並奮¶
右角沙潰左廣土崩(南史作左賢右/角沙潰土崩)木甲殪於中原氊¶
裘赴於江水他他藉藉萬計千羣鄂坂之隘斯開夷庚¶
之道無塞此又公之功也義軍大衆俱集帝京逆豎凶¶
徒猶屯皇邑若夫表裏山河金湯險固䟽龍首以抗殿¶
剪華岳以為城雜虜慿焉强兵自若公廻兹地軸抗此¶
天羅曽不崇朝俾無遺噍軍容甚穆國政方脩物重覩¶
<pb:KR4h0022_WYG_447-5a>¶
於衣冠民還曕於禮樂楚人滿道争歸於葉公(陳書/作覩)漢¶
老銜恩俱歡於司𨽻此又公之功也天子内難(南史作/内難初)¶
(静/)諸侯出闗外郡傳&KR0463;鮮卑犯塞莫非沮渠當户中貴¶
名王冀馬迾於淮南胡笳動於徐北公舟師坐(南史/作步)甲¶
亘野横江殱厥羣羝逐殫封狶莫不絓木而止戎車靡¶
遺遇濘而旋歸駿(陳書/作&KR0406;)盡殪此又公之功也公克黜禍¶
難劬勞皇室而孫寗之黨翻啓狄人(陳書/作心)伊洛之間咸¶
為虜戍雖金陵佳氣石壘天嚴(或作/巖)朝闇戎塵夜喧鉦¶
<pb:KR4h0022_WYG_447-5b>¶
鼔公三籌旣畫八陣斯張裁舉靈鉟亦抽金僕咸俘醜¶
類悉反髙墉異李廣之皆誅同龎元之盡赦此又公之¶
功也任約叛换梟聲不悛戎羯貪婪狼心無改穹廬氊¶
幕抵北闕而為營烏孫天馬指東都而成陣公左甄右¶
落箕張翼舒掃是欃槍驅其玁狁長狄之種埋於國門¶
椎髻之酋烹於軍市投秦坑而盡沸噎滍水而不流此¶
又公之功也一相居中自折彛鼎五湖小守妄懷同惡¶
公夙駕兼道秉羽杖戈玉斧将揮金鉦且戒妖冦(南史/作酋)¶
<pb:KR4h0022_WYG_447-6a>¶
震慴遽請灰釘爇櫬以表其含𢎞焚書以安其反側此¶
又公之功也賊龕凶横陵虐具區阻兵安忍慿災怙亂¶
自古蟲言鳥跡渾沌洪荒凡或䖍劉未此殘酷公雖宗¶
居汝頴世寓東南育聖誕賢之鄉含章挺生之地眷言¶
桑梓公私憤切卓爾英猷承規奉筭戮此大憝如烹小¶
鮮此又公之功也亂離未久(陳書/作永)羣盗孔多浙右凶渠¶
連兵搆逆豈止千兵五校白雀黄龍而已哉公以中軍¶
無率選是親賢姦㓂途窮(自豈止至途窮二十七字見/陳書而南史及英華但云勢)¶
<pb:KR4h0022_WYG_447-6b>¶
(窮力蹙/而已)漼然氷泮刑唐(陳書作溏/又注作塘)之所文命動其天(陳/書)¶
(作/大)威雷門之閫(陳書/作間)勾踐行其嚴戮英規聖跡異代同¶
風此又公之功也同姓有扈頑凶不賓憑藉宗盟圖危¶
社稷觀兵滙澤勢震京師威廹蠻夷(陳書作驅/率南蠻)已為東¶
帝公論兵於朝堂之上决勝於樽爼之間㓂賈樊滕浮¶
江下瀨一朝翦撲無待甸師萬里澄清非勞新息此又¶
公之功也豫章祅㓂依憑山澤繕甲完聚多歴嵗時結¶
從連横爰洎交廣吕嘉旣獲吴濞已摐命我還師征其¶
<pb:KR4h0022_WYG_447-7a>¶
不恪連營盡㧞偽黨斯擒曜聖武於匡山廻神旗(陳書/作旌)¶
於蠡𣲖此又公之功也自八紘九野𤓰割(一作/剖)豆分竊¶
帝偷王連州比縣公武靈已暢文徳又宣折簡馳書風¶
猷斯逺至於蒼蒼浴日杳杳無雷北洎丈夫之鄉南踰¶
女子之國莫不屈膝拜手(陳書作/膜拜)請(陳書/作求)吏欵闗此又¶
公之功也京師禍亂亟積寒暄䨇闕低昻九門寥豁寧¶
秦宫之可視豈魯殿之猶存五都簪弁百僚卿士胡服¶
縵纓咸為戎俗髙冠厚履希復華風宋微子麥穟之歌¶
<pb:KR4h0022_WYG_447-7b>¶
周大夫黍離之詠較於斯日未足為悲矣公求衣昧旦¶
昃食髙舂興構宫闈具瞻遐邇郊庠宗稷之典六符十¶
等之章復(南史/作還)聞太始之風流重覩永平之遺事此又¶
公之功也公有濟天下之勲(南史/作重)加之以明徳成性合¶
道盛徳符天(南史作凝神體/道合徳符天)用百姓以為心隨萬機以¶
成務恥一物非唐虞之民歸含靈於仁夀之域上徳不¶
徳無為以為夏長春生顯仁藏用忠信為寳風雨弗騫¶
(陳書作/無&KR0317;)仁惠為基牛羊勿踐功成治定(南史作/化合)樂奏咸¶
<pb:KR4h0022_WYG_447-8a>¶
雲安上治民(南史作/御人)禮兼文質物色丘園衣裾里巷朝¶
多君子野無遺賢菽粟同水火之饒工商富猗頓之旅¶
是以天無蘊寳地有呈祥潏露卿雲朝團晩(陳書/作曉)映山¶
車澤馬服馭金閑(陳書/作登)旣昺煥於圖書方葳蕤於史牒¶
髙勲踰於象緯積徳冠於嵩華固無徳而稱者矣朕又¶
聞之前王&KR0535;世茂賞尊賢式樹藩長揔征羣伯二南崇¶
絶四履遐曠泱泱東(南史/作表)海祚土維齊巖巖泰山俾侯¶
于魯抑又勤王反鄭夾輔遷周召伯之命斯隆河陽之¶
<pb:KR4h0022_WYG_447-8b>¶
禮咸備况復經營宇宙寧唯斷鼇足之功𢎞濟蒼生非¶
直鑿龍門之險而疇庸報徳寂爾無聞朕所以垂拱當¶
宁載懷慙悸者也今授公相國以陳留等十郡(六字南/史作以)¶
(南豫州之陳留南丹陽宣城揚州之吴興東陽新/安新寜南徐州之義興江州之鄱陽臨州十郡)封公¶
為陳公錫茲青土苴以白茅爰定爾邦用建冡社昔姬¶
(南史/作旦)奭分陜俱為保師晉鄭諸侯咸作卿士兼其内外¶
禮實攸宜今命使持節兼司空王通授相國印綬陳公¶
璽紱使持節兼司空王㻛授陳公茅圡金獸(南史/作虎)符第¶
<pb:KR4h0022_WYG_447-9a>¶
一至第五左竹使符第一至第十相國秩踰三鉉任揔¶
百司位絶朝班禮由事革其以相國揔百揆除録尚書¶
之號上所假節侍中貂蟬中書監印章中外都督太傅¶
印綬義興公印䇿其鎮衛大将軍揚州牧如故又加公¶
九錫其敬聽後命以公禮為楨幹律等䘖䇿四維皆舉¶
八柄有章是用錫公大輅各一𤣥牡二駟以公賤寳崇¶
糓䟽爵待農室富京坻民知榮辱是用錫公衮冕之服¶
赤舄副焉以公調理隂陽燮諧風雅三靈乆降萬國和¶
<pb:KR4h0022_WYG_447-9b>¶
同是用錫公軒縣之樂六佾之舞以公宣導王猷𤣥(南/史)¶
(作/𢎞)闡風教光景所照鞮象必通是用錫公朱户以居以¶
公抑揚清濁褒徳進賢髦士盈朝幽人虚谷是用錫公¶
納陛以登以公嶷然廊廟為世鎔範折衝四表臨御八¶
荒是用錫公虎賁之士三百人以公軌(陳書/作執)兹明罰期¶
在刑厝象恭無赦干紀必誅是用錫公斧鉞各一以公¶
英猷逺量跨厲嵩溟混(一作/包)一車書括囊寰宇是用錫¶
公彤弓一彤矢百盧弓十盧矢千以公天經地義貫徹¶
<pb:KR4h0022_WYG_447-10a>¶
幽明春露秋霜允供粢盛是用錫公秬鬯一卣圭瓉副¶
焉陳國置丞相以下一遵舊式徃欽哉其恭循朕命克¶
相皇天𢎞建邦家允興洪業以光我髙祖之休命¶
　　　唐王以相國揔百揆并九錫詔¶
　　　　　　　　　　　　　　王言㑹最¶
詔曰於戯惟爾假黄鉞使持節大都督内外諸軍事録¶
尚書大丞相新除相國揔百揆唐王夫乾道貞觀四象¶
所以運行坤徳含𢎞萬有憑其載育是以天地交泰資¶
<pb:KR4h0022_WYG_447-10b>¶
始由乎聖人隂陽順成揔已歸其元輔故能陶甄百物¶
代彼天工息四海之羣非㢠廻三靈之掩耀百揆時叙五¶
典克從伊尹格于皇天公旦光於四表方諸蔑如也今¶
将授王典冊其敬聽朕命上天不造降禍于我國家髙¶
祖棄盛業而昇龍太上釋寳圖而委御王室如燬喪亂¶
𢎞多數屬道消時鍾世季郊廟絶主有若綴旒則我祖¶
宗之基已墜于地矣王應幽明之道從兆民之欲奉七¶
璽於代邸飛六轡於周京此則綱我絶紀為有大造於¶
<pb:KR4h0022_WYG_447-11a>¶
皇家者也曩者塞表省方羣胡反噬矢流君側圍甚平¶
城淪陷有期阽危莫恤王釋位同謀揔戎千里晨炊蓐¶
食倍道兼行匈奴逺跡乘輿反正此又王之功也歴山¶
飛稱兵燕趙妄假名號河朔響應山西屯結王道啓戎¶
行大殱醜類此又王之功也夷狄貪婪屢犯闗塞逼脇¶
良善殺掠吏民王鞠旅治兵巻甲長騖追奔逐北掃地¶
無遺此又王之功也威王徒黨潜謀逆亂外交邉裔内¶
騁姦回實繁有徒将傾宗社王収戮凶渠罪人斯得此¶
<pb:KR4h0022_WYG_447-11b>¶
又王之功也四郊多壘三輔倒懸黄圖示宫闕之名赤¶
眉刼園陵之禍凶荒仍嵗荆棘旅庭王投袂義舉星言¶
電邁取霍邑若摧枯舉秦闕如反掌尅清河渭志存匡¶
復此又王之功也北荒獯鬻事藉覊縻比者中原多故¶
龍堆道絶王式遏有方&KR0833;闗請吏更敦隣睦復我舊藩¶
此又王之功也汾晉地險逋逃攸聚山藏川量負罪稽¶
誅類馬騰之乞活同&KR0202;尤之盡赦王懷柔伏叛杖信示¶
威交臂屈膝申其正旦此又王之功也河潼轉漕宻邇¶
<pb:KR4h0022_WYG_447-12a>¶
闗畿京坻委積由來尚矣羣凶保據一鼓而崩此又王¶
之功也京師危逼姦臣放命異一象之居内同四凶之¶
扇禍王大誓師旅興言感慨蕩清上國拯厥贅旒暴骨¶
焚屍並勦羣惡此又王之功也上天貽愛莫甚乎民爰¶
作聖哲弼于冲㓜官守司存社稷有奉濟方割於下墊¶
爍圓光於上墋此又王之功也唐弼凶豎草竊岐陽吞¶
噬舊邦侵逼都鄙王制以銜䇿觀其携貳新(疑作/親)衆叛¶
離我盡収之此又王之功也華陽黒水控接岷峨山川¶
<pb:KR4h0022_WYG_447-12b>¶
阻深盡為逋藪義風所麾行化江漢此又王之功也薛¶
舉崇姦同惡相濟僣擬輿服滔天泯夏西土游魂秦川¶
肆毒赫斯授律咸俘醜類岐隴齊其京觀汧渭為之不¶
流此又王之功也三蜀隩區一都之㑹夷民雜糅蠻陬¶
荒梗王發一介之使降咫尺之書而靈闗洞開劔閣無¶
隘此又王之功也𢎞農甸服襟帯河洛鞠為㓂場連城¶
阻亂長䇿逺振不征而服此又王之功也王有濟天之¶
勲重之以明徳爰初發迹肇自鴻基峻極於嵩華潤連¶
<pb:KR4h0022_WYG_447-13a>¶
於溟渤體兹将聖道被如仁在物不失其宜含靈咸安¶
其所春生夏長信及四時地平天成義兼一徳揔萬機¶
之務因百姓之心保乂我皇家𢎞濟其多難者也是以¶
濟濟多士庶政緝熈穆穆四門要荒式叙敦澆風以勵¶
俗暢和氣以調元神功侔於造化積徳髙於垂象朕又¶
聞之先王之&KR0535;世也尊賢尚徳茂賞疇庸五侯專征九¶
命作伯周襄光錫桓文是膺大啓南陽以表東海况今¶
業冠伊稷功髙晉鄭酬勲蔑爾朕甚懼焉今進授相國¶
<pb:KR4h0022_WYG_447-13b>¶
以河内汲郡清河武安魏郡信都髙陽平原趙郡襄國¶
通前二十郡増封唐國錫以黑土苴以白茅爰定爾邦¶
用建宗社(一作/冡)昔周邵分陜咸為保傳毛畢諸侯入作¶
卿士内外之任禮實攸宜今授相國印綬唐王璽紱茅¶
土金獸符第一至第五竹使符第一至第十相國體絶¶
羣臣任揔百司朝班彛數宜與事革其以相國揔百揆¶
去録尚書之號上所假黄鉞中外都督丞相印綬又加¶
王九錫其敬聽王命以王䋲紀禮度哀矜折獄罔不用¶
<pb:KR4h0022_WYG_447-14a>¶
情無或遷志是用錫王大輅戎輅各一𤣥牡二駟以王¶
分地敦本民天是頼䟽爵務農所寳惟榖是用錫王衮¶
冕之服赤舄副焉以王風雅所被獯戎咸格隂陽順理¶
遐邇宅心是用錫王軒縣之樂六佾之舞以王翼宣黄¶
道義齊(疑/)遐暢三才所運四海攸歸是用錫王朱户以¶
居以王登賢命世褒徳昇朝思帝所難能官流詠是用¶
錫王納陛以登以王正色持衡鎔範御下式遏姦宄蕩¶
滌華裔是用錫王武賁之士三百人以王威同夏日厲¶
<pb:KR4h0022_WYG_447-14b>¶
等秋霜刑有其章寛而不漏是用錫王鈇鉞各一以王¶
明罰信賞折衝無外是用錫王彤弓一彤矢百旅弓十¶
旅矢千以王霜露履踐禋祀恭&KR0202;天地幽通孝思至感¶
是用錫王秬鬯一卣珪瓉副焉唐國置丞相以下官一¶
遵舊式徃欽哉祗奉大禮用膺多福以光我髙祖之休¶
命可不慎歟¶
　¶
　文苑英華巻四百四十七¶
