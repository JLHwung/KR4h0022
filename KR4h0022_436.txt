# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:50.075903
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百三十六
<pb:KR4h0022_WYG_436-1a>¶
欽定四庫全書¶
　文苑英華巻四百三十六　宋　李昉等　編¶
　德音三¶
　　賑恤德音下¶
　　　淄青蝗旱賑恤(一作優恤蝗/旱諸州詔)　　編制¶
門下朕嗣守丕訓恭臨大寶兢兢業業十有三年何嘗¶
不惠下以愛人克已以利物外無畋遊之樂内絶土木¶
之功浣衣菲食宵興夕惕厚於身者無不去便於人者¶
<pb:KR4h0022_WYG_436-1b>¶
無不行損羣方之底貢驅時風於朴素將以𢎞祖宗法¶
度致夷夏雍熙心雖勞於九垓道未進於一取顧惟不¶
德慙歎方深今雖遐邇甫寧忠良協志五兵戢其鋩刃¶
百姓絶其征行勤求理道日冀平泰而去秋旱蝗所及¶
稼穡卒痒哀此蒸人懼罹艱食是用順時布令助煦育¶
之深仁施惠覃恩法雨露之殊澤其淄青兗海鄆曹濮¶
去秋蟲蝗害物徧(一作/偏)甚其三道有去年上供錢及斛¶
斗在百姓腹内者並宜放免今年夏税上供錢及斛斗¶
<pb:KR4h0022_WYG_436-2a>¶
亦宜全放仍以當處常平義倉斛斗速加賑救京兆府¶
諸州縣應有蝗蟲米榖貴處亦宜以常平義倉及側近¶
官中所貯斛斗量加賑賜灾旱之餘撫養尤切眷兹長¶
吏必在得人應遭蝗蟲處刺史委中書門下精加訪察¶
如有煩苛暴虐貪濁懦弱者即湏與替邦畿之内徭役¶
殷繁言念疲人固資矜恤京兆府今年夏青苖錢宜量¶
放一半應遭蝗蟲及旱損州縣鄉村百姓公私債負一¶
切停徴至麥熟即任依前徴理及准私約計㑹其遭蝗¶
<pb:KR4h0022_WYG_436-2b>¶
蟲及旱損處准勅添貯義倉每畆九升斛斗去秋合徴¶
在百姓腹内者並宜放免其天下州府貸種糧子在百¶
姓腹内者更不要徴閉糴禁錢為時之蠧方將革弊尤¶
藉通商其見錢及斛斗所在方鎮州府輙不得擅有壅¶
遏任其交易必使流行仍委出使郎官御史及所在度¶
支鹽鐵廵院切加勾當兼委轉運使設法般運江淮糙¶
米於河隂積貯以備節給賑濟累時以來水旱時有方¶
隅郡府杼柚屢空厚下所以安人裒多由其稱物至於¶
<pb:KR4h0022_WYG_436-3a>¶
徴歛亦在寛恤應方鎮州府借使度支鹽鐵户部錢物¶
斛斗經五年以上者並宜放免天下百姓人吏欠太和¶
九年以前官錢斛斗家業蕩盡無可徴納囚繫囹圄動¶
經嵗年者亦宜放免犴獄之重人命所懸將絶寃濫必¶
資慎恤京城百司及畿甸見禁囚徒委中書門下差官¶
䟽理無使寃濫輦轂之下法在肅清奸盗竊發理難容¶
舍親仁坊今年五日賊依前委京兆府左右街使鳳翔¶
邠涇金商同華等州切加捕逐如獲頭首准法科斷其¶
<pb:KR4h0022_WYG_436-3b>¶
餘支黨一切不問於戲唯此㓙災是彰菲徳情敢忘於¶
罪已惠所貴於及人施令布和期於蘇息凡厥臣庶宜¶
體朕懐主者施行(開成三年正/月二十四日)¶
　　　賑救諸道水災徳音(一作優恤水/災諸州勅)¶
勅朕以寡徳臨御萬邦宵旰憂勤匪敢自暇然仁未及¶
物誠不動天陰陽失和水潦為敗致兹災沴害及生靈¶
江淮之間滁和尤甚當宁軫惕永言疚懐其淮南道滁¶
和兩州應水損縣據所申奏漂溺人户處宜委本道觀¶
<pb:KR4h0022_WYG_436-4a>¶
察使與本州刺史子細檢勘全放今年秋税錢米仍以¶
義倉斛斗逐便據户賑接(一作/救)其浙西浙東宣歙鄂岳¶
江西鄜坊山南東道並委觀察使與所在長吏據淹損¶
田苖漂壊廬舍及蟲螟所損節級矜减指實奏聞如没¶
溺甚處亦以義倉量事賑救(一作/賜)其京兆府河南府所¶
損縣即據頃畝依常例撿覆分數蠲减州縣牧宰各務¶
撫安必令均濟稱朕意焉(一作用/稱朕意)太和四年十月九日¶
　　一作皆唐大詔令¶
<pb:KR4h0022_WYG_436-4b>¶
　　　雨雪賑濟百姓徳音¶
勅朕聞天聽自我人聽天視自我人視朕之菲徳渉道¶
未明不能調序四時導迎和氣乃自去冬以來踰月雨¶
雪寒氣尤甚頗傷天和念兹庶氓或罹凍餒無所假貸¶
莫能自存宵寢(一作/中宵)載懐旰食興嘆悚惕若厲在(一作/時)¶
余之辜思𢎞惠澤以順時令其天下犯死罪已下除官¶
吏犯贓及故殺人者餘並特降從流流罪已下逓降一¶
等應京兆府諸縣宜令以常平義倉斛斗量事賑濟仍¶
<pb:KR4h0022_WYG_436-5a>¶
先從貧下户給其京城内鰥寡孤獨不能自濟瘖聾跛¶
躄窮無告者亦委京兆尹兩縣令量加賑恤訖具所破¶
數聞奏躬(一作/湏)自省閲務令均贍其諸道雨雪過多處¶
亦委所在長吏量事優恤於戯天生蒸民君以牧之朕¶
憂勤政經思致于理言念赤子視之如傷天或儆余示¶
此隂沴撫躬夕惕余甚悼焉布告遐邇明悉(一作/知)朕意¶
(太和六年正/月十八日)　　一作皆唐大詔令¶
　　　賑恤諸道遭旱百姓勅(詔令作以旱賑/救畿内諸道勅)¶
<pb:KR4h0022_WYG_436-5b>¶
　　　　　　　　　　　　　　　　編制¶
勅朕承上天之眷佑荷累(舊唐書/作列)聖之丕圖宵旰兢(唐/書)¶
(作/憂)勞不敢暇逸思致康又八年于今而水旱流行疾疢¶
屢作(唐書作疾/疫作沴)兆庶艱食札瘥相仍盖徳未動天誠非¶
(唐書/作未)感物一類失所有(唐書/作其)過在予載懐罪已之心深¶
軫納隍之歎宜敷惠澤式表憂勤如聞自去年以來河¶
東闗輔亢旱為患秋稼不收百姓之中頗甚困窮(八年/詔令)¶
(作人甚/困窮)今方春(唐書作/春作)之時湏務農事(唐書作農/務又切)若無¶
<pb:KR4h0022_WYG_436-6a>¶
(詔令/作不)賑救恐至流亡其京兆河南河東河中等九州府¶
宜賜粟五十六萬石京兆府賜粟十萬石河南府河中¶
府絳州各賜粟七萬石同華陜虢晋等州各賜粟五萬¶
石並以常平義倉及折糴斛斗充如無本色即與運米¶
折給仍委本州府官長(詔令作/長吏)明作等第差清强官吏¶
對面宣賜先從貧下户起給其京兆府太和六年青苖¶
𣙜酒錢在百姓腹内者並宜放免京兆河中河南同華¶
陜虢晋絳等九州府自太和六年秋税以前諸色逋縣¶
<pb:KR4h0022_WYG_436-6b>¶
除所由車户已徴得外在百姓腹内者一切放免議獄¶
恤刑前王攸重苟有寃滯即傷陽和應在城諸司諸軍¶
諸使應有囚徒速宜疏理限七日處分訖奏聞河南府¶
等八州府勅到後亦宜准此處分諸色工役非灼然交¶
切者並勒停省應久旱處管内名山大川能致風雨者¶
亦委長吏精誠禱請水旱之數雖云常理導化失節亦¶
致咎灾顧惟寡昧敢忘克責常叅官及外府州長吏如¶
有規諫者各上封事極言得失俟有主(詔令/作斥)正期于阜¶
<pb:KR4h0022_WYG_436-7a>¶
安咸啟乃誠用致於理無或有隠以忝在公内外官有¶
貪暴殘虐蠧政害人者憲(詔令/作臺)司宜紏察聞奏朕為人¶
父母䖍奉丕業夕惕若厲夙夜匪寜减膳撤縣庶答天¶
誡咨爾長吏實分予憂勉加撫綏用副惻隠庶切救灾¶
之義爰申為上之懐中外臣僚宜體朕意(太和七年正/月二十四日)¶
　　　賑救諸道百姓徳音¶
勅朕以寡徳託于兆人之上雖兢兢業業思理不怠而¶
政道多闕和氣用傷仍嵗水旱黎人艱食為之父母斯¶
<pb:KR4h0022_WYG_436-7b>¶
心鬱陶如聞魏博六州阻飢尤甚野無青草道殣相望¶
及山南東道陳許鄆曹濮淮南浙西等道皆困於飢疫¶
慮乏種餉其魏博宜賜粟五萬石山南東道陳許鄆曹¶
濮等三道各賜糙米三(詔令/作二)萬石充賑給委度支逐便¶
支遣仍各令本道據飢乏之處賑給淮南浙西兩道委¶
長吏以常平義倉粟賑賜應諸道有飢疫處除出軍糧¶
積蓄之外其屬度支户部斛斗(詔令作/雜榖)並令减價出糶¶
以濟貧人其有牧宰非才貪殘為害及承前積弊湏有¶
<pb:KR4h0022_WYG_436-8a>¶
條流或寃獄留滯速宜疏决者並委觀察使紏察詳訪¶
具狀聞奏用彌天𤯝以副朕焦勞之慮焉(太和九年三/月二十二日)¶
　　　賑恤江淮遭水旱疾疫百姓徳音¶
　　　　　　　　　　　　　　　　編制¶
門下朕以寡昧嗣守睿圖奉列聖之丕訓撫寕四海受¶
(一作/膺)上天之景命司牧兆人敢忘勵志勤身䖍恭寅畏¶
雖動思罪已而隂陽屢愆每念惠人而烝黎尚困是由¶
政教無素王澤不流精誠未達於𤣥穹災沴遂痡於下¶
<pb:KR4h0022_WYG_436-8b>¶
土是用中宵輟寐未明求衣言念及此良深愧惕近者¶
江淮數道因之以水旱加之以疾癘流亡轉徙十室九¶
空為人父母寜不震悼此乃天之垂誡咎實在予焚灼¶
于懐夙夜增懼當宁興歎遂命使臣乗驛撫廵便宜救¶
恤减上供饋運發諸道倉儲免積嵗之逋租蠲逐年之¶
常貢尚思災疫之後閭里未安湏更申明用示憂軫應¶
揚潤廬夀滁和宣楚濠泗光宿等州其間或貞元以來¶
舊欠逃移後闕額錢物均攤見在人户頻年災荒無可¶
<pb:KR4h0022_WYG_436-9a>¶
徴納宜特放三年待稍完復却即令依(一作/仍)舊或逋懸¶
錢物斛斗數内先已放免度支却徴收者宜委本司細¶
詳元勅磨勘如合放免不得追徴或先因水旱賑貸欠¶
常平義倉斛斗若終不可徴收亦宜放免或今年合徴¶
兩税錢物量百姓疾疫處各委逐州凖分數於上供留¶
州留使三色錢内均攤放免或收管諸色逋懸錢物等¶
年月深逺但掛簿書空務追徴益生勞擾宜委有司速¶
勘㑹了絶蠲放不得留為應在以資奸蠧之徒其濠泗¶
<pb:KR4h0022_WYG_436-9b>¶
宿三州大中六年以前所在逋懸宜亦放免或以常平¶
義倉斛斗賑恤者宜委本司收破其賑貸者即待秋熟¶
填納其所减上供運米及州縣諸色斛斗等已令减價¶
糶貸救接百姓用止翔貴以濟周貧或每年進奉茜草¶
藥物紵練貢布等亦宜條流節級停减已前諸色應蠲¶
免節目等或已行勅令或見勒條流並委中書門下各¶
令本州及本司速准此處分仍具各分析聞奏所有諸¶
道放免事例宜委州縣於郷村要路一一榜示遍令閭¶
<pb:KR4h0022_WYG_436-10a>¶
閻分明知悉又以數道疾疫百姓流亡永言宵旰之勤¶
豈務珍華之貢其淮南宣歙浙西三道今年賀冬及來¶
年賀正所進奉金銀錢帛宜特放免均融仍各委本道¶
觀察使據所放均融貸貧下户填納税祖其逃亡户如¶
賑恤使有所不該者亦以此便宜濟助務令蘇息又江¶
淮數州水旱相繼安南一境冦擾初寜公用之間必常¶
虚竭但縁及時錫賚湏遣使臣其淮南宣潤安南等四¶
道今年冬衣使本道合與常例人事物等亦宜權停於¶
<pb:KR4h0022_WYG_436-10b>¶
戲天災流行自古未免屬在牧宰為吾撫安豈無惠育¶
之方以濟凋殘之弊如或守法不謹吏縁為奸紀律乖¶
訛刑罰(一作/法)踰濫重繫者因循不省逮捕者追擾滋多¶
或征賦不均或徴科無筭有一於此重困吾人即何以¶
消弭灾譴用康疲瘵宜委所在長吏愼恤刑獄疏决囚¶
徒必務躬親俾無寃滯檢轄暴吏懲殿慢官寛常賦之¶
征罷不急之務詳求利病悉以奏陳顒佇良規用副憂¶
寄苟不遵詔㫖尚務侵欺必正刑書義無容貸宣示中¶
<pb:KR4h0022_WYG_436-11a>¶
外宜諒予懐主者施行(大中九年七/月十三日)¶
　　一作皆唐大詔令¶
　¶
　¶
　¶
　¶
　¶
　¶
<pb:KR4h0022_WYG_436-11b>¶
　¶
　¶
　¶
　¶
　¶
　¶
　¶
　文苑英華巻四百三十六¶
