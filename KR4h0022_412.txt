# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:49.308000
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百十二
<pb:KR4h0022_WYG_412-1a>¶
欽定四庫全書¶
　文苑英華巻四百十二　　宋　李昉等　編¶
　幕府一¶
　　副使¶
　　　授王忠嗣同隴右節度副使制¶
　　　　　　　　　　　　　　　孫　逖¶
門下隴右破吐蕃跳盪功專知節度行軍兵馬使游擊¶
將軍守右威衛翊府左中郎將賜紫金魚袋王忠嗣出¶
<pb:KR4h0022_WYG_412-1b>¶
自將門習於軍政智謀足用材藝超倫頃在河隴備彰¶
誠節持兵所向料敵無遺挫其侵軼之師收其要害之¶
地念功斯在議賞攸歸宜復舊官置同正員乃同隴右¶
節度副使依前專知兵馬先有勲封並宜如故¶
　　　授馬元慶河西節度副使制¶
勑雲麾將軍右驍衛將軍員外置同正員幽州節度副¶
使上柱國馬元慶名重武臣才優將畧有剛勇以制敵¶
能㢘幹而成務河湟作鎮戎狄是虞既資攻守之術宜¶
<pb:KR4h0022_WYG_412-2a>¶
佐軍州之任可充河西節度副使判凉州長史兼赤水¶
軍副使仍都知兵馬使餘如故¶
　　　授李正已青州刺史制　　　常　衮¶
勑平盧淄青節度都知兵馬使權知節度副使事開府¶
儀同三司試太常卿兼御史中丞上柱國趙郡開國公¶
李正已藴經逺之方有盡忠之節雅擅韜畧尤通政理¶
任兼文武誠貫等夷海岱之間兵車所㑹嘉績明著濰¶
淄其乂實藉循良符節之寄允兹僉屬必能敬事愛人¶
<pb:KR4h0022_WYG_412-2b>¶
以康流弊宜膺寵授用副分憂可使持節青州諸軍事¶
兼青州刺史餘並如故¶
　　　授論惟清朔方節度副使制¶
勑銀夏綏麟等四州兵馬使同朔方節度副使開府儀¶
同三司前行銀州刺史兼御史中丞歸徳州都督武威¶
郡王論惟清智謀沉果政理甄詳資忠之誠表於奉上¶
幹事之用聞於在公佐戎律以成師布藩條而訓俗翟¶
土開闢圁隂底寧威懐相濟聲實惟允晋之北鄙地即¶
<pb:KR4h0022_WYG_412-3a>¶
隰州介于河汾當此㑹要憂分式遏實藉良能宜兼中¶
憲之榮式寵外臺之寄可使持節隰州刺史兼御史中¶
丞歸徳州都督充本州團練守促使同朔方節度副使¶
散官封如故¶
　　　授王智興檢校右散騎常侍兼御史大夫充武¶
　　　　寧軍節度副使領本道兵馬赴行營制¶
　　　　　　　　　　　　　　　白居易¶
勑沂州刺史御史中丞(集作/大夫)王智興李愿李愬之鎮武¶
<pb:KR4h0022_WYG_412-3b>¶
寧也汝為禆將勵節忘身濟成大功汝實有力奬其成¶
効擢授郡符海沂之間尤著聲績宜加新命以寵舊勞¶
仍提鋭師往副戎律夫將之撫衆如子弟則衆之視將¶
如父兄茍推赤心而無疑必蹈白刃而不悔勉親士卒¶
佇剪㓂戎可依前件¶
　　　授薛廷範淮南使制　　　　崔　嘏¶
勑考功郎中薛廷範等吾命重臣往鎮淮海其所選署¶
賔僚得以叅用朝列伊爾廷範為時所聞可昇天子之¶
<pb:KR4h0022_WYG_412-4a>¶
堂早入賢侯之幕周旋不忘於中道出處必踐其正途¶
輟兹考績之能俾倅戎旃之盛爾能以事君之道以奉¶
帥則無往而不適矣惟孜與球皆鄆之舊僚也能以通¶
方佐成茂績至今庸蜀人多懐之至於叅佐計司主領¶
院務統兩地之㩁筦專五銖之鎔造各從其請以展良¶
能勉副已知用光所舉可依前件¶
　　　授盧戡桂州副使制¶
勑前江陵縣令盧戡等藩方之命宷寮雖得以上朝廷¶
<pb:KR4h0022_WYG_412-4b>¶
亦擇其可者而授之至於昇副車首賔席自非賢才孰¶
允佳選戡尚義有聞積學多識去於榮進樂在閒放以¶
是為請宜乎得人由山立而下或以吏能發為官業或¶
以詞藻蔚彼雋髦各從所適之宜以廣用(一作用/廣得)人之¶
路銀章赤紱耀彼華筵可依前件¶
　　　授鄭齊之靈武副使制¶
朕以靈武重鎮控制西戎故選於和門付以油節思得¶
幹用以佐叅畫如聞齊之自得科名留心政術奉沙漠¶
<pb:KR4h0022_WYG_412-5a>¶
之使佐㩁筦之司口不告勞人稱奉職某與思謙臨洎¶
思退皆鑚研文學承襲軒裳暢彼聲光端其操履是可¶
以佐樽爼於台席奉指教於才臣而八逹九衝曉巡夜¶
警亦執金吾之重務也咸允章奏無忝所從可¶
　　　授公興鎮州副使等制　　　前　人¶
勑大厦將搆必藉良材雲幕既開是資髦士况易水居¶
常山之北容川當桂嶺之南惟是徐方俱為重寄凡所¶
選用誠皆得人爾等或以文學進身或以簮纓襲慶勉¶
<pb:KR4h0022_WYG_412-5b>¶
思公舉無忝嘉招至於佐戎幕而静轅門輯政刑而撫¶
凋瘵亦副車之任也正即命服吾豈恡焉可依前件¶
　　判官¶
　　　授王師魯等嶺南判官制　　元　稹¶
勑王師魯等古稱南海為難理盖蠻蜒獠俚之襍俗有¶
珠璣瑇瑁之竒貨為吏者不能潔身無以格物是以非¶
呉處黙之清徳不可以耀逺人非孫子荆之長才不可¶
以叅宻畫爾等皆當茂選取重元戎更職命官各如來¶
<pb:KR4h0022_WYG_412-6a>¶
奏可依前件¶
　　　授鄭仁弼檢校祠部員外充横海判官制¶
　　　　　　　　　　　　　　前　人¶
勑鄭仁弼諸侯辟士古實有之近制二千石已上乗軺¶
車者則開幕選才由古道也仁弼等有勞叅畫重𦙍以¶
聞威等著稱詞華䎖亦致請臺省茂膺兼命式示恩榮¶
無忘切磨用副匡益可依前件¶
　　　授王陟監察御史充西川節度判官制¶
<pb:KR4h0022_WYG_412-6b>¶
　　　　　　　　　　　　　　　前　人¶
勑王陟等列諸侯之賔者遷次淹速得與上臺比倫其¶
或饋餉務繁叅畫禮重亦得輟自他職副其所求爾等¶
或以政聞或以藝舉守臣上請信不予欺各竭乃誠以¶
修厥績可依前件¶
　　　授崔蔇檢校都官員外郎兼侍御史充河東判¶
　　　　官制¶
勑崔蔇等自元和已(集作/以)來有大勲烈於天下先皇賚¶
<pb:KR4h0022_WYG_412-7a>¶
予以保衡者時惟司空度度亦齊慄祗畏不自滿大慎¶
簡其屬毗于厥政惟蔇及銖咸在兹選是用輟我紀察¶
副其勤求惟爾敬𤣥舊由蕃服効誠于長議以序遷峩¶
峩鐵冠皛皛銀印授之以往其樂所從可依前件¶
　　　授盧㟧監察裏行宣州判官制¶
　　　　　　　　　　　　　　　前　人¶
勑盧㠋等宣城重地較緡之數嵗不下百餘萬管幹劇¶
職靈鹽近戎分務簡僚不易宜稱爾等研究儒術脩明¶
<pb:KR4h0022_WYG_412-7b>¶
政經勉慎所從以承其長可依前件¶
　　　授張洪相里友畧山南東道判官制¶
　　　　　　　　　　　　　　　白居易¶
勑朝議郎行太常博士上柱國張洪前瀛莫等州都團¶
練判官朝議郎兼侍御史内供奉上柱國賜緋魚袋相¶
里友畧等元翼以大節大忠焯聞朝野授鉞開府殿我¶
漢南而又求賢乞能以自叅貳則其賔寀宜有以稱之¶
故吾求俊造之英勲烈之胄逹朝議而練戎事者與焉¶
<pb:KR4h0022_WYG_412-8a>¶
今以洪之知國體奉家聲以友畧之富藝文飽軍旅兩¶
中是選合而命之優秩寵章無所愛惜時無今古代有¶
忠賢茍致吾元翼於羊杜間則有陟明之典在洪可檢¶
校尚書職方員外郎兼侍御史充山南東道節度判官¶
仍賜緋魚袋散官勲如故友畧可檢校尚書屯田員外¶
郎兼侍御史充山南東道觀察判官勲如故¶
　　　授温堯卿等賜緋充滄景江陵判官制¶
　　　　　　　　　　　　　　　前　人¶
<pb:KR4h0022_WYG_412-8b>¶
勑温堯卿等今之俊乂先辟於征鎮次升於朝廷故幕¶
府之選下臺閣一等異日入而為大夫公卿者十八九¶
焉荆門景城南北大府而堯卿等或已叅軍要或方受¶
徵書各命以官分試其事名秩章綬分而寵之夫千里¶
之行始於足下茍自强不息亦何逺而不届哉可依前¶
件餘如故¶
　　　授王師閔檢校水部員外郎充徐泗濠等州觀¶
　　　　察判官制¶
<pb:KR4h0022_WYG_412-9a>¶
勑前徐泗濠等州觀察支使朝議郎殿中侍御史内供¶
奉上騎都尉賜緋魚袋王師閔朕以師律授智興智興¶
以軍書辟閔才既為知己用官不候滿嵗遷所以使能¶
而責(闕/)理也然則贊㢘察安戎旅既命之後吾有望於爾¶
焉勉副所從佇展來効可檢校尚書水部員外郎兼殿¶
中侍御史充徐泗濠等州觀察判官散官勲賜如故¶
　　　授路貫等桂州判官制¶
勑藩隅之重委以侯伯軍府之要掌在賔僚貫等以文¶
<pb:KR4h0022_WYG_412-9b>¶
行修身以智謀從事佐㢘問澄清之務撫華夷錯雜之¶
人俾其乂安實在叅賛宜及寵命以光所從可依前件¶
　　　授裴敞昭義軍判官裴侔義成軍判官各轉官¶
　　　　制¶
勑裴敞等昭義義成今之重鎮實藉賔介以叅謀猷而¶
二帥皆勤於奉公精於辟士度才而授職循序而請官¶
頗合所宜咸可其奏可依前件¶
　　記室¶
<pb:KR4h0022_WYG_412-10a>¶
　　　授崔鄘等澤潞支使書記制　元　稹¶
勑崔鄘鄭翺等近制藩府臣僚自軍司馬以下皆得選¶
任其良執事者所移異職而鄘等事愬以狀聞各以秩¶
遷毗于新邑勉爾誠志俾無尤違鄘可監察裏行充澤¶
潞等州觀察支使翺可協律郎充昭義軍書記¶
　　　授姚元康等官充推官掌書記制¶
　　　　　　　　　　　　　　　白居易¶
勑朝散郎行秘書省校書郎姚元康儒林郎試太常寺¶
<pb:KR4h0022_WYG_412-10b>¶
協律郎鄭懿等益部浮陽皆大征鎮也文昌金畧皆賢¶
將相也而能以禮聘士以職任才多聞得人咸樂為用¶
况爾等籌謀文藻各負所長茍能賛察㢘掌奏記孜孜¶
不怠翩翩有聲慰薦褒昇其則不逺元康可試右武衛¶
倉曹叅軍充劍南西川節度推官散官如故懿可試左¶
金吾衛兵曹叅軍充横海軍節度掌書記餘如故¶
　　　授保大軍節度掌書記檢校右散騎常侍房仁¶
　　　　寳檢校禮部尚書充職制　錢　珝¶
<pb:KR4h0022_WYG_412-11a>¶
勑具官房仁寳等國朝作相之重在明皇帝時以偉徳¶
景躅布於史䇿者有吾太尉焉爾仁寳裔孫始以文進¶
不得其志無所成名今用牋奏符檄之才職居藩服乗¶
傳而至善逹戎機思賢之心欲招後嗣春官假秩儒者¶
斯榮且激爾曹勉佐元帥可依前件¶
　　　授朔方軍節度掌書記檢校刑部員外郎兼侍¶
　　　　御史李東序檢校司勲郎中兼中丞充職制¶
　　　　　　　　　　　　　　　前　人¶
<pb:KR4h0022_WYG_412-11b>¶
勑具官李東序凡諸鎮陪臣至自其幕府者或計事言¶
功或舉職請命未嘗不召之便殿假以寛言且使鋪陳¶
皆見臧否爾能用儒術佐吾列藩敷揚可取於詳明條¶
貫必由於忠信嘉善之道增秩所宜乗寵而還永觀爾¶
類可依前件¶
　　　授鳯翔節度掌書記范惟乂左拾遺賜緋充職¶
　　　　制¶
勑具官范惟乂等軍興以來四方之政益煩矣而負才¶
<pb:KR4h0022_WYG_412-12a>¶
抱術之士叅于武幄者吾嘗授之好爵用表嘉賔復勉¶
其左右聽從始終同奬爾負才甚直抱術且深自有忠¶
謀共賛戎畧故加寵於紱冕之上報勞於師旅之間爾¶
其計事出言必公必信更圖保大無或告勞可依前件¶
　　支使¶
　　　授裴詒監察御史裏行桂管支使等制¶
　　　　　　　　　　　　　　　杜　牧¶
勑前鄆曹濮等州觀察支使朝散郎試大理評事裴詒¶
<pb:KR4h0022_WYG_412-12b>¶
等守臣有司上請諸士皆曰詒等士族之中有政事科¶
名清㢘公謹嘗經職守衆稱有才古人於一飯之恩尚¶
有殺身以報之者况於知己得不勉之可依前件¶
　　推廵¶
　　　授王摶檢校殿中侍御史充義成軍節度推官¶
　　　　制　　　　　　　　　　劉崇望¶
勑王摶名以文舉祥以履光敬於交人善為知己鈇鉞¶
開幕台鉉奉藩方虛婉婉之籌乃顧翹翹之乗能不輟¶
<pb:KR4h0022_WYG_412-13a>¶
我周衮之任樂爾漢相之徒建禮部郎官惠文御史敬¶
思寵數勉罄嘉猷可依前件¶
　　　授栁傑等四人官充鄭滑節度推廵制¶
　　　　　　　　　　　　　　　白居易¶
勑試太子司議郎栁傑等古者公府得自選吏屬今仍¶
古制亦命領征鎮者必先慎柬(集作/禮聘)而後升聞矧鄭滑¶
帥承元輸忠伏順炳焉有大節於國奉其上蒞其下實¶
藉寮宷以左右之而傑等或縁飾詞華或貯畜材行揣¶
<pb:KR4h0022_WYG_412-13b>¶
摩思試以待已知宜振籌謀用光慰薦傑等可某官充¶
鄭滑節度推官廵官等¶
　¶
　¶
　¶
　¶
　¶
　文苑英華巻四百十二¶
