# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:47.128435
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百四十
<pb:KR4h0022_WYG_340-1a>¶
欽定四庫全書¶
　文苑英華巻三百四十　　宋　李昉等　編¶
　雜贈¶
　　江總一首　　　　　　任華二首¶
　　杜甫四首　　　　　　李白一首¶
　　張謂一首　　　　　　崔顥一首¶
　　王季友三首　　　　　僧鸞一首¶
　　　贈袁洗馬篇(見二百六/十六巻)　　　江　總¶
<pb:KR4h0022_WYG_340-1b>¶
　　　雜言贈杜拾遺　　　　　　任　華¶
杜拾遺名甫第二才甚竒任生與君别别來幾多時何¶
曽一日不相思杜拾遺知不知昨日有人誦得數篇黄¶
絹詞吾恠異竒特(一作其/特異)借問果稱是(集作果/然稱)杜二之¶
所為勢攖虎豹氣騰蛟螭滄海(一作/波)無風似鼔蕩華岳¶
平地欲奔馳曹劉俯仰慙大敵沈謝逡廵稱小兒昔在¶
帝城中盛名君一箇諸人見所作無不心膽破郎官叢¶
裏作狂歌丞相閣中常醉卧前年皇帝歸長安承恩闊¶
<pb:KR4h0022_WYG_340-2a>¶
步青雲端積翠扈遊花匼匝披香寓直月團欒英才特¶
達承天睠公卿誰不相欽羡只縁汲黯好直言遂使安¶
仁却為掾如今避地錦城隅幕下英寮每日相隨(集作/就)¶
提玉壺半醉起舞捋髭鬚乍低乍昂傍若無古人制禮¶
但為防俗士豈得為君設之乎而我不飛不鳴亦何以¶
只待朝廷有知己亦曽讀却無限書拙詩一句兩句在¶
人耳如今㸔之總無益又不能﨑嶇傍朝市且當事耕¶
稼豈得便從爾南陽葛亮為友朋東山謝安作隣里閒¶
<pb:KR4h0022_WYG_340-2b>¶
常把琴(一作/抱琴)弄悶即携樽起鶯啼二月三月時花發千¶
山萬山裏此中幽廣無人知火急將書慿驛吏為報杜¶
拾遺¶
　　　雜言贈李白　　　　　　　前　人¶
古來文章有奔逸氣聳髙格清人心神驚人魂魄我聞¶
當今有李白大鵬賦鴻猷文嗤長卿笑子雲班張所作¶
璅細不入耳未知卿雲得在嗤笑限否登廬山觀瀑布¶
海風吹不斷江月照還明余愛此兩句登天台望渤海¶
<pb:KR4h0022_WYG_340-3a>¶
雲垂大鵬飛山壓巨鼇背斯言亦好在至於他所作多¶
不拘常律振起擺騰既俊且逸或醉中掃紙或乗興(一/作)¶
(興/來)走筆手下忽然(一作/有)片雲飛眼前劃見孤峯出而我¶
有時白日忽欲睡覽之不覺歘然起攘臂任生知有君¶
君還知有任生未中間聞道在長安及余戾止君已江¶
東訪元丹邂逅不得見君面毎常把(一作/有時)酒向東望良¶
乆見説往年在翰林胷中矛㦸何森森新詩傳在宮人¶
口佳句不離明主心身騎天馬多意氣目送飛鴻對豪¶
<pb:KR4h0022_WYG_340-3b>¶
貴承恩詔入凡幾廻待詔歸來仍半醉權臣妬盛名羣¶
犬多吠聲有勅放君却歸隠淪處髙歌大笑出關去且¶
向東山為外臣諸侯交迓馳朱輪白璧一䨇買交者黄¶
金百鎰相知人平生傲岸其志(一無此/二字)不可測數(一無/此字)¶
十年為客未曽一日低顔色八詠樓中坦腹眠五侯門¶
下無心憶繁花越臺上細柳吳宮側緑水青山知有君¶
白雲明月偏相識養髙兼養閒可見不可攀莊周萬物¶
外范蠡五湖間又聞(一作/人傳)訪道滄海上丁令王喬時(一/作)¶
<pb:KR4h0022_WYG_340-4a>¶
(每/)還往&KR0382;萊經是曽到來方丈豈唯方一丈伊余每欲¶
乗興逺相尋江湖擁隔勞寸心今朝忽遇東飛翼寄此¶
一章表胷臆儻能報我一片言但訪任華有人識¶
　　　入奏行贈竇侍御(時統檢/察使)　　杜　甫¶
竇侍御驥之子鳯之雛年未三十忠義俱骨鯁絶代無¶
烱如一叚清氷出萬壑置在迎風寒露之玉壺柘(一作/蔗)¶
漿歸厨金盌凍洗滌煩熱足以寧君軀政(卞圜杜詩/注作整)用¶
䟱通合典則戚聨豪貴躭文儒甲兵(集作/兵革)未息人未蘇¶
<pb:KR4h0022_WYG_340-4b>¶
天子亦念西南隅吐蕃慿陵氣頗麤竇氏檢察應時須¶
(一作才/能俱)運糧䋲橋壯士喜斬木火井窮(集作/寒)猿呼八州¶
刺史思一戰三城守邉却可圖此行入奏計未小宻奉¶
聖主(集作/㫖)恩宜殊繡衣春當(卞氏註/作飄飄)霄漢立綵服日向¶
(卞氏註/作燦燦)庭闈趨(一有開濟人所仰/飛騰時正須十字)省郎京尹必俯拾江¶
花未落(四字卞氏/注作多暇)還成都携酒肯訪浣花老為君著衫¶
捋髭鬚(十四字一作肯訪浣花老翁無為/君酣酒滿眼酤與奴白飯馬青芻)¶
　　　徒步歸行贈李特進借馬(自鳯翔往鄜州/途經邠州作)¶
<pb:KR4h0022_WYG_340-5a>¶
　　　　　　　　　　　　　　　前　人¶
明公壯年值時危經濟實藉英雄姿國之社稷今若是¶
武定禍亂非公誰鳯翔千官且飽飯衣馬不復能輕肥¶
青袍朝士最困者白頭拾遺徒步歸人生交契無老少¶
論心(集作/交)何必先同調妻子山中哭向天須公櫪上追¶
風驃¶
　　此詩三百五十巻重出今已削去¶
　　　贈嚴二别駕相逄(集作/從)歌　　前　人¶
<pb:KR4h0022_WYG_340-5b>¶
我行入東川十步一回首成都亂罷氣蕭瑟浣花草堂¶
亦何有梓中(卞氏杜/詩作州)豪貴(卞氏/作俊)大者誰本州從事知名¶
乆把臂開樽飲我酒酒酣擊劒蛟龍吼烏㡌拂塵青螺¶
(卞氏注作織/又注作騾)粟紫衣將炙緋衣走銅盤燒蠟光(卞氏注/作炎)¶
吐日夜如何其初促膝黄昏始扣主人門誰謂俄頃(卞/氏)¶
(注作/我傾)膠在漆萬事盡付形骸外百年未及(集作/見)歡娛畢¶
神傾意豁真佳士乆客多憂今愈疾髙視乾坤又可(卞/氏)¶
(注作/何)愁一軀交態何悠悠垂老遇君未恨晩似君須向¶
<pb:KR4h0022_WYG_340-6a>¶
古人求¶
　　　贈裴施州　　　　　　　　前　人¶
廊廟之具裴施州宿昔一逄無此流金鍾大鏞在東序¶
氷壺玉衡(集作/珩)懸清秋自從相遇减(集作/咸)多病三嵗為¶
客寛邉愁堯有四岳明至理漢二千石真分憂幾度寄¶
書白監北苦寒贈我青絲(集作/羔)裘霜雪回光避錦繡蛟¶
龍(集作/龍蛇)動篋蟠銀鈎紫衣使者辭復命再拜故人謝佳¶
政將老已失子孫憂後來况接才華盛遥憶書樓碧池¶
<pb:KR4h0022_WYG_340-6b>¶
映(集無/此句)¶
　　　憶舊遊贈(集作/寄)誰　　　　　李　白¶
憶昔洛陽薰糟邱為余天津橋南造酒樓黄金白璧買¶
歌笑一醉累日(集作/月)輕王侯海内賢豪青雲客就中與¶
君(一作一遇/又作一見)心莫逆廻山轉海不作難傾情倒意無所¶
惜我向淮南攀桂枝君留洛北愁夣思不忍别還相隨¶
相隨迢迢訪仙城三十六曲水廻縈一溪初入千花明¶
萬壑度盡唯松聲銀鞍金絡到平地漢東太守來相迎¶
<pb:KR4h0022_WYG_340-7a>¶
紫陽之真人邀我吹玉笙飡霞樓上動仙樂嘈然宛似¶
鸞鳯鳴袖長管吹欲輕舉漢東(集作/中)太守醉起(一作/酣歌)舞¶
手持錦袍覆我身我醉横眠枕其股當筵意氣凌九霄¶
星離雨散不終朝分飛楚關山水遥余既還山尋故巢¶
君亦歸家(一作/思歸)渡渭橋君家嚴君勇貔虎(一作/武)作尹并¶
州遏戎虜五月相呼度太行摧輪不道羊腸苦行來京¶
北(一作/北京)嵗月深感君貴義輕黄金瓊盃綺食青玉案使¶
我醉飽無歸心時時出向西城(集作/城西)曲晉祠流水如碧¶
<pb:KR4h0022_WYG_340-7b>¶
玉浮舟弄水簫皷鳴微波龍鱗莎草緑興來携妓恣經¶
過其若楊花似雪何紅粧欲醉宜斜日(一作如/花落)百尺清¶
潭冩翠蛾翠蛾嬋姢初月輝美人更唱舞羅衣清風吹¶
歌入空去歌曲自繞行雲飛此時歡(一作/行)樂難再遇西¶
遊因獻長楊賦北闕青雲不可期東山白首還歸去渭¶
水橋南(集作渭/橋南頭)一遇君鄼臺之北又離羣問余别恨今¶
多少(集作鸎飛求/友滿芳樹)落花春暮爭(集作送/客何)紛紛言亦不可¶
盡情亦不可極(集作情亦不可盡/言亦不可極恐非)呼兒長跪緘此詞寄¶
<pb:KR4h0022_WYG_340-8a>¶
君千里遥相憶¶
　　　贈喬林　　　　　　　　　張　謂(一作劉/眘虗)¶
去年上策不見收今年寄食仍淹留羡君有酒能便醉¶
羡君無錢能不憂如今五侯不愛(文粹/作待)客羡君不過(文/粹)¶
(作問集/作愛)五侯宅如今七賢方自尊羡君不過七賢(兩用/七賢)¶
(諸本皆/作七貴)門人生(集作/丈夫)㑹應有知己世上悠悠何足論¶
　　此詩三百五十三巻重出前已削去¶
　　　贈王威古(見二百/五十巻)　　　　　崔　顥¶
<pb:KR4h0022_WYG_340-8b>¶
　　　代賀令譽贈沈千運(見二百五/十二巻)王季友¶
　　　滑州贈崔士灌(前篇作/髙士)　(見二百/三十巻)¶
　　　　　　　　　　　　　　　前　人¶
　　　贈(一作/酬)李十六岐(見二百四/十四巻)　前　人¶
　　　贈李粲秀才(字輝/册)　　　　　僧　鸞¶
隴西輝冊真才子搜竒探險無倫比筆下銛磨巨闕鋒¶
胸中静灧西江水哀絃古樂清人耳月露漙漙激(一作/激寒)¶
(哭/)秋鬼苔地無塵到曉吟杉松老葉風乾起十軸示余¶
<pb:KR4h0022_WYG_340-9a>¶
三百篇金碧爛光燒蜀牋雄芒逸氣測不得使我躑躅¶
成狂顛大郊逺濶空無邉凝明淡緑收餘煙曠懐相對¶
景何限落日亂岑清倚天又驚大舶帆髙懸行濤擘浪¶
陵飛仙回首瞥見五千仞撲下香爐瀑布泉何事古人¶
誇八斗焉敢今朝定妍醜颯風驅雨暫不停始向場中¶
稱大手駿如健鶻鶚與鵰拏雲獵野翻重霄狐狸竄伏¶
不敢動却下䨇鳴當迅飈愁如湘靈哭湘浦咽咽哀音¶
隔雲霧九嶷深翠轉巍峩仙骨寒消不知處清同野客¶
<pb:KR4h0022_WYG_340-9b>¶
敲越甌丁當急響&KR0386;清(一作/中)愁鸞雛相引呌未定霜結¶
夜䦨仍在樓髙若太空露雲物片白激(疑/)青皆髣髴仙¶
鶴閑從淨碧飛巨鼇頭戴&KR0382;萊出前莗歌詩唯翰林神¶
仙老格何髙深鞭馳造化繞筆轉燦爛不為酸苦吟夣¶
乗明月清沉沉飛到天台天姥岑傾湖湧海數百字字¶
字不朽長摐金此日移(一作/多)君可儔侣堆珠疊璣滿𤣥¶
圃終日並轡遊崑崙十二樓中宴王母¶
　文苑英華巻三百四十¶
