# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.472756
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百十八
<pb:KR4h0022_WYG_318-1a>¶
欽定四庫全書¶
　文苑英華巻三百十八　　宋　李昉等　編¶
　居處八¶
　　别業五十七首　　　　　村墅十一首¶
　　别業¶
　　　南溪别業　　　　　　　　蔣　冽¶
結宇依青嶂開軒對緑疇樹交花兩色溪合水重流竹¶
徑風來掃蘭罇夜不收逍遥自得意皷腹醉中遊¶
<pb:KR4h0022_WYG_318-1b>¶
　　　題袁氏别業　　　　　　　賀知章¶
主人不相識偶坐為林泉莫謾愁沽酒囊中自有錢¶
　　　酬虞部蘇員外過藍田别業不見留之作¶
　　　　　　　　　　　　　　　王　維¶
貧居依谷口喬木帶荒村石路枉廻駕山家誰候門漁¶
舟膠凍浦獵火燒(集作/犬繞)寒原惟有白雲外踈鍾聞夜猿¶
　　　終南山别業(見二百/五十巻)¶
　　　輞川别業　　　　　　　　前　人¶
<pb:KR4h0022_WYG_318-2a>¶
不到東山向一年歸來纔及種春田雨巾草色緑堪染¶
水上桃花紅欲然優婁比丘(見法華經/序品中)經論學傴僂丈¶
人鄉里賢披衣倒屣且相見相歡語笑衡門前¶
　　　晦日遊大理韋卿城南别業(四聲次用/各六韻)¶
　　　　　　　　　　　　　　　前　人¶
與世澹無事自然江海人側聞塵外遊解弁(集作/驂)軛(柅/夷)¶
(切/)朱輪極(集作/平)野照暄景上天垂春雲張組竟比阜泛¶
舟過東隣故鄉信髙㑹牢醴及家臣(集作/佳辰)幸同撃壤樂¶
<pb:KR4h0022_WYG_318-2b>¶
心荷堯為君¶
　　　二¶
郊居杜陵下永日同携手仁(集作/人)里靄川陽平原見峯¶
首園廬鳴春鳥林薄&KR0442;新柳上卿始登席故老前為夀¶
臨當送(集作/遊)南陂約畧執盃酒歸轍繼(集作/歟繼)微官惆悵¶
心自咎¶
　　　三¶
冬日餘雪在墟上春流駛風日暢懐抱山川多秀(集作/好天)¶
<pb:KR4h0022_WYG_318-3a>¶
氣凋胡先晨炊庖鱠亦後至髙情浪海嶽浮生寄天地¶
君子外簮纓埃塵良不啻所樂衡門中陶然忘其貴¶
　　　四¶
髙館臨澄波曠然蕩心目澹淡動雲天玲瓏暎墟曲鵲¶
巢結空林雉鶵響幽谷應接無門暇徘徊似(集作/以)躑躅¶
紆組上春堤側弁倚喬木弦望忽已晦後期洲應緑¶
　　　冬至後過吳張二子檀溪别業¶
　　　　　　　　　　　　　　　孟浩然¶
<pb:KR4h0022_WYG_318-3b>¶
卜築因自然檀溪不更(一作/更不)穿園廬二友接水竹數家¶
連直取南山對非闗選地偏草堂時偃曝欄棹(集作/栧)日¶
周旋外事情都遣中流性所便閒垂太公釣興發子猷¶
船予亦幽棲者經過竊慕焉梅花初(集作/殘)臘月柳色半¶
春天鳥泊隨陽鴈魚藏縮項鯿停盃問山簡可以習池¶
邊¶
　　　汝墳别業　　　　　　　　祖　詠¶
失路農為業移家到汝墳獨愁常廢(集作/當廢)巻多病久離¶
<pb:KR4h0022_WYG_318-4a>¶
羣鳥雀垂忩柳虹霓出澗雲山中無外事樵唱有誰(一/作)¶
(時/)聞¶
　　　蘇氏别業　　　　　　　　前　人¶
别業居幽處到來生隠心南山當户牖灃水在園林竹¶
覆經冬雪庭昏未夕隂寥寥人境外閒坐聽春禽¶
　　　出青門往南山下别業　　　薛　據¶
舊居在南山夙駕自城闕榛莾相蔽虧去爾漸超忽散¶
漫餘雪晴蒼茫季冬月寒風吹長林白日原上沒懐抱¶
<pb:KR4h0022_WYG_318-4b>¶
曠莫申相知阻胡越弱年多栖隠煉藥在嵓窟及此離¶
垢氣興來亦因物末路期赤松斯言决不伐¶
　　　潯陽陶氏别業　　　　　　劉□虚¶
陶家集仙隠種柳長江邊朝夕潯陽縣白衣來幾年霽¶
雲明孤嶺秋水澄寒天物象自清曠野情何綿聨蕭蕭¶
丘中賞明宰非徒然願守黍稷税歸耕東山田¶
　　　過任(集作/江)氏别業　　　　　李　白¶
遊山誰所(集作/可)遊子明與浮丘疊嶺礙河漢連峯横斗¶
<pb:KR4h0022_WYG_318-5a>¶
牛任生(集作/汪生)靣北阜池館涵清(集作/凊且)幽我來感意氣槌¶
庖(集作/炰)列珍羞掃石歸明月(集作待歸月/又作待月歸)開池漲寒流¶
酒酣益爽氣為樂不知秋¶
　　　越州賊退後送朱放之山隂别業(一作送朱/人歸山隂)¶
　　　　　　　　　　　　　　　劉長卿¶
越中初罷戰江上送歸橈南渡無來客西陵自落潮空¶
城垂細(一作/故)柳舊業(一作/井)廢春苖閭里稀相見(集作相/逢少一)¶
(作誰/相問)鸎花共寂寥¶
<pb:KR4h0022_WYG_318-5b>¶
　　　此詩二百三十一巻重出前已削去注異同為¶
　　　　一作¶
　　　調歸東川别業　　　　　　李　頎¶
寸禄可言(一作/善)取託身將見遺慙無匹夫志悔與名山¶
辭紱冕謝知已林園多後時葛巾方濯足蔬食且垂帷¶
十室對河岸漁樵秪在茲青郊香杜若泉石暎茅茨晝¶
景徹雲榭夕隂澄石逵溪花獨開晩田鶴靜飛遲且復¶
樂生事前賢為我師清歌聊皷檝永日望佳期¶
<pb:KR4h0022_WYG_318-6a>¶
　　　題綦毋校書别業　　　　　前　人¶
常稱掛冠吏昨日歸滄洲行客暮㠶逺主人庭樹秋豈¶
伊問天命但欲為山遊萬物我何有白雲空自幽蕭條¶
江海上日夕見丹丘生事本魚鳥賞心隨去留惜(一作/昔)¶
我曠微月欲濟捨輕舟倐忽今(一作/令)人老相思河水流¶
　　　同家兄題渭南王公别業　　蔡希寂¶
好閒知在家退跡(一作/迹)何必深不出人境外蕭條江海¶
心軒車自來往空石對清隂川涘將釣玉鄉亭期散金¶
<pb:KR4h0022_WYG_318-6b>¶
素暉射流潄翠色綿森林曾為詩書癖寜惟耕稼任吾¶
只許微尚枉道勃(疑/)相尋朝慶老萊服夕閒安道琴文¶
章遥頌美寤寐曾所欽既鬱蒼生望明時豈陸沉¶
　　　淇上别業　　　　　　　　髙　適¶
依依西山下别業桑林邉庭鴨喜多雨隣鷄知暮天野¶
人種秋菓(集作/萊)古老㸔(一作/開)原田且向世情逺吾今聊¶
自然¶
　　　巴南舟中陸渾别業　　　　岑　參¶
<pb:KR4h0022_WYG_318-7a>¶
瀘水南(一作/州)舟逺巴山北客稀嶺雲撩&KR0333;起溪鷺等閒¶
飛鏡裏愁衰鬢舟中換旅衣夣魂知逺處無夜不先歸¶
　　　送胡象下(集作/落)第歸王屋别業¶
　　　　　　　　　　　　　　　前　人¶
㸔君尚少年下第莫悽然可郎(疑/)疲獻賦山村歸種田¶
野花迎短褐河柳拂長鞭置酒聊相送青門一醉眠¶
　　　送鄭甚歸東京泥水别業(得閒/字)¶
　　　　　　　　　　　　　　　前　人¶
<pb:KR4h0022_WYG_318-7b>¶
客舍見青(一作/春)草忽聞思舊山㸔君㶚陵去疋馬成臯¶
還對酒風與雪向家何復閑因悲宦遊子終嵗無時閒¶
　　　送劉長上歸城南别業　　　韓　翃¶
數刻是歸程花間落照明春衣香不散駿馬汗猶輕南¶
渡春流淺西風片雨晴朝還㑹相就飯爾五侯鯖¶
　　　贈張五諲歸濠州别業¶
常知罷官意果與世人疎復此凉風起仍聞濠上居故¶
山期採菊秋水憶觀魚一去蓬蒿逕羡君閒有餘¶
<pb:KR4h0022_WYG_318-8a>¶
　　　送元詵還丹陽别業　　　　郎士元¶
已知成傲吏復見解朝衣應向丹陽郭秋山獨掩扉草¶
堂連古寺江日動晴暉一别滄洲逺蘭橈幾嵗歸¶
　　　送王公還剡中别業　　　　皇甫冉¶
不見闗山去何時到剡中已聞成樹木更道長兒童籬¶
落雲常聚村塘水自通朝朝隠去渡非晩對清風¶
　　　潘司馬别業　　　　　　　周　瑀¶
門對青山近汀牽緑草長寒深抱晩橘風𦂳落垂楊湖¶
<pb:KR4h0022_WYG_318-8b>¶
畔聞漁唱天邉數鴈行蕭然有髙士清思滿書堂¶
　　　秋晩山中别業　　　　　　盧　綸¶
樹老野泉清幽人好獨行去閒知路静歸晩喜山明蘭¶
艾通荒井牛羊出古城茂陵秋最晩誰念一書生¶
　　　早春遊樊川墅　　　　　　前　人¶
白水搆通(一作/遍溝)塍青山對杜陵晴明人望鶴曠野鹿隨¶
僧古柳連巢折荒堤帶草崩隂橋全覆雪深溜半垂氷¶
鬬䑕摇松影遊龜落石層韶光偏不待衰敗巧相仍桂¶
<pb:KR4h0022_WYG_318-9a>¶
樹曾爭折龍門幾共登琴師阮校尉詩和柳吳興紙茟¶
求書扇張屏㸔&KR0030;蠅卜隣空遂約問卦獨無徵投足經¶
危石收材過直繩守農窮自固行藥病何能掩帙蓬蒿¶
晩臨川景氣澄颯然成一叟誰更慕騫騰¶
　　深溜(集作/暴溜)過直繩(過詩選/作遇)¶
　　　春日題杜叟山下别業　　　前　人¶
百鳥羣飛山半晴渚亭相接有泉聲園中曉露青藂合¶
橋上春風緑野明雲影斷來峯影出林花落盡草花生¶
<pb:KR4h0022_WYG_318-9b>¶
今朝醉舞同君樂始信幽人不愛榮¶
　　　春遊司直城西鸕鷀谿别業　釋清江¶
别墅軍城下閒諠未可齊春深花蝶夣曉隔柳煙鞞韶¶
景浮寒水疎楊暎緑堤沿洄㸔竹色來往聽鶯啼久慢¶
持生術多親種藥畦家貧知素行心苦見清溪越客初¶
投分南枝得寄棲禪機空寂寞雅趣頼招携本寺重江¶
外遊方二室西徘徊戀知己日夕草萋萋¶
　　　題黄公陶韓别業　　　　　釋處一¶
<pb:KR4h0022_WYG_318-10a>¶
聞說花園堪避秦幽尋數月不逢人煙霞洞裏無鷄犬¶
風雨林間有鬼神黄公石上三芝秀陶令門前五柳春¶
醉卧白雲閒作夣不知何物是吾身¶
　　　張舍人南溪别業　　　　　釋法震¶
新田遶屋半春耕藜杖閑門引客行山翠自成㣲雨色¶
溪花不隠亂泉聲漁家遣到堪留興公府懸知欲厭名¶
入夜更衣明月滿雙童喚出解吹笙¶
　　　北原别業　　　　　　　　釋僧泚¶
<pb:KR4h0022_WYG_318-10b>¶
野外車騎絶古村桑柘隂流鶯出谷靜春草閉門深學¶
稼農為業忘情道作心因知上皇日鑿井在雲林¶
　　　冬日尋徐氏别業　　　　　釋皎然¶
近依城北住幽徑少人知積雪行深巷寒山遶故籬竹¶
花春自發橙實晩仍垂還共嵓前鶴今朝下習池¶
　　　送皇甫侍御曾還丹陽别業　前　人¶
雲陽别夜憶春耕花發陵湖問去程積水悠揚何處夣¶
亂山稠疊此時情將離有月教絃斷贈逺無蘭覺意輕¶
<pb:KR4h0022_WYG_318-11a>¶
朝右要君持漢典明年北野可湏營¶
　　　題周(一作/陳)諫别業(第寺與周生所/居俱臨苕水)¶
　　　　　　　　　　　　　　　前　人¶
隠身苕上欲何如不着青袍愛緑羅柳巷任疎容馬入¶
水籬從破許船過昻藏獨鶴閒心逺寂歴秋花野意多¶
若訪禪齋遥可見竹忩書幌共煙波¶
　　　雨後輞川　　　　　　　　李　端¶
驟雨歸山盡頽陽入輞川㸔虹登晩墅踏石過春泉紫¶
<pb:KR4h0022_WYG_318-11b>¶
葛藏仙井黄花出野田有知無去路廻歩就人煙¶
　　　送石協歸吳興别墅(一作/業)　　朱慶餘¶
識來無定居此去復何如一與耕者近日將朝客疎資¶
身空藥石教子但琴書曾讀黄庭本斯言豈復虛¶
　　　遊崔監丞城南别業　　　　劉得仁¶
門與青山近青山復幾重雪融皇子岸春潤翠微峯地¶
有經冬草林無未老松竹寒溪隔寺晴日直聞鍾¶
　　　夏日樊川别業即事¶
<pb:KR4h0022_WYG_318-12a>¶
無事稱無才柴門亦罕開脫巾吟永日着屐歩荒臺風¶
巻微塵上霆將暴雨來終南雲漸合咫尺失崔嵬¶
　　　韓評事别業　　　　　　　周　賀¶
門枕平湖秋景好水煙松色逺相依罷官餘俸租田種¶
送客廻船載石歸離岸遊魚逢浪返望巢髙鳥(一作/寒鳥)逆¶
風飛嵩陽舊隠多時别閉目閒吟憶翠微¶
　　　李侍御上虞别業　　　　　方　干¶
滿目髙(集作/亭)臺佳作繁蟬吟燕語不為喧晝潮勢急吞¶
<pb:KR4h0022_WYG_318-12b>¶
諸島暑雨聲廻露半村直為援毫方掩巻常因按曲便¶
開罇若將明月為儔侣應把清風遺子孫繡羽驚弓籬菓¶
上紅鱗見餌出蒲根尋君未要先敲竹且棹漁舟入大¶
門¶
　　　初歸鏡水(集作/中)别業寄上陳端公¶
　　　　　　　　　　　　　　　前　人¶
去嵗離家今嵗歸孤㠶夣向鳥前飛必知蘆笋侵沙井¶
兼被藤花占石磯雲塢(一作/島)採茶常失路雪龕中酒不¶
<pb:KR4h0022_WYG_318-13a>¶
開扉故交若問逍遥事𤣥冕何曾勝葦衣¶
　　　許員外新陽别業　　　　　前　人¶
蘭沙橘島暎髙(一作/亭)臺不是經心即手栽滿閣白雲隨¶
雨去一池明(集作/寒)月逐潮來小松出屋和巢長新逕通¶
村避笋開柳絮風前欹枕卧荷花香裏棹舟(集作/釣魚)廻園¶
中問(一作/認)葉封林草簷下攀枝落野梅莫恣髙情求逸¶
思須防急詔用長材苦(一作/若)因螢火終殘巻頁把魚竿¶
(集作便/把漁歌)送幾盃多謝郢中賢太守當(集作/常)時談笑許追¶
<pb:KR4h0022_WYG_318-13b>¶
(集作/趍)陪¶
　　　東溪别業寄吉州段郎中　　前　人¶
前山含逺翠(一作/翠晩)羅列在窓中盡日(一作/晝夜)無人到一樽¶
誰與同凉隨蓮葉雨暑避柳條風豈分長孤寂明時有¶
至公¶
　　此詩二百六十二巻重出前已削去注異同為一¶
　　作¶
　　　題李剪處士杜城别業(見二百三/十一巻)¶
<pb:KR4h0022_WYG_318-14a>¶
　　　　　　　　　　　　　　　溫庭筠¶
　　　晩夏歸别業　　　　　　　張　祐¶
古岸扁舟晩荒園一徑微烏啼新菓熟花落故人稀宿¶
潤侵苔甃斜陽照竹扉相逢盡鄉老無復話時機¶
　　　題杜侍御别業　　　　　　趙　嘏¶
紫陌煙多不可尋南溪酒熟一披襟山當晝枕石床穏¶
泉落夜忩煙樹深白首逢人羞問計青雲何路覔知音¶
惟君懐抱閒(一作/長)於水他日門墻許醉吟¶
<pb:KR4h0022_WYG_318-14b>¶
　　　題鹽鐵李尚書滻州别業　　薛　能¶
鹿原隂雨滻州&KR0928;坐覺林泉逼夣思閒景院開花落後¶
濕香風好雨來時隣驚麥野閒雛雉别創茅亭住老師¶
備足好中還有闕許昌軍裏李陵詩¶
　　　秋晩自洞庭湖别業寄穆秀才¶
　　　　　　　　　　　　　　　皮日休¶
破村寥落過重陽獨自攖寜葺草房風撦紅蕉仍換葉¶
雨霖黄菊不成香野猿偷栗重窺户落鴈疑人更繞塘¶
<pb:KR4h0022_WYG_318-15a>¶
他日若&KR0113;耆舊傳為予添取此書堂¶
　　　題鄭侍御藍田别業　　　　張　喬¶
秋山清若水吟客靜於僧小徑通商嶺髙忩見杜陵雲¶
霞朝入鏡猿鳥夜窺燈許作峯前侣終來寄上層¶
　　　郊墅二首　　　　　　　　鄭　谷¶
韋曲樊川雨半晴竹莊花院遍題名畫成煙景垂楊色¶
滴破春愁壓酒聲滿野紅塵誰得路連天紫閣獨闗情¶
渼陂水色澄於鏡何必滄浪始濯纓¶
<pb:KR4h0022_WYG_318-15b>¶
　　　二¶
蓼水菊籬邊新晴有&KR0333;蟬秋光(集作/先秋)終寂寞晩醉自流¶
(集作/留)連野濕林(集作/□)中露村閒社後天題詩滿紅葉何¶
必浣花牋¶
　　　訪姨兄王斌渭上(集作/口)别墅　前　人¶
桑柘河(集作柘/桑江)上村牢(集作/寥)落舊田園少小嘗來此悲¶
凉不可言訪隣多指塜問路半移原久歉家童散初晴¶
野薺繁客㠶懸極浦漁綱晒危軒苦澁詩盈篋荒唐酒¶
<pb:KR4h0022_WYG_318-16a>¶
滿罇髙枝霜果在幽沼(集作/渚)暝鴻(集作/禽)喧逺靄籠樵響¶
微煙起燒痕哀榮孤族分感激外兄恩三宿忘歸去圭¶
峯恰對門¶
　　　訪題表兄王藻渭上别墅(集作/業)¶
　　　　　　　　　　　　　　　前　人¶
桑樹摇落渭川西蓼水瀰瀰接稻泥幽檻靜來漁唱逺¶
暝天寒極鴈行低濯醪最稱㸔山醉吟句偏宜選行題¶
中表人稀罹(一作/離)亂後花時莫惜重相携¶
<pb:KR4h0022_WYG_318-16b>¶
　　　春日還郊　　　　　　　　王　勃¶
推情兼黙黙(一作/語)携杖赴嵓泉草緑榮新帶榆青綴古¶
錢魚牀侵岸水鳥路入山煙還題平子賦花樹滿春田¶
　　　仲春郊外　　　　　　　　前　人¶
東園垂柳徑西堰落花津物色連三月風光絶(集作/繞)四¶
隣鳥飛村覺曙魚戱水知春初晴山院裏何處染囂塵¶
　　　春郊興後　　　　　　　　前　人¶
空園歌獨酌春日賦閒居澤蘭侵小徑河柳覆長渠雨¶
<pb:KR4h0022_WYG_318-17a>¶
去花光濕風歸葉影踈山人不惜醉惟畏緑樽虛¶
　　　西郊　　　　　　　　　　杜　甫¶
時出碧鷄坊西郊向草堂市橋官柳細江路野梅香傍¶
架齊書帙㸔題減(集作/檢)藥囊無人覺(一作/競)來往疎懶意¶
何長¶
　　　南隣　　　　　　　　　　前　人¶
錦里先生烏角巾園收芋粟不全貧慣㸔賔客(集作戸/門亦作)¶
(朋/友)兒童喜得食堦除鳥雀馴秋水纔深四五尺野航恰¶
<pb:KR4h0022_WYG_318-17b>¶
受兩三人白沙翠竹江村暮(集作/路)相送(集作/對)柴門月色¶
新¶
　　　村夜　　　　　　　　　　前　人¶
風色蕭蕭暮江頭人不行村舂雨外急隣火夜深明胡¶
羯何多難樵漁寄此生中原有兄弟萬里正含情¶
　　　江村　　　　　　　　　　前　人¶
清江一曲抱村流長夏江村事事幽自去自來堂上燕¶
相親相近水中鷗老妻畫紙為碁局稚子敲針作釣鈎¶
<pb:KR4h0022_WYG_318-18a>¶
但有故人供緑水(集作多病所/須惟藥物)微軀此外更何求¶
　　　荒村三首　　　　　　　　前　人¶
崢嶸赤雲西日脚下平地柴門鳥雀噪客子(集作/歸客)千里¶
至妻孥怪我在驚定還拭淚世亂遭漂蕩生歸(一作/還)偶¶
然遂隣人滿墻頭感歎亦歔欷夜闌更秉燭相對如夣¶
寐¶
　　　二¶
晩嵗迫偷生還家少歡趣嬌兒不離膝畏我復却去憶¶
<pb:KR4h0022_WYG_318-18b>¶
惜多(集作/好)追凉故繞池邊樹蕭蕭北風勁撫事煎百慮¶
頼知黍秫(集作/黍禾)收已覺糟牀注如今足斟酌且用慰遲¶
暮¶
　　　三¶
羣鷄忽(一作/正)亂呌客至鷄正生(一作/鬬爭)驅鷄上樹木始聞¶
叩柴荆父老四五人問我久逺行手中各有携傾榼濁¶
復清莫(一作/苦)辭酒味薄黍地無人耕兵革既未息兒郎¶
(一作/童)盡東征請為父老歌艱難愧深(一作/餘)情歌罷仰天¶
<pb:KR4h0022_WYG_318-19a>¶
歎四坐淚縱横¶
　¶
　¶
　¶
　¶
　¶
　¶
　¶
<pb:KR4h0022_WYG_318-19b>¶
　¶
　¶
　¶
　¶
　¶
　¶
　¶
　文苑英華巻三百十八¶
