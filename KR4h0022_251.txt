# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.628520
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百五十一
<pb:KR4h0022_WYG_251-1a>¶
欽定四庫全書¶
　文苑英華巻二百五十一　宋　李昉等　編¶
　寄贈五¶
　　杜甫十三首　　　　　李白十八首¶
　　　投贈韋左相(時兼兵部尚書故/云聼履上星辰)杜　甫¶
鳳厯軒轅紀龍飛四十春八荒開夀域一氣轉鴻鈞霖¶
雨思賢佐丹青憶舊(集作/老)臣(公之先人遺風/餘烈至今稱之)應圖求駿¶
馬驚世(集作/代)得麒麟沙汰江湖(集作/河)濁調和鼎鼐新韋¶
<pb:KR4h0022_WYG_251-1b>¶
賢初相漢范叔已歸秦盛業今如此傳經固絶倫豫章¶
深出地滄海濶無津北斗思喉舌東方領縉紳持衡留¶
藻鑑聽履上星辰獨歩才超古餘波徳照隣聰明過管¶
輅尺牘倒陳遵豈是池中物由来席上珍廟堂知至理¶
風俗盡還淳才傑俱登用愚䝉但隠淪長卿多病乆子¶
夏索居頻廻首驅流俗生涯似衆人巫咸不可問鄒魯¶
莫容身感激時將晩蒼茫興有神為君(集作/公)歌此曲涕¶
淚在衣巾¶
<pb:KR4h0022_WYG_251-2a>¶
　　　贈韋左丞丈濟　　　　　　前　人¶
左轄頻虛位今年得舊儒相門韋氏任(集作/在)經術漢官¶
(集作/臣)湏時議歸前列天倫恨莫俱鴒原荒宿草鳳沼接¶
亨衢有客雖安命衰容豈壯夫家人憂几杖甲子混泥¶
塗不謂矜餘力還来謁大巫嵗寒仍顧遇日暮且踟蹰¶
老驥思千里寒(集作/飢)鷹待一呼君能㣲感激亦足慰榛¶
蕪(一作折骨/効區區)¶
　　　奉贈嚴八閣老　　　　　　前　人¶
<pb:KR4h0022_WYG_251-2b>¶
扈從(集作扈聖/又作今日)登黄閣(集作/閤)明公獨妙年蛟龍得雲雨¶
鵰鶚在秋天客禮容疎放官曹許(集作/可)接聫新詩句句¶
好應任老夫傳¶
　　　路逢襄陽楊少府入京城戱題四韻附呈楊四¶
　　　　員外綰甫赴華州日許員外為求茯苓¶
　　　　　　　　　　　　　　　前　人¶
寄語楊員外山寒少茯苓歸来稍暄暖當為斸青冥飜¶
動龍蛇(集作/神仙)窟封題鳥獸形兼將老藤杖扶汝(一作/爾)醉¶
<pb:KR4h0022_WYG_251-3a>¶
初醒¶
　　　寄髙三十五詹事　　　　　前　人¶
安穏髙詹事兵戈乆索居時来如(一作/知)宦逹嵗晩莫情¶
踈天上多鴻鴈河(集作/池)中足鯉魚相㸔過半月(集作/百)不¶
寄一行書¶
　　　寄李十二白(㑹稽賀知章一見白/號為天上謫仙人也)¶
　　　　　　　　　　　　　　　前　人¶
昔年有狂客號爾謫仙人筆落聞(集作/驚)風雨詩成泣鬼¶
<pb:KR4h0022_WYG_251-3b>¶
神聲名從此大汨沒一朝伸文彩承殊渥流傳必絶倫¶
龍舟移棹晩獸錦奪袍新白日来深殿青雲滿後塵乞¶
歸優詔許遇我夙(集作/宿)心親未負幽栖志兼全寵辱身¶
戱(集作/劇)談憐野逸嗜酒見天真醉舞梁園夜行歌泗水¶
春才髙心不展道屈善無隣䖏士禰衡俊諸生原憲貧¶
稲粱求未足薏苡謗何頻五嶺炎蒸地三危放逐臣㡬¶
年遭鵩鳥獨泣(一作/立)向麒麟蘇武先還漢黄公豈事秦¶
楚筵辭醴日梁獄上書辰已用當時法誰將此義陳老¶
<pb:KR4h0022_WYG_251-4a>¶
吟秋月下病起暮江濵莫恠㤙波隔乗槎與問津¶
　　　贈比部蕭郎中十兄(甫從/姑子)　　前　人¶
有羙生人傑由来積徳門漢朝丞相系梁日帝王孫藴¶
藉為郎乆魁梧秉哲尊詞華傾後輩風雅藹孤騫宅相¶
榮姻戚兒童惠討論見知真自㓜謀拙媿諸昆漂蕩雲¶
天濶沉埋日月奔致君時已晩懐古意空存中散山陽¶
鍜愚公野客(集作/谷)村寧紆長者轍歸老任乾坤¶
　　　同元使君舂陵行(并/序)　　　　前　人¶
<pb:KR4h0022_WYG_251-4b>¶
覽道州元使君結舂陵行兼賊退後示官吏作二首志¶
之曰當天子分憂之地効漢官良吏之目今盗賊未息¶
知民疾苦得結輩十數公落落然叅錯天下為邦伯萬¶
姓吐氣天下少(一作/小)安可待已(一作/矣)不意復見比興體¶
制㣲婉頓挫之詞感而有詩増諸巻軸簡知我者不必¶
寄元¶
遭亂髮盡白轉衰病相縈(一作/嬰)沉聫(集作/緜)盗賊際狼狽¶
江漢行歎時藥力薄為客羸瘵成吾人詩家秀博采世¶
<pb:KR4h0022_WYG_251-5a>¶
上名粲粲元道州前聖畏後生觀乎舂陵作歘見俊哲¶
情復見(集作/覧)賊退篇結也實國楨賈誼昔流慟匡衡常¶
引經道州哀(一作/憂)黎庶詞氣浩縱横兩章對秋月(一作/流水)¶
一字偕華星致君唐虞際淳朴憶大庭何時降璽書用¶
汝(集作/爾)為丹青獄訟永衰息豈唯偃甲兵悽惻念誅求¶
薄歛近休明乃知正人意不苟飛長纓凉飈振南岳之¶
子寵若驚色阻金印大興含滄浪清我多長卿病日乆¶
思朝廷肺枯渇太甚漂泊公孫城呼兒具紙筆隠几臨¶
<pb:KR4h0022_WYG_251-5b>¶
軒楹作詩呻吟内墨澹字欹傾感彼危苦詞庶㡬知者¶
聽¶
　　　寄薛三丈郎中據　　　　　前　人¶
人生無賢愚飄飄(集作/飄颻)若埃塵自非得神仙誰免危其¶
身與子俱白頭没沒(集作/役役)常苦辛雖為尚書郎不及村¶
野人憶昔村野人其樂難具陳藹藹桑麻交公侯為等¶
倫天未厭戎馬我輩本常貧子尚客荆州我亦滯江濵¶
峽中一卧病瘧癘經冬春春復加肺氣(一作復加/肺氣疾)此疾¶
<pb:KR4h0022_WYG_251-6a>¶
(集作/病)盖有因早嵗與蘇鄭痛飲情相親二公化為土嗜¶
酒不失真余今委修短豈得恨命迍聞子心甚壯所過¶
信席珍上馬不用扶忽(集作/毎)扶必怒嗔賦詩賔客間揮¶
灑動八垠乃知盖代手才力老益神青草洞庭湖東浮¶
滄海漘君山可避暑况足采白蘋子豈無扁舟徃復江¶
漢津我未下瞿唐空念禹功勤聽説松門峽吐藥攬衣¶
巾髙秋却束帶皷柂(集作/枻)視清旻鳯池日澄碧濟濟多¶
士新余病不能起健者勿逡廵上有明哲君下有行化¶
<pb:KR4h0022_WYG_251-6b>¶
臣¶
　　　贈虞十五司馬　　　　　　前　人¶
逺師虞秘監今喜識𤣥孫形象丹青逼家聲噐宇存凄¶
凉憐筆勢浩蕩問詞源爽氣金天豁清談玉露繁佇鳴¶
南岳鳳欲化北溟鯤文(集作/交)態知浮俗儒流不異門過¶
逢聫客位日夜倒芳樽沙岸風吹葉雲江月上軒百年¶
嗟已半四座敢辭喧書籍終相與青山隔故園¶
　　　戱簡鄭廣文　　　　　　　前　人¶
<pb:KR4h0022_WYG_251-7a>¶
廣文到官舍繫馬堂階下醉即(集作/則)騎馬歸頗遭官長¶
罵才名三十年坐客寒無氊近(集作/頼)有蘇司業時時與¶
酒錢¶
　　　奉贈李八丈判官曛　　　　前　人¶
我丈時英特宗枝神堯後珊瑚市則無騄驥人得有早¶
年見標格秀氣衝(一作/通)星斗事業富清機官曹正獨守¶
頃来樹佳政皆已傳衆口艱難體貴安冗長吾敢取區¶
區猶歴試炯炯更持乆討論實觧頥操割紛應手箧書¶
<pb:KR4h0022_WYG_251-7b>¶
積諷諫宫闕限(一作/浪)奔走入幕未展才秉鈞孰為偶所¶
親問淹薄(集作/泊)泛愛惜衰朽垂白慕(集作/辭)南翁委身希¶
比叟真成窮轍鮒或似䘮家狗秋枯洞庭石風颯長沙¶
柳髙興激荆衡知音為廻首¶
　　　毒熱寄簡崔評事十六弟　　前　人¶
大火(一作/暑)運金氣荆揚不知秋林下有塌翼水中無行¶
舟千室但掃地閉關人事休老夫轉不樂旅次兼百憂¶
蝮虵暮偃蹇空牀難暗投炎宵惡明燭况乃憶(集作/懐)舊¶
<pb:KR4h0022_WYG_251-8a>¶
邱開襟仰内弟執熱露白頭束帶負芒刺接居成阻修¶
何當清霜飛㑹子臨江樓載聞大易義諷詠詩家流藴¶
藉異時輩檢身非乆(集作/茍)求皇皇使臣體信是徳業優¶
楚材擇杞梓大宛(集作/漢苑)歸驊騮短章逹我心理為識者¶
籌¶
　　　贈張相鎬二首(時逃難病在/宿松山作)　李　白¶
神噐難竊㺯天狼窺紫宸六龍遷白日四海暗紅(集作/胡)¶
塵昊穹降元宰君子方經綸澹然養浩氣歘起持天鈞¶
<pb:KR4h0022_WYG_251-8b>¶
秀骨象山岳英謀合鬼神佐漢解鴻門興唐思退身擁¶
旄秉金鉞伐皷乗朱輪虎將如電霆揔戎向東廵諸侯¶
拜馬首猛士騎鯨鱗澤被魚鳥恱令行草木春逢聖(集/作)¶
(聖/智)不失時建功及良辰醜虜安足紀可貽幗與巾倒㵼¶
溟海珠盡為入幕珍馮異獻赤伏鄧生歘来臻至(集作/庻)¶
同昆陽舉再覩漢儀新昔為管將鮑中奔吴隔秦一生¶
欲報主百代期榮親其事竟不就哀哉難重陳卧病古¶
松滋蒼山空四隣風雲激壯志枯槁驚常倫聞君自天¶
<pb:KR4h0022_WYG_251-9a>¶
来目張氣益振亞夫得劇孟七(集作/敵)國空無人捫虱對¶
桓公願得論悲辛大塊方憶氣何辭皷青蘋斯言儻不¶
合歸老漢江濵¶
　　　二¶
家本隴西人代(集作/先)為漢邉將功畧天地中(集作功畧/盖天地)¶
名飛青雲上苦戰竟不侯當年頗惆悵世傳崆峒勇氣¶
激金風壯英烈遺厥孫百代神猶王十五觀竒書作賦¶
陵相如龍顔惠殊寵麟閣慿天居晩途未云己蹭蹬遭¶
<pb:KR4h0022_WYG_251-9b>¶
䜛毁想像晉末時崩騰胡塵起衣冠䧟鋒鏑戎虜盈朝¶
市石勒窺神州劉聰刼天子撫劒夜吟嘯雄心日千里¶
誓欲斬鯨鯢澄清洛陽水三台(集作/六合)灑霖雨六合(集作/萬物)¶
無凋枯我揮一杯水自笑何區區因人恥成事貴欲决¶
良圗滅虜不言功飄然陟蓬壺唯有安期舄留之滄海¶
隅¶
　　　江夏使君叔席上贈吏部(二字集作/史郎中)¶
　　　　　　　　　　　　　　　前　人¶
<pb:KR4h0022_WYG_251-10a>¶
鳳凰丹禁裏銜出紫泥書昔放三湘去今還萬死餘仙¶
郎乆為别客舍問何如涸轍思流水浮雲失舊居多慚¶
華省貴不以逐臣踈復如竹林下而陪芳晏初希君生¶
羽翼一化北溟魚¶
　　　贈郭將軍　　　　　　　　前　人¶
將軍豪蕩有英威昔(集作/入)掌銀䑓䕶紫㣲平明拂劍朝¶
天去薄暮垂鞭醉酒歸愛子臨風吹玉笛羙人嬌月舞¶
羅衣今日相逢俱失路何年㶚上弄春輝¶
<pb:KR4h0022_WYG_251-10b>¶
　　　寄(集作/贈)崔侍御三首　　　　前　人¶
宛溪霜夜聽猿愁去國長為不繫舟獨憐一鴈飛南海¶
却羡雙溪解北流髙人屢解陳蕃榻過客難登謝朓樓¶
此處别離同落葉朝朝分散敬亭秋¶
　　　二¶
長劒一盃酒男兒方寸心洛陽因劇孟託宿話胷襟但¶
仰山岳秀不知江海深長安復携手再顧重千金君乃¶
輶軒佐余叨翰墨林髙風摧秀木驚弹落虚禽不取廻¶
<pb:KR4h0022_WYG_251-11a>¶
舟興而来命駕尋扶揺應借便桃李願成隂咲吐張儀¶
舌愁為莊舄吟誰憐明月夜腸㫁聽秋砧¶
　　　三¶
黄河三尺鯉本住(集作/在)孟津居㸃額不成龍歸来伴凢¶
魚故人東海客一見借吹噓風濤儻相見(集作/因)更欲凌¶
崑墟何當赤車使再徃召相如¶
　　　贈韋侍御黄裳二首　　　　前　人¶
太華生長松亭亭凌霜雪天與百尺髙豈為㣲飈折桃¶
<pb:KR4h0022_WYG_251-11b>¶
李賣揺艷路人行且迷春光拂(集作/掃)地盡碧蘂(集作/葉)成¶
黄泥願君學長松慎勿作桃李受屈不改心然後知君¶
子¶
　　　二¶
見君乗騘馬知上太行(集作/山)道此地果摧輪全身以為¶
寳我如豐年玉棄置秋田草但朂氷壺心無為歎衰老¶
　　　安陸白兆山桃花巖寄劉侍御綰¶
　　　　　　　　　　　　　　　前　人¶
<pb:KR4h0022_WYG_251-12a>¶
雲卧三十年好閑復愛仙蓬壺雖𡨕絶鸞鶴心悠然歸¶
来桃花巖得憇雲窓眠對嶺人共語飲潭猿相連時升¶
翠㣲上邈若羅浮巔兩岑抱東壑一嶂横西天樹雜日¶
易隠崖傾月難圓芳草换野色飛蘿揺春烟入逺構石¶
室選幽開山田獨此林下意杳無區中縁永辭霜䑓客¶
千載方来旋¶
　　　贈潘侍御論錢少陽　　　　前　人¶
繡衣柱史何昂藏鐵冠白筆横秋霜三軍論事多引納¶
<pb:KR4h0022_WYG_251-12b>¶
堦前虎士羅干將雖無二十五老者且有一翁錢少陽¶
眉如松雪齊四皓調笑可以安儲皇君能禮此最下士¶
九州拭目瞻清光¶
　　　贈常侍御　　　　　　　　前　人¶
安石在東山無心濟天下一起振横流功成復瀟灑大¶
賢有舒巻季葉輕風雅匡復属何人君為知音者傳聞¶
武安將氣振長平瓦燕趙期洗清周秦保宗社登朝若¶
有言為訪南遷賈¶
<pb:KR4h0022_WYG_251-13a>¶
　　　江行寄崔員外宗之　　　　前　人¶
飄飄(集作/飄颻)江風起蕭颯海樹秋登艫羙清夜挂席移輕¶
舟月隨碧山轉水合青天流杳如星河上但覺雲林幽¶
歸路方浩渺(集作/浩浩)徂川去悠悠徒悲蕙草歇復聽菱歌¶
愁岸曲迷後浦沙明瞰前洲懐君未(集作/不)可見望逺増¶
離憂¶
　　　贈王漢陽　　　　　　　　前　人¶
天落白玉棺王喬辭葉縣一去未千年漢陽復相見猶¶
<pb:KR4h0022_WYG_251-13b>¶
乗飛鳬舄尚識仙人面鬂髮何青青童顔皎如練吾曽¶
弄海水清淺嗟三變果惬麻姑言時光速流電與君數¶
盃酒可以窮歡宴白雲歸去来何事坐交戰¶
　　　贈崔郎中宗之　　　　　　前　人¶
胡鴈拂海翼翺翔鳴素秋驚雲辭沙朔飄薄(集作飄蕩/又作薄霧)¶
迷河洲有如飛蓬人去逐萬里逰登髙望浮雲髣髴如¶
舊邱日從海傍沒水向天邉流長嘯依(集作/倚)孤劍目極¶
心悠悠嵗晏歸去来富貴安所求仲尼七十説歴聘莫¶
<pb:KR4h0022_WYG_251-14a>¶
見收魯連逃千金珪組豈可酬時嵗(集作/哉)茍不㑹草木¶
為我儔希君同携手長徃南山幽¶
　　　贈崔諮議　　　　　　　　前　人¶
騄驥本天馬素非伏&KR0820;駒長嘶起凉(集作起清/又作向清)風倐忽¶
凌九區何言西北至却走東南隅世道有翻覆前程難¶
預圗望君垂(集作希/君一)翦拂猶可騁中衢¶
　　　贈歴陽褚司馬　　　　　　前　人¶
北堂千萬夀侍奉有光輝先敎(集作/同)稚子舞更着老莱¶
<pb:KR4h0022_WYG_251-14b>¶
衣因為小兒啼醉倒月下歸人間無此樂此樂世中稀¶
　　　江上寄巴東故人　　　　　前　人¶
漢水波浪逺巫山雲雨飛東風吹客夣西落此中時覺¶
後思白帝佳人與我違瞿唐饒賈客音信莫令稀¶
　¶
　¶
　¶
　文苑英華巻二百五十一¶
