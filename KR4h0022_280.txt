# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.393481
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百八十
<pb:KR4h0022_WYG_280-1a>¶
欽定四庫全書¶
　文苑英華巻二百八十　　宋　李昉等　編¶
　送行十五¶
　　方干二十一首　　　　李洞十一首¶
　　杜牧七首　　　　　　許渾二十八首¶
　　雍陶四首¶
　　　送姚合貟外赴金州　　　　方　干¶
受詔從華省開旗發帝州野煙新驛曙殘照古山秋樹¶
<pb:KR4h0022_WYG_280-1b>¶
勢連巴沒江聲入楚流唯應化行後吟句上閒樓¶
　　以下十一篇並見集本¶
　　　送江隂霍明府之任　　　　前　人¶
遥遥去舸新浸郭葦兼蘋樹列巢灘鶴鄉多釣浦人虹¶
分陽羡雨浪隔廣陵春知竟三年袂琴書外是貧¶
　　　送人之日本　　　　　　　　前　人¶
蒼茫大荒外風教即難知連夜揚㠶去經年到岸遲波¶
濤吞(集作/含)左界星斗正東夷(集作定/東維)或有歸風便當為¶
<pb:KR4h0022_WYG_280-2a>¶
相見期¶
　　　别喻鳬先輩　　　　　　　前　人¶
知心似古人嵗乆分彌親離别波濤濶留連槐栁新武¶
陵閑(集作墓/陵寒)貫酒漁浦夜垂綸若(集作/自)此星居後音書¶
豈厭頻¶
　　　送相里燭　　　　　　　　前　人¶
相逢未作期此送欲(集作相/送定)何之不得長年少那堪逺¶
别離泛湖乗月早踐雪過山遲永望多時立翻如在夢¶
<pb:KR4h0022_WYG_280-2b>¶
思¶
　　　送從兄韋郜　　　　　　　前　人¶
道路本無限更(集作/又)應何處逢流年莫虚擲華髪不相¶
容野渡波摇月寒(集作/空)城雨翳鐘此心随去馬迢逓過¶
千峯¶
　　　送許渾(集作/温)　　　　　　　前　人¶
壯嵗分彌切髫年心正(集作/即)同當聞千里去難遣一樽¶
空翳燭蒹葭雨吹㠶橘柚風明年見親族冬(集作/盡)集在¶
<pb:KR4h0022_WYG_280-3a>¶
懐中¶
　　　寄朱特　　　　　　　　　前　人¶
登車誤相逺談笑亦何因路入瀟湘樹書随巴蜀人歛¶
衣寒犯雪傾篋病㸔春莫貴(集作/負)髫年去(集作/志)清朝有¶
獻臣¶
　　　送趙明府還北　　　　　　前　人¶
故林終不在劒鶴在扁舟盡室無餘俸還家得白頭鐘¶
催吳岫晚月照渭河流曽是棲安邑恩期異日酬¶
<pb:KR4h0022_WYG_280-3b>¶
　　　送鄭端公　　　　　　　　前　人¶
聖主佇知宣室事豈容才子滯長沙隋珠此去方酬徳¶
趙璧前時悞指瑕驄馬將離江浦月繡衣却照錦林(集/作)¶
(禁/中)花應憐&KR0299;寞滄洲客霄壤(集作/煙漢)塵泥相去賒¶
　　　送睦州侯郎中赴闕　　　　前　人¶
昔著政聲聞國外今留儒術化江東青雲舊路歸仙掖¶
白雪新詞入聖聰絃管未知銀燭曉旌旗巳待錦㠶風¶
郡人誰(集作/難)識酬恩德徧在三年禮遇中¶
<pb:KR4h0022_WYG_280-4a>¶
　　　送永嘉王明府之任二首　　前　人¶
定擬孜孜化海邊須判素髪侮流年波濤不應三(集作/雙)¶
溪水分野長如二月天浮客若容開荻地釣翁應免税¶
笞田前賢未必全堪學莫讀當時歸去篇¶
　　　二¶
雖展縣圖如到縣王程猶入縉雲東山間閣道盤花(集/作)¶
(巖/)底海界孤村(集作/峯)在浪中禮法未聞離漢制土宜多¶
説似吳風字人若用非常術唯要旬時便立功¶
<pb:KR4h0022_WYG_280-4b>¶
　　　送婺州許錄事　　　　　　前　人¶
之官便是還家路白日堂堂着錦衣八詠遺風資逸興¶
二溪寒色助清威曙星沒盡提綱去暝角吹殘鎻印歸¶
笑我中年更愚癖醉醒多在釣魚磯¶
　　　送錢特卿赴職天台　　　　前　人¶
路入仙溪氣象清垂鞭樹石罅中行霧昏不見西陵岸¶
風急先聞瀑布聲山下縣寮張樂送海邊津吏棹舟迎¶
詩家弟子無多少唯只於余别有情¶
<pb:KR4h0022_WYG_280-5a>¶
　　　送杭州李員外　　　　　　前　人¶
政成何必(集作/用)滿三年上界羣仙待謫仙便赴新恩歸¶
紫禁還從舊路上青天笙歌愁(集作/怨)咽當離席更漏丁¶
東在畵船正殿(集作/必恐)駐班留立位前程一歩(集作前/咫尺)是¶
爐煙¶
　　　送孫百篇遊天台　　　　　前　人¶
東南去路落斜行入樹穿村見赤城逺近常聞(集作/時)皆¶
藥氣髙低無處不泉聲映巖月(集作/日)向床頭沒濕燭雲¶
<pb:KR4h0022_WYG_280-5b>¶
從柱底生更有仙花與靈草(集作/鳥)恐君多半不(集作/未)知¶
名¶
　　　送人宰永泰　　　　　　　前　人¶
北人雖泛南流水稱意南行莫恨賒道路先經毛竹嶺¶
風烟巳(集作/漸)近刺桐花舟停漁浦猶為客縣入樵溪似¶
到家下馬政聲(集作/成)王事少應容閩吏日髙衙¶
　　　送晉陵王少府赴選(集作/舉)　　前　人¶
相㸔不忍盡離觴五兩牽風速去檣逺驛新砧應弄月¶
<pb:KR4h0022_WYG_280-6a>¶
初程殘角未吹霜越山直下分吳苑淮水横流入楚鄉¶
珍重郄家好兄弟明年祿位在何方¶
　　　送李(集作/陳)秀才將遊霅上便議北歸¶
　　　　　　　　　　　　　　　前　人¶
婆娑戀酒山花盡繚繞還家水路通轉檝擬投(集作/從)青¶
草岸吹㠶猶是白蘋風淮邊欲暝軍鼙急洛下光寒苑¶
樹空詩句因余更孤峭書題不合忘江東¶
　　　送吳彦融赴舉　　　　　　前　人¶
<pb:KR4h0022_WYG_280-6b>¶
用心精至自無疑千萬人中似爾(集作/汝)稀上國纔將五¶
字去全家便望(集作/待)一枝歸西陵栁路摇鞭盡北固潮¶
程掛席飛想見明年牓前事當時分散著來衣¶
　　　送曹郎中棄官南歸(集作南/中用軍)　李　洞¶
桂水清和天南歸似謫仙繫絛輕象笏買布接蠻舡海¶
氣蒸鼙軟江風擘(疑作/劈)箭偏罷郎吟亂里帝逺豈知賢¶
　　　龍州送鄭郎中兼寄昌明鄭侍御¶
　　　　　　　　　　　　　　　前　人¶
<pb:KR4h0022_WYG_280-7a>¶
待車登㳫障經亂集鴒原省壊蘭飄葉䑓空栢有根縣¶
清江入峽樓静雪連村莫隠匡山社機雲受晉恩¶
　　　送盧郎中赴金州　　　　　前　人¶
雲明漆嶺髙刺郡輟仙曹危棧窺猿頂公庭掃鶴毛出¶
軍明壁罅話道白眉毫逺集歌謡客舟前泊㡬艘¶
　　　冬日送凉州刺史　　　　　前　人¶
寵餞西門外雙旌出漢陵未辭金殿日巳夢雪山燈地¶
逺終峯盡天寒朔氣凝新年行巳到舊典聼難勝吏掃¶
<pb:KR4h0022_WYG_280-7b>¶
盤鵰影人遮散馬乗移軍駝䭾角下塞掾河氷獵近崑¶
崙獸吟招磧石僧重輸右藏實方見左車能兵聚邊風¶
急城寬夜月澄連營烟火嶺望詔㡬廻登¶
　　　送知己赴任華州　　　　　前　人¶
東門罷相郡北拜重京華落月開宵印初燈見早麻雞¶
身紅斾拂仙掌白雲遮塞色侵三縣河聲聒兩衙松根¶
醒客酒蓮葉隠僧家一道㠶飛直中筵嶽影斜書銘尋¶
雪石澄鼎露金沙鎻合眠闕史盃空啄廟鴉分臺話嵩¶
<pb:KR4h0022_WYG_280-8a>¶
洛賽雨拜烟霞樹谷期招隠吟詩煮栢茶¶
　　　送東宫賈正字遊蜀　　　　前　人¶
南朝䭾晉史蜀地瞰巴樓長棧懐宫館踈峯露劍州半¶
空飛雪化一道白雲流若次江邉邑宗詩為遍搜¶
　　　送知己赴濮州　　　　　　前　人¶
中路行僧謁郵亭話海濤劒摇林狖落旗閃岳禽髙苔¶
長空州獄花開夣省曹濮陽流政化一半布(一作/有)風騷¶
　　　送人遊天台　　　　　　　前　人¶
<pb:KR4h0022_WYG_280-8b>¶
行李一條籐雲邉曉扣氷丹經如不謬白髪若為能淺¶
井山(集作/仙)人鏡明珠海客燈乃知真隠者笑就漢庭徴¶
　　　送福州從事　　　　　　　前　人¶
嶺前齊鳥飛雨過荔枝肥南斗㸔應近北人來甚稀湖¶
浮廉使宴珠照島僧歸幕下聞遷拜何官著茜衣¶
　　　龍州送友人赴舉　　　　　前　人¶
獻䇿赴招携行宫積翠迷(集作/西)挈囊秋巻重轉棧晚峯¶
齊踏月候朝見拂雲㸔省題飛鳴肯廻顧獨鶴困江泥¶
<pb:KR4h0022_WYG_280-9a>¶
　　　送友罷舉赴邊職　　　　　前　人¶
出剡篇章入雒文無人細讀嘆俱焚莫辭秉笏随紅斾¶
便好携家住白雲過水象浮蠻境見隔江猿叫漢州聞¶
髙談濶略陳從事盟誓邊庭壯我軍¶
　　　送容州唐中丞赴鎮　　　　杜　牧¶
交趾同星座龍泉佩斗文燒香翠羽帳㸔舞鬱金裙鷁¶
首衝瀧浪犀渠拂嶺雲莫教銅柱北長(集作/空)説馬將軍¶
　　　池州春日送前進士蒯希逸　前　人¶
<pb:KR4h0022_WYG_280-9b>¶
芳草復芳草斷腸還斷腸自然堪下淚何必更殘陽楚¶
岸千萬里燕鴻三兩行有家歸未得况舉别君觴¶
　　　送劉秀才歸江陵　　　　　前　人¶
綵服鮮華覲渚宫鱸魚新熟别江東劉郎浦夜侵舡月¶
宋玉亭春滿(集作/弄)袖風落落精神終有立飄飄才思杳¶
無窮誰人世上為金口借取明時一薦䧺¶
　　　送國碁王逢　　　　　　　前　人¶
王子紋楸一路饒最宜簷雨竹蕭蕭羸形暗去春泉長¶
<pb:KR4h0022_WYG_280-10a>¶
猛勢横来野火燒守道還如周柱史鏖兵不羡霍嫖姚¶
浮生(一作/得年)七十更萬日與爾期於&KR0560;上銷¶
　　　宣州送裴坦判官往舒州時牧欲赴官歸京¶
日暖泥融雪半銷行人芳草馬聲驕九華山路雲遮岫¶
(集作/寺)青(集作/清)弋江村栁拂橋君意如鴻髙的的我心懸¶
斾正摇摇同来不得同歸去故國逢春一寂寥¶
　　　送李羣玉赴舉　　　　　　前　人¶
故人别来面如雪一榻拂雲秋影中玉白花紅三百首¶
<pb:KR4h0022_WYG_280-10b>¶
五陵誰唱與春風¶
　　　送人(又云/寓言)　　　　　　　　前　人¶
鴛鴦綉被(集作/帳裏)暖芙蓉遥想闗山萬里重(集作低泣闗/山㡬萬重)¶
明鏡半邉釵一股人(集作/此)生何處不相逢¶
　　　送客江行　　　　　　　　許　渾¶
蕭蕭蘆荻花郢客獨辭家逺棹依山響危檣轉浦斜水¶
寒澄淺石潮落漲虚沙莫與征徒望鄉園去漸賒¶
　　　送前緱氏韋明府南遊　　　前　人¶
<pb:KR4h0022_WYG_280-11a>¶
酒闌横劒歌日暮望闗河道直去官早家貧為客多山¶
昏函谷雨水落洞庭波莫盡逺遊興故園荒薜蘿¶
　　　送客歸荆(集作/湘)楚　　　　　前　人¶
無辭一樽酒(集作無辭/一盃酒)平昔(集作/昔日)與君深秋色換歸鬢¶
曙光生别心桂花山廟冷楓樹水亭(集作/樓)隂此路千餘¶
里應勞楚客吟¶
　　　送客歸南(集作/蘭)溪　　　　　前　人¶
花下送君處(集作/歸路)路長應過秋暮随江鳥宿寒共嶺猿¶
<pb:KR4h0022_WYG_280-11b>¶
愁衆水喧巖(集作/岩)瀨羣峯抱戍(集作/沈)樓因君㡬南望曽¶
向此中遊¶
　　　筭山津送客歸峽中　　　　前　人¶
津亭多别離楊栁半無枝住接猿啼處行逢雁過時江¶
㠶望風急(集作江風/颺船急)山月下樓遲此夕歸城郭不眠人¶
詎知(集作還就西齋/宿烟波勞夣思)¶
　　　送李公自淮楚之南昌(集作送前南/陸李少府)¶
　　　　　　　　　　　　　　　前　人¶
<pb:KR4h0022_WYG_280-12a>¶
髙人亦未閑来往楚雲間劒在心應壯書窮鬢巳斑落¶
㠶秋水寺驅馬夕陽山明日南昌尉空齋又掩闗¶
　　　送客(集作懐江/南同志)　　　　　　前　人¶
南國去(集作/别)經年雲暗波接天蒲深鸂&KR0515;戲花暖鷓鴣¶
眠竹暗湘妃廟楓隂楚客船唯應洞庭月萬里共嬋(集/作)¶
(娟/)娟¶
　　　送從兄别駕歸蜀州(并/序)　　　前　人¶
從兄彦昭與桂陽令韋伯達貞元年中俱為千牛伯達¶
<pb:KR4h0022_WYG_280-12b>¶
官至王府長史長慶中非罪受譴前年會赦復故秩詔¶
未及而已身沒從兄自蜀而南發旅襯歸塟塗上既而¶
西還因成十韻贈别¶
聞與湘南令童年侍玉墀家留秦塞曲官謫瘴溪湄道¶
直姦臣屏寃深聖主知逝川東去疾霈澤北来遲青漢¶
龍髯去蒼山馬鬛移風悽聞笛處日慘罷琴時客路黄¶
公廟鄉闗白帝祠已稱鸚鵡賦寧誦鶺鴒詩逺道書難¶
達長亭酒重(集作/莫)持當憑蜀江水萬里寄相思¶
<pb:KR4h0022_WYG_280-13a>¶
　　　送從兄歸隠藍溪　　　　　前　人¶
名髙猶素衣(一作氣髙/聲不達)窮巷掩荆扉漸老故人少乆貧¶
豪客稀塞雲横劒望山月抱琴歸㡬日藍溪醉藤花拂¶
釣磯(一作莫遣藍溪/路青苔滿釣磯)¶
　　　送人歸吳興　　　　　　　前　人¶
綠水棹雲月洞庭歸路長春橋懸酒幔夜栅集茶檣巖¶
影(集作/葉)沈溪暖蘋花遶郭香應逢栁太守為説遇瀟湘¶
　　　送友人罷舉歸東海　　　　前　人¶
<pb:KR4h0022_WYG_280-13b>¶
滄海天塹外何島是新羅舶主辭畨逺碁僧入漢多海¶
風吹白鶻沙日曬紅螺此去知投筆須求利劒磨¶
　　　送鄭秀才東歸憑達家書　　前　人¶
欲寄家書客未過閉門心逺洞庭波四鄰花落清(集作/兩巖)¶
(花落/夜)風急一逕葦荒秋(集作草/荒春)雨多愁泛楚江吟浩渺¶
憶歸吳岫夢嵯峨貧居不問應知處溪上閑船繫緑蘿¶
　　　送盧先輩自衡嶽歸(集作/赴)復州嘉禮¶
　　　　　　　　　　　　　　　前　人¶
<pb:KR4h0022_WYG_280-14a>¶
名振金閨歩玉京暫留滄海見髙情衆花盛(集作/盡)處松¶
千尺羣鳥喧時鶴一聲朱閣簟凉初(集作/踈)雨過碧溪船¶
動早潮生離心不異西江水直送歸(集作/征)㠶萬里行¶
　　　送前東陽于明府由鄂渚歸故林¶
　　　　　　　　　　　　　　　前　人¶
結束征車換黑貂㶚西風雨正瀟瀟茂陵乆病書千巻¶
彭澤先(集作/初)歸酒一瓢㠶帶(集作/背)夕陽湓水濶棹經秋¶
月(集作/滄海)甑山遥殷勤為謝南溪侣(集作/客)白首螢窓未見¶
<pb:KR4h0022_WYG_280-14b>¶
招¶
　　　送陸拾遺東歸　　　　　　前　人¶
獨振儒風遇盛時紫泥初降世人知封章報主非無意¶
書劒還家自有期秋寺卧雲移棹曉暮江乗月落㠶遲¶
東歸自是緣清興莫比南山詠紫芝¶
　　　送友人浙西任宰(集作送上元/王明府赴任)¶
　　　　　　　　　　　　　　　前　人¶
莫言名重懶驅雞六代江山碧海西日照蒹葭明楚塞¶
<pb:KR4h0022_WYG_280-15a>¶
烟分楊栁暗(集作/見)隋堤荒城樹繞(集作/暗)沈書浦舊宅村¶
(集作/花)連罨畫溪官滿定應(集作/知)歸未得九重霄漢有丹¶
梯¶
　　　呈王總下第歸丹陽　　　　前　人¶
秦橋(一作/樓)西望楚天涯(集作/江湄)繫馬春風酒一巵汴水月¶
明東下疾練塘花發北来(一作/歸)遲青山虚戀(集作/定沒)安貧¶
計白髪(集作/黄葉)應催獻賦時(一作/期)為寄家書報消息(集作/憑寄)¶
(家書為/囘報)舊鄉(集作/君)還有故人知¶
<pb:KR4h0022_WYG_280-15b>¶
　　　南樓送餞李明府歸姑蘇(集作將歸姑蘇南/樓餞送李明府)¶
　　　　　　　　　　　　　　　前　人¶
無處登樓不繫情一憑(集作/瓶)春酒醉髙城漸移羅綺見¶
山色纔駐筦弦聞水聲花落西亭添别夢栁隂南浦促¶
歸程前期迢逓今宵短更倚朱欄待月明¶
　　　送薛洪南遊訪山習業　　　前　人¶
姑蘇城外月初凋同上江樓更&KR0299;寥繞壁舊書塵漠漠¶
隔窗寒竹雨蕭蕭憐君别路随秋鴈盡我離觴任晚潮¶
<pb:KR4h0022_WYG_280-16a>¶
從此草𤣥應有處白雲青草一相招¶
　　　送客自兩河歸江南(集作西河送/客歸江南)¶
　　　　　　　　　　　　　　　前　人¶
兩河庶(集作西/河陳)事巳堪傷南客秋歸路更長䑓畔古(集/作)¶
(偃/)松悲魏帝苑邊&KR0113;竹弔梁王山行露變茱萸色水宿¶
風披(集作/摇)菡萏香遥羡落㠶逢舊友緑娥青鬢醉横堂¶
(集作/塘)¶
　　　送鄭秀才叔姪會送楊秀才昆仲東歸¶
<pb:KR4h0022_WYG_280-16b>¶
　　　　　　　　　　　　　　　前　人¶
書劒功遲白髪新異鄉仍送故鄉人阮公留我(集作/客)竹¶
林晩(集作/曉)田氏到家荆樹春雪盡塞鴻南翥少風来胡¶
馬北嘶頻洞庭烟月如終老誰是長楊諫獵人(兩人字/疑有悞)¶
　　　送杜秀才歸桂林(集作往/桂州)　　前　人¶
桂州南去與誰同處處山連水自通兩岸曉霞(集作/晚烟)千¶
里草半㠶斜日一江風瘴雨&KR0082;来楓樹黒火雲初起荔¶
枝紅愁君路逺銷年月莫滯三湘五嶺中¶
<pb:KR4h0022_WYG_280-17a>¶
　　　送嶺南盧判官罷職歸華隂山居¶
　　　　　　　　　　　　　　　前　人¶
曽事劉琨鴈塞空十年書劒似(一作/任)飄蓬東堂舊屈(一/作)¶
(有/)移山志南國新留煮海功還掛一㠶青草上更開三¶
徑碧蓮中闗西親友如相問巳許滄浪伴釣翁¶
　　　送武處士歸章洪山居　　　前　人¶
形影無羣消息沈登聞(集作/門)三繫(疑/)血沾襟皇綱一日¶
開寃氣青史千年重壯心却望烏䑓春樹老獨歸蝸舎¶
<pb:KR4h0022_WYG_280-17b>¶
暮雲深他時縱有徵書去雪滿空(集作/重)山不可尋¶
　　　吳門送振武李從事　　　　前　人¶
曉促離筵醉玉缸伊川一曲淚雙雙欲移刀筆從新幕¶
更宿烟霞别舊窗胡馬近秋侵紫塞吳㠶乗月下清江¶
嫖姚若許傳書檄坐築三城㸔受降¶
　　　送人之任卭州　　　　　　前　人¶
緑髪監州丹府歸還家樂事我先知羣童竹馬交迎日¶
二老蘭觴初見時黄巻新書芸委積青山舊路菊離披¶
<pb:KR4h0022_WYG_280-18a>¶
亨衢自有横飛勢便到西垣視訓辭¶
　　　與韓鄭二秀才同舟東下洛中親朋(集作/友)送至¶
　　　　景雲寺　　　　　　　　前　人¶
三十六峯同(集作/横)一川綠坡無路草芊芊牛羊晚食鋪¶
平地鵰鶚晴飛磨逺天洛客盡囘臨水寺楚人皆逐下¶
江舡東西未有相逢日更競(集作/把)繁花共醉眠¶
　　　凌歊䑓送韋秀才　　　　　前　人¶
雲起髙臺日未沈數村殘照半巖(一作/蘿)隂野蠶成繭桑¶
<pb:KR4h0022_WYG_280-18b>¶
柘盡山(集作/溪)鳥引雛蒲稗深㠶勢依依投極浦鐘聲杳¶
杳隔前林故山迢逓故人去一夜月明千里心¶
　　　送徐使君赴岳州　　　　　雍　陶¶
渺渺楚江上風旗摇去舟馬歸雲夢晩猿叫洞庭秋别¶
思滿南渡鄉心生北樓巴陵山水郡應(集作/偏)稱謝公遊¶
　　　送裴璋還蜀因亦懐歸　　　前　人¶
客在劒門外新年音信稀自為千里别巳送㡬人歸陌¶
上月(集作/日)初落馬前花正飛離言殊未盡春雨滿(集作/濕)¶
<pb:KR4h0022_WYG_280-19a>¶
行衣¶
　　　送前鄠縣李少府　　　　　前　人¶
近出圭峯下還期又不賒身閑多宿寺官滿未移家罷¶
釣臨秋水開樽對月華(集作向/晩花)自當蓬(集作/臺)閣選豈得¶
卧(集作/戀)烟霞¶
　　　送宜春裴明府之任　　　　前　人¶
南行春巳滿路半水茫然楚望花當渡湘隂月(集作/橘)滿¶
川山横湖色上㠶出鳥行前此任無辭逺親人貴用還¶
<pb:KR4h0022_WYG_280-19b>¶
　¶
　¶
　¶
　¶
　¶
　¶
　¶
　文苑英華巻二百八十¶
