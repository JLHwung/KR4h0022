# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:51.498956
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百七十七
<pb:KR4h0022_WYG_477-1a>¶
欽定四庫全書¶
　文苑英華巻四百七十七　宋　李昉等　編¶
　文苑¶
　　詞標文苑䇿三道¶
　𤣥經¶
　　洞曉𤣥經䇿一道¶
　　詞標文苑䇿科(永昌/元年)¶
　　　第一道¶
<pb:KR4h0022_WYG_477-1b>¶
問朕聞立極開基之主經文緯武之君莫不象法(集作/法象)¶
殊流汚隆異制至於安人導俗咸即運以垂芳緝化宣¶
風各因時而播美是以道孚繩木爰膺九翼之年圖秘¶
龜龍用啟六爻之代窮桑御厯押(集作/狎)威鳳以分(集作/踐)¶
司軒后(集作/丘)列位因景雲而命軄徴汾陽之跡則十政¶
方凝俯河濵之化則四門攸闢祥披玉斗理九土以興¶
功祚徙金精調五聲而作教周崇六禮仁義之道為先¶
漢設三章王覇之圖斯雜皆所以牢籠八際櫽括三靈¶
<pb:KR4h0022_WYG_477-2a>¶
齊四大以居尊叶五神而稱正且隨時之義既不相沿¶
師古之言又聞前誥朕欽承先聖顧(集作/對)越上𤣥當宁¶
興懐真切推溝之慮凝旒結想方深馭朽之情思所以¶
式展宏猷勉康庻績而撫兹薄德昧此永圖爾等積學¶
多聞含章獨秀未顯疇庸之德宜申待扣之音適時之¶
務何先經國之圖何取(集作/最)帝皇之道奚是王覇之理¶
奚非佇聴良謨朕将親覽¶
　　　對　　　　　　　　　　　張　説¶
<pb:KR4h0022_WYG_477-2b>¶
對臣聞舜命昌言漢徴極諫嘗覧千古賢哉二君今陛¶
下發德音下明制(集作/詔)選空巖穴訪匝輿臺大哉邈乎¶
過之逺矣臣以草莽(集作/芳)之賤謬當(集作/忝)車乗之招誠¶
不足以庻㡬王庭充塞天問(集作充塞/天闕非)伏讀聖㫖乃知¶
天情之所在(集作/存)焉臣聞昔者鳥跡代繩龜(集作/龍)文演¶
卦水土遷王時更萬祀金木互興人非一姓(集作/性非)暨乎¶
三皇五帝氏徃夏商(集作/殷)周漢氏作或導人以禮樂或¶
驅俗以政刑或革(集作/救)弊以忠敬或沿風以文武非師¶
<pb:KR4h0022_WYG_477-3a>¶
古之誥有殊盖隨時之義且異(集作/異也)伏惟聖母神皇陛¶
下誕受鴻基光膺駿命若曰(集作/粤若)立極格天之業論道¶
布政之典任賢克暴之功出洛飛雲之瑞此並藏緯玉¶
冊勒休金版鬱映於前古揚光於後葉者矣至於(集作/若)¶
創業垂統之則宏猷永圖之義(集作/美)重光三聖載(集作/再)¶
清六合可不謂然乎猶或惕慮推溝勞謙馭朽謝文明¶
於薄德想疇庸於清(集作/下)問此陛下之至譲也愚臣何¶
足以知之䇿曰適時之務何先經國之圖何取(集作/最)臣¶
<pb:KR4h0022_WYG_477-3b>¶
聞古者因人以立法乗時以設教以義制事以禮制心¶
夫人者理得則氣和業安則心固崇譲則不競知耻則¶
逺刑若強人之所不能雖令不(集作/莫)勸禁人之所必犯¶
雖罰且違故曰政不欲煩煩則數數則政無定(集作煩/則數改)¶
(數改/無定)人懐茍免之心網不欲密密則巧巧則文多傷(集/作)¶
(密則深文/深文多傷)下有非辜之懼竊見今之俗吏或匪正人以¶
刻為明以苛為察以剥下為利以附上為誠綜覈之詞¶
(集作/司)考課專於刀筆撫字之宰軄務具於(集作/為)簿書陛¶
<pb:KR4h0022_WYG_477-4a>¶
下日昃雖勤守宰風化多闕臣以為将行羙政必先擇¶
人失政謂之虐人失人謂之傷政舍人為政雖勤何為¶
伏願陛下進經術之士退掊克(集作/刻)之吏崇簡易之化¶
流愷悌之風畫一成歌此適時之務也慎賢而用此經¶
國之圖也茍能英才不棄大化方隆而猶曰朝謝垂衣¶
野非擊壌則文武之道尚何言哉堯舜之君徒虚語耳¶
䇿曰帝皇之道奚是王覇之理奚非者布在方冊臣聞¶
之矣聖(集作/皇)人御厯上淳而下信帝者應(集作/膺)期君明¶
<pb:KR4h0022_WYG_477-4b>¶
而臣哲周用王道教化一而人從漢雜覇道(集作/攻)刑政¶
嚴而俗偽故親譽優於畏侮文景劣於成康謹對¶
　　　第二道¶
問朕禮崇三典方𢎞慎罰之規書著五刑不以深文為¶
義朕母(集作/君非)臨赤縣子育黔黎夏日貽憂懼青牛之結¶
氣秋荼軫念慮丹筆之成寃然以人尚掛於湯羅情倍¶
深於禹泣頃者荆郊起祲淮甸興(集作/服挺)祅朕惟罪彼元¶
凶餘黨並從寛宥今敬真(徐敬/業弟)之軰猶藴狼心不荷再¶
<pb:KR4h0022_WYG_477-5a>¶
生之恩重構三藩之逆還嬰巨釁便犯嚴科豈止殺之¶
方乖於折衷将小慈之澤爽彼大猷子大夫等學富三¶
冬才髙十室刑政之要寔所明閑傾此虚襟佇聞良説¶
　　　對¶
對臣聞刑以助教德以閑邪先王慎於好生大易誡於¶
緩死今陛下母(集作/父非)臨黔首子育蒼生孚佑下人克配¶
上帝然有東南小侵荆蠻逺郊雖聖德泣辜尚用防風¶
之戮天心罪已仍勞淮甸之師(集作/征)其有詿誤閭閻脅¶
<pb:KR4h0022_WYG_477-5b>¶
從井邑陛下愍孤孀於海淮恤困窮於江漢捨從寛宥¶
此陛下之恩也而蕞爾餘孽蠢兹頑&KR0495;思弄兵於漢地¶
之下将構釁(集作/難)於戎狄之域罪盈稔貫禍得萌芽此¶
又陛下之明也今陛下乃賜臣䇿曰豈止殺之方乖於¶
折衷将小慈之澤爽彼大猷臣實見折衷大猷之規不¶
知小乖微爽之義也䇿曰刑政之要實所明閑臣聞政¶
同(集作/猶)水火刑譬陰陽頃者三監亂常有司既糾之以¶
猛于今四罪咸服陛下宜濟之以寛明肆赦之渥恩安¶
<pb:KR4h0022_WYG_477-6a>¶
萬人之反側布深仁於羅鳥收至察於泉魚豈不大哉¶
天下幸甚且夫人者甿也暗而不可罔庻者衆也愚而¶
不可欺是以(集作/故)刑在必澄不在必慘政在必信不在¶
必苛故明王之理天下也刑一則人畏而不干政簡則¶
俗齊而不偽於是禍亂不作災害不生君安於上臣(一/作)¶
(人/)悦於下百姓日用(集作/而字)不知其然四海之内風行(六/字)¶
(集作四/海風動)惟帝之則道暢鍾石聲流舞詠其行已也非他¶
所理者以此刑政之要庻㡬一隅謹對¶
<pb:KR4h0022_WYG_477-6b>¶
　　　第三道¶
問朕聞仰觀乾象房心為布政之宮俯察坤元河洛建¶
(前篇/作惟)受圖之所是以上稽珠緯得風雨之和下表圭&KR0292;¶
(集作/&KR0768;)均逺近之節定都考室斯焉是崇顧以庸虚謬(集/作)¶
(恭/)膺大寳乾乾夕惕毎軫納隍之懐栗栗(集作/懔懔)宵興恒¶
勞馭朽之念而昊穹眷命靈貺屢彰雲構既隆天城斯¶
畢是用内省多愧上答愈(集作/逾)勤将欲殷薦有常嚴配¶
不墜光啟惟新之躅申明祀典之方順四時以布和風¶
<pb:KR4h0022_WYG_477-7a>¶
考五物以作(集作/而行)正氣盛禮之要猶慮未𢎞爾等並積¶
學基身含章表質或逺從賔薦(集作/貢)聲滿於州閭或遐¶
應搜楊譽光於朝選採皇王之奥㫖援(一作/㧞)周漢之前¶
蹤藴(集作/儲)彼胷襟咸應備曉未知何代之政叅酌(集作/詳)¶
適中何禮之規施用為切(前篇/作當)務從必簡之道式(前篇/作庻)¶
崇可乆之基陳彼(集作/試陳)嘉謀爾其揚㩁思擢太常之第¶
副朕求賢之懐(集作/意)¶
　　此篇問目又載四百七十二巻前已削去¶
<pb:KR4h0022_WYG_477-7b>¶
　　　對¶
對伏惟陛下則天法地畏命重人㨿河洛之規模緫風¶
雨之交㑹軒后魚圖之水建邦設都周公龜墨之地考¶
堂作室靈祗降福嘉祥薦祉制同神造力以子來時(集/作)¶
(将/)以殷薦上帝至德也嚴配先王至孝也加以八風攸¶
序四時克諧無得而稱能事畢矣猶復執勞謙之不已¶
懼盛禮之未𢎞訪末學之臣詢稽古之政斯事體大臣¶
何足言然而敢不欽承以竭涓滴耳䇿曰何代之政叅¶
<pb:KR4h0022_WYG_477-8a>¶
詳適中何禮之規施用為切臣謹錯綜三五明徴典墳¶
(集作/謨)竊以緯武經文布方䇿而非逺英風顯號流頌聲¶
而可襲未有反義背德而致昇平之政棄古(集作/禮)違經¶
以克永終之禄莫不發號施令(集作/德惠)法乾坤而(集作/之)動¶
静執契懸衡順金木之刑德(集作/政)是故青陽𤣥室遵季¶
孟而觀風白輅朱旗乗(集作/因)離兊而布政養老用上庠¶
之禮教胄取大學之義環水著辟雍之名嚮陽表明堂¶
之位蓋所以享羣瑞朝諸侯班正(集作/朝)朔調景緯成簡¶
<pb:KR4h0022_WYG_477-8b>¶
易之業(集作/基)崇乆大之基(集作/業)也皇王奥㫖庻此詳探¶
周漢前蹤固難守(集作/專)用臣才智駑劣草莽鯫生至如¶
軍國務廣政刑理急但至敬無文信言不美陛下欲聽¶
其説必觀於事将逆(集作/違)其謀先求諸道危言抵禁破¶
膽寒心伏惟聖主稽(集作/稍)留天聽謹對¶
　　　洞曉𤣥經䇿(天寳/闕年)¶
問大象無體𤣥功陰隲雖禀生之類萬殊而含道之原¶
一致是以至人垂訓將以利物演為真宗貽厥後學包¶
<pb:KR4h0022_WYG_477-9a>¶
括六藝周流八表或因事以立言或寓言以(集作/而)詮意¶
至如交樂於天交食於地不相與為事不期(集作/相)與為¶
謀善無所私惡無所棄施之於教何以(集作/所)勸勉經曰¶
不争善勝不言善應正直如䋲平易如水常務斯道何¶
(集作/曷)徃不臻又曰善建不㧞善抱不脱子孫以祭祀不¶
輟斯言信矣昔放勛欽明光宅天下人歌擊壌政叶雍¶
熈可謂善乎建抱善(集作/免)乎㧞脫宜其帝緒(集作/絲)蕃逺¶
貽厥孫謀綿綿𤓰瓞邁德垂裕何丹朱之不嗣而祭祀¶
<pb:KR4h0022_WYG_477-9b>¶
輟乎又天無二日民無二王若以天下觀天下豈有二¶
君乎夫君為元首臣為股肱君無賢臣誰與共理粤若¶
舜舉八元致垂拱之化漢用三傑成覇王之業夏殷之¶
末任佞去(集作/棄)賢宗社淪亡為無匡輔經稱不尚賢者¶
其㫖何也(集作/哉)聖人立教專氣致柔故刑不欲勞徃不¶
欲竭深根固蔕可以常存則有朝穆肆任(集作固穆/肆枉非)勞¶
逸過度促齡損性却(集作/都)以為然又有惟静惟清守貞¶
守朴二經之説何取則焉又聞善攝生者動與吉㑹虎¶
<pb:KR4h0022_WYG_477-10a>¶
不措爪兵難容刃單豹嵓居水飲身代俱損壽永色孺¶
不免噬搏何衛生之不異而利害之頓殊子既洞曉𤣥¶
經探微索隱矛盾若此何以㑹明側席虚心佇聞啟沃¶
　　　對　　　　　　　　　　　獨孤及¶
對臣聞道之為物無名無形蓋聖人酌而用之推而𢎞¶
之取其精以脩身用其麤以頓(集作/㧞)物從本降跡散朴¶
為噐於是有可道之道忘言之言其大畧雖以冲寂為¶
宗虛極為體然妙用無朕故不可致詰今陛下詰其體¶
<pb:KR4h0022_WYG_477-10b>¶
探其宗豈不欲因言演教其(集作/於)教遺有夫長風吹而¶
衆竅號則大無不動細無不應况陛下用為大道(作大/道為)¶
(非/)以皷羣有臣則吹萬之一音也敢不唱於衆竅之末¶
臣謹按天有施地有利用天之施以處其和謂之交樂¶
分地之利以養其正謂之交食夫相與生於有為有為¶
生於有事有事則謀名存矣善惡生於公私公私生於¶
用用則棄名立矣然聖人有為不為焉有事無事焉有¶
謀不謀焉有善無善焉有惡無惡焉冺善惡於一致合¶
<pb:KR4h0022_WYG_477-11a>¶
同異於萬殊則妙門可存教父斯立(一作/在)臣又按道徳¶
經云天罔恢恢踈而不失常有司殺者殺之此不争善¶
勝之應也文宣王稱天何言哉四時行焉百物生焉此¶
不言善應之驗也周書云無偏無黨王道蕩蕩此正直¶
如䋲之效也經又云居善地心善泉(英華作/淵非)與善仁(集/作)¶
(人/)言善信(英華於/字非)此平易如水之證也陛下垣(集作/𢎞)其¶
言挹其道以為天下式三(集作/四)十有二載矣且復推功¶
外名不有不恃考言詢事若冲若缺詔臣等曰常務斯¶
<pb:KR4h0022_WYG_477-11b>¶
道曷徃不臻臣鯫生也焉知其辨雖然有一於此願陛¶
下守而勿失與神為一使神不逺於人人不逺於天天¶
人合并(集作/契)如影響交應則甚夷之道焉徃而不臻夫¶
有國者必善建皇極善抱至道道之不存傾其宗遷其¶
社之謂㧞桀放(集作/奔)南巢受死牧野是也極之不建失¶
其噐亡(一作/䘮)其國之謂脫太康去洛汭幽王敗驪山厲¶
王流彘是也至如堯知天歴在躬故以至公官天下天¶
下戴之而不辭知丹朱不肖又以至公禪天下天下去¶
<pb:KR4h0022_WYG_477-12a>¶
之而不怨可謂邁德矣其後裔更覇迭王重之以御龍¶
唐社之代禄可謂垂裕矣陛下興廢繼絶立五帝祠即¶
(集作/節)春秋備其祭典亦可謂祭祀不輟矣方之㧞脱臣¶
謂不同經曰不尚賢使民不争大哉聖人之知微知彰¶
乎天尚賢者國家之所當先然古先聖人曰(二字集/作王)雖¶
求賢審官其用未始不無為也而聖人能無為於求賢¶
不能使無為無迹存則有為者尚之以為利於是有餙¶
智以驚愚脩身以明汙其漸起於一時之名其弊存乎¶
<pb:KR4h0022_WYG_477-12b>¶
千載之後不尚賢者非謂廢股肱之任絶臣輔之力也¶
盖欲因時致功功成則遺(集作/遣)而遺之因義立事事遂¶
則有而無之無之則跡㓕跡㓕則争息争息則於為無¶
為於事無事雖八元以翼唐弼虞三傑之戡秦㓕項其¶
無為無事一也若夫齊天地𡨕萬物莫大於全真專氣¶
致柔全真之本也惟清惟静全真之中也各然其所然¶
各可其所可全真之末也設教者三合其道一以貫之¶
雖逍遥與道養殊途然性静與力命同轍茍因其命(集/作)¶
<pb:KR4h0022_WYG_477-13a>¶
(合/)而較其分則子産不得不勞於刑政朝穆不得不逸¶
於肆任若矯其肆任之性以狥刑政之端是續鳬截鶴¶
虧其全矣故聖人以大猷御六氣之辨以大方合二經¶
之旨明應變無方立言不一學者宜忘言以䆒其體統¶
不可執言以滯其(集作/於)筌蹄經不云乎返(老子/作及)者道之¶
動惟動而常静静可以取則權足以合義義無反經凡¶
養生者以本為精以物為麄閉其外慎其内迹不踐凶¶
危之境故兵不能容其刃心不居馮暴之地故虎安得¶
<pb:KR4h0022_WYG_477-13b>¶
措其爪茍守其精而遺其麤故得於内而䘮(集作/於)其外¶
外内無以持其分則衛生之經悖矣謂之不異臣竊異¶
之至如希㣲大體徼妙𤣥鍵陛下得黄帝之遺珠乆矣¶
雖廣成無所陳其至精傅説無所用其舟楫啟沃之問¶
豈臣及之有黷睿謀懼隕越于下謹對¶
　¶
　¶
　文苑英華巻四百七十七¶
