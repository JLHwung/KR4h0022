# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.987673
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百二十七
<pb:KR4h0022_WYG_227-1a>¶
欽定四庫全書¶
　文苑英華巻二百二十七　宋　李昉等　編¶
　道門三¶
　　宫觀三十三首　　　　送僧道人二十六首¶
　　宫觀¶
　　　早冬遊至王屋自靈都抵陽臺上方望天壇偶¶
　　　　成一章寄温谷周尊師中書李相公¶
　　　　　　　　　　　　　　　白居易¶
<pb:KR4h0022_WYG_227-1b>¶
霜降山水清王屋十月時石泉碧深深(集作/漾漾)巖樹紅離¶
離朝為靈都遊暮有陽臺期飄然塵世外鸞鶴如可追¶
忽念公程盡復慙身力衰天壇在天半欲上心遲遲常¶
聞此遊者隠客與損之各包貴仙骨俱非泥垢姿二人¶
相顧言彼此稱男兒若不為松喬即湏作臯䕫今果如¶
其語光彩雙葳蕤一人佩金印一人翳玉芝我來髙其¶
事詠嘆偶成詩為君題石上欲使故山知¶
　　　宿簡寂觀　　　　　　　　前　人¶
<pb:KR4h0022_WYG_227-2a>¶
巖白雲尚屯林紅葉初隕秋光引閒歩不知行逺近夕¶
投靈洞宿卧覺塵機泯名利心既忘市朝夣亦盡暫來¶
尚如此况乃終身隠何以療夜飢一匙雲母粉¶
　　　華陽觀桃花時招李六拾遺飲¶
　　　　　　　　　　　　　　　前　人¶
華陽觀裏仙桃發把酒㸔花心自知争忍開時不同醉¶
明朝後日即空枝¶
　　此詩三百二十一巻重出今已削去¶
<pb:KR4h0022_WYG_227-2b>¶
　　　宿張雲舉院　　　　　　　前　人¶
不食胡麻飲杯中自得仙隔房(集作/離)招好客可室致芳¶
筵美(集作/家)醖香醪嫩時新異果鮮夜深唯畏曉坐穏不¶
(集作/豈)思眠碁罷嫌無敵詩成愧在前明朝題壁上誰得¶
衆人傳¶
　　　題上皇觀　　　　　　　　章孝標¶
五雲(集作/烟霞)深盖七星壇想像先朝駐禁鑾輦路已平栽¶
藥地皇風猶在歩虚寒樓臺瑞氣晴蕭索杉檜龍身老¶
<pb:KR4h0022_WYG_227-3a>¶
屈蟠感惠休言并李郭劍門空處望長安¶
　　　題魚尊師院　　　　　　　賈　島¶
老子堂前花萬樹先生曽見幾廻春夜煎白石平明喫¶
不擬教人哭此身¶
　　　過陽道士居　　　　　　　前　人¶
先生脩道處茅屋逺囂氛叩齒坐明月榰頥望白雲精¶
神含藥色衣服帶霞紋每語瀛洲路多年别少君¶
　　　古觀　　　　　　　　　　朱慶餘¶
<pb:KR4h0022_WYG_227-3b>¶
仙觀曽過知不逺花藏石室杳難尋泉邊白鹿聞人語¶
㸔過仙壇漸入深(一作/林)¶
　　　玉芝觀章道士房　　　　　周　賀¶
四面杉松合空堂畫老仙蠧根停雲水曲角積茶煙道¶
至心機盡宵清琴韻全獨嫌來又去不得坐經年¶
　　　題終南麻先生寂禪師石室　劉得仁¶
同居石室貧五十二廻春擁褐㝠(集作/忘)心客窮經暮齒¶
人翠沉空水定雨絶片雲新危細秋(集作/草)峯徑相隨到¶
<pb:KR4h0022_WYG_227-4a>¶
頂頻¶
　　　題呉先生山居　　　　　　前　人¶
先生此幽隠便可謝人羣潭底見秋石樹間飛片雲山¶
居心已慣俗事耳憎聞念我自多疾開爐藥許分¶
　　　題上皇觀　　　　　　　　薛　逢¶
狂冦窮兵犯帝畿上皇曽此振戎衣門前衞士傳清警¶
砌下奚官掃翠㣲雲駐夀宫三洞啓日廻仙仗六龍歸¶
當時丹鳯銜書處老栢蒼蒼已合圍¶
<pb:KR4h0022_WYG_227-4b>¶
　　　題春臺觀　　　　　　　　前　人¶
殿前松栢晦蒼蒼杏遶仙壇水遶廊垂露額題精思(一/作)¶
(專/)院博山爐褭降真香苔侵古碣迷陳事雲到中峰失¶
上方便擬尋溪弄花去洞天誰更待劉郎¶
　　　重遊蘇州玉芝觀　　　　　許　渾¶
髙梧一葉下秋初迢逓重來寄舊居月過碧忩今夜酒¶
雨淋(集作/昏)紅壁舊年書玉池露冷芙蓉淺金井烟分(集/作)¶
(瓊樹/風髙)薜荔踈從此扁舟(集作明/日揚㠶)更東去仙翁應笑憶(集/作)¶
<pb:KR4h0022_WYG_227-5a>¶
(為/)鱸魚¶
　　　早出洞仙觀　　　　　　　趙　嘏¶
露濃如水灑蒼苔洞口烟蘿宻不開殘月色低當户後¶
曉鍾聲逈隔山來春生藥圃芝猶短夜醮齋壇鶴未廻¶
愁是獨尋歸路去人間歩歩是塵埃¶
　　　宿王屋天壇　　　　　　　馬　戴¶
星斗半沉蒼翠色紅霞逺照海濤分折松曉拂天壇雪¶
投簡寒窺玉洞雲絶頂醮廻人不見深林磬度鳥應聞¶
<pb:KR4h0022_WYG_227-5b>¶
未知誰與傳金籙獨向仙祠拜老君¶
　　　謁仙觀二首　　　　　　　前　人¶
我生求羽化齋沐造山(集作/仙)居葛蔓汲丹井石函盛(集/作)¶
(開/)道書寒松多偃側靈洞遍清虛一就泉栖嶺(集作/飲)雲¶
中採藥蔬¶
　　　二¶
山空蕙氣香乳管折雲房願值壺中客親傳肘後方三¶
更禮星斗寸匕服丹霜黙坐樹隂下仙經横石牀¶
<pb:KR4h0022_WYG_227-6a>¶
　　　宿陽臺觀　　　　　　　　前　人¶
玉洞仙何在爐香客獨薰(集作/芬)醮壇圍古木石磬響寒¶
雲曙月孤霞映懸流峭壁分心知世上(集作/人世)隔坐與鶴¶
為(集作/成)羣¶
　　　題龍瑞觀兼呈徐尊師　　　方　干¶
或雨或雲常不時定地靈雲雨自知世人莫識神方宇¶
仙鳥偏棲藥樹枝深壑度年如晦暝隂溪入夏有凌澌¶
此中唯是(集作/有)師知我未得尋師即夣師¶
<pb:KR4h0022_WYG_227-6b>¶
　　　叙龍瑞觀勝異寄于尊師　　前　人¶
混元融結致功難山下平湖湖上山萬頃涵虚寒㶑灔¶
千尋聳翠秀斕斑(集作/孱顔)芰荷香入琴棊處雷雨聲離棟¶
牖間但有五雲衣鶴嶺曽無陸路向人寰夜溪潄玉常¶
堪聽仙樹垂珠可要攀若棄榮名便居此自然(集作/浮)清¶
濁不相關(尊師前年三十從/評事棄官入道)¶
　　　題天柱觀魚尊師舊院　　　前　人¶
早識吾師頻到此芝童藥犬亦相迎師今一去無來日¶
<pb:KR4h0022_WYG_227-7a>¶
花洞石壇空月明¶
　　　真觀　　　　　　　　　　李羣玉¶
髙情帝女慕乗鸞紺髪初簮玉葉冠(公主玉葉冠時/人莫計其價)秋¶
月無雲生碧落素渠寒露出清蘭層城烟霧將歸逺浮¶
世塵埃乆駐(集作/住)難一日(集作/自)簫聲飛去後洞深空探¶
(集作洞/宫深掩)碧瑶壇¶
　　　餘姚(集作/杭)縣龍泉觀　　　　張　祜¶
四明(集作/廻)山一靣臺殿倚嵯峨中路見江(集作/山)逺上方¶
<pb:KR4h0022_WYG_227-7b>¶
行石多山(集作/天)晴花氣漫地暖鳥聲(集作/音)和徒潄葛仙¶
井此生真奈何¶
　　　華山李鍊師所居　　　　　皮日休¶
麻(一作/花)姑古貌上仙才謫向蓮峯管玉臺瑞氣染衣金¶
液啓香烟映靣紫文開孤雲盡日方離洞雙鶴移時只¶
有苔深夜寂寥存想歇月天時下草堂來¶
　　　終南白鶴觀　　　　　　　鄭　谷¶
歩歩景通真門前衆水分檉蘿洞口(集作/諸洞)合鍾磬上清¶
<pb:KR4h0022_WYG_227-8a>¶
聞古木千尋雪寒山萬丈雲終期掃壇級來事(集作/伴)紫¶
陽君¶
　　　題終南山白鶴觀憶契虚真人¶
　　　　　　　　　　　　　　　張　喬¶
上徹鍊丹峯求𤣥意未窮古壇青草合往事白雲空仙¶
境日月外帝城烟霧中人間足煩暑欲去戀松風¶
　　　書梅福殿壁二首　　　　　前　人¶
梅真從羽化萬古是湏㬰此地名空在西山雲亦孤井¶
<pb:KR4h0022_WYG_227-8b>¶
痕平野水壇級上春蕪縱有雙飛鶴年多松已枯¶
　　　二¶
一自白雲去千秋壇月明我來思往事誰更得長生雅¶
韻磬鍾逺真風樓殿清今來為尉者天下有仙名¶
　　　題古觀　　　　　　　　　前　人¶
急景遽衰老此經誰飬真松留千載鶴碑隔六朝人洞¶
水流花草壺天閉雪春其如為名利歸踏五陵塵¶
　　　王覇壇　　　　　　　　　周　朴¶
<pb:KR4h0022_WYG_227-9a>¶
王君上昇處信首古居前皂樹即湏朽白龜亦應全雲¶
間猶一日塵裏已千年碧色壇如黛時人誰可仙¶
　　　聖真觀劉真師院十韻　　　羅　隱¶
簾下嚴君卦忩間少室峰攝生門已盡混跡世猶逢山¶
藪師王烈簮纓友戴顒魚跳介象(二字見三國呉/書十八巻註)鱠飯¶
吐葛𤣥蜂紫飽垂新椹黄輕堕小松塵埃金谷路樓閣¶
上陽鍾野鶴鳶肩寄仙書鳥爪封支牀龜縱老取箭鶴¶
何慵别久曽牽念閒來肯厭重尚餘青竹在試為剪(一/作)¶
<pb:KR4h0022_WYG_227-9b>¶
(誰為/來)成龍¶
　　　亂後經表兄瓊華觀舊居　　唐彦謙¶
一去仙居似轉蓬再經花謝倚春叢醉中篇什金聲在¶
别後音書錦字空長憶映碑逄若士未曽携杖逐壺公¶
東風狼藉苔侵徑蕙草香銷杏帶紅¶
　　送僧人道士¶
　　　荅句曲陶先生　　　　　　范　雲¶
終朝吐祥霧薄晩孕竒烟洞澗生芝草重崖出醴泉中¶
<pb:KR4h0022_WYG_227-10a>¶
有懐真士被褐守中𤣥石户棲十秘金壇謁九仙乗鵷¶
方履(一作/屐)漢轡鶴且騰天¶
　　　贈學仙者　　　　　　　　前　人¶
採藥層城逺尋師海路賖玉壺横日月金闕斷烟霞仙¶
人何處在道士未還家誰知彭澤意更覔(一作/道)歩兵家¶
(一作/那)春釀煎松葉秋盃浸菊花相逄寧可醉定不學丹¶
砂¶
　　　山居晩眺贈王道士　　　　王　郭¶
<pb:KR4h0022_WYG_227-10b>¶
金壇踈俗宇玉洞侣仙群花枝棲晩露(集作/霧)峯葉度晴¶
雲斜(集作/落)日移山影廻沙擁籕(集作/溜)文琴樽方待興竹¶
樹已迎曛¶
　　　贈李榮道士(有序/不録)　　　　　盧照隣¶
錦節銜天使瓊仙駕羽君投金翠山曲奠璧清江濆圓¶
洞開丹鼎方壇聚綘雲寳貺幽難識空歌逈易分風摇¶
十洲影日亂九江文敷誠歸上帝詔應在明君獨有南¶
冠客耿耿泣離群遥看八㑹所直氣曉氛氲¶
<pb:KR4h0022_WYG_227-11a>¶
　　　秋日餞陸道士陳文林(得風/字)　駱賔王¶
青牛遊華岳赤馬走呉宫玉柱離鴻怨金壘浮蟻空日¶
霽崤陵雨塵起洛陽風唯當𤣥度月千里與君同¶
　　　遊青都觀尋沈道士(得仙/字)　　劉孝孫¶
紛吾因暇豫行樂極(一作/亟)留連尋真謁紫府披霧覿青¶
天𬗟懐金闕外遐想玉京前飛軒俯松竹抗殿接雲烟¶
熖熖清夏景嘒嘒早秋蟬横琴對危石酌醴臨寒泉聊¶
祛塵俗累寕希龜鶴年無勞生翼羽自可狎神仙¶
<pb:KR4h0022_WYG_227-11b>¶
　　　同前(得清/字)　　　　　　　　許敬宗¶
幽人蹈箕潁方士訪蓬瀛豈若逄真氣齊契體無名既¶
詮衆妙理聊暢逺遊情縱心馳貝闕怡神想玉京或命¶
餘杭酒時聽洛濵笙風衢通閬苑(集作/嶽)星使下層城蕙¶
帳晨飇動芝房夕露清方叶棲遲趣於此遂鍾聲¶
　　　同前(得都/字)　　　　　　　　凌　敬¶
聊排青瑣闥徐歩入清都青溪㝠寂士思𤣥徇道樞十¶
芒(一作/芝)生藥笥七熖發丹爐縹袠桐君籙朱書王母符¶
<pb:KR4h0022_WYG_227-12a>¶
宫槐散緑穗日堇落青柎矯翰雷門鶴飛來葉縣鳬凌¶
空自可御安事廹中區方追羽化侣從此得𤣥珠¶
　　　同前(得陽/字)　　　　　　　　趙中虚¶
清溪阻千仭姑射藐汾陽未若遊兹境探𤣥衆妙塲鶴¶
來疑羽客雲汎似蜺裳(一作/翔)寓目雖靈宇遊神乃帝鄉¶
道存真理得心灰俗累忘煙霞凝抗殿松桂肅長廊早¶
蟬清暮響崇蘭散晩芳即此翔寥廊非復控榆枋¶
　　　和梁王衆傳張光禄是王子晋後身¶
<pb:KR4h0022_WYG_227-12b>¶
　　　　　　　　　　　　　　　崔　融¶
聞有冲天客披雲下帝畿三十上賔去千載忽來歸昔¶
偶浮丘伯今同丁令威中郎才貌是柱(一作/藏)史姓名非¶
祗召趨龍闕承恩到虎闈丹成金鼎獻酒至玉杯揮天¶
仗分旄節朝容間羽衣舊壇宫處所新廟坐光輝漢主¶
存仙要淮南愛道機朝朝緱氏鶴長向洛城飛¶
　　　𤣥化(一作/元)觀尋李先生不遇　魏知古(見初/學記)¶
羽客今何在空傳伊洛間忽聞歸舊縣復想入函關未¶
<pb:KR4h0022_WYG_227-13a>¶
作千年别猶應七日還神仙不可見寂寞返蓬山¶
　　　同工部李侍郎送司馬白雲歸天台¶
　　　　　　　　　　　　　　　沈佺期¶
紫㣲降天仙丹地投雲藻上言華頂事中問長生道華¶
頂居最髙大壑朝陽早長生術何妙童顔後天老清晨¶
朝鳯京夜静思鴻寳慿崖飲蕙氣過澗摘靈草人非冡¶
已荒海變田應燥昔嘗遊北郡三霜弄溟島緒言霞上¶
開機事塵外掃湏來抛世務清曠未云保﨑嶇待漏恩¶
<pb:KR4h0022_WYG_227-13b>¶
怵惕司言造軒皇重齋拜漢武愛祈禱順風懐崆峒承¶
露在豐鎬泠然委輕馭復得快幽抱關下留伯陽儲間¶
登四皓昔有參同訣何時一探討¶
　　　寄天台司馬先生　　　　　崔　湜¶
聞有三元客祈丹九轉成人間白雲返天上赤龍迎尚¶
惜金芝晩仍攀琪樹榮何年緱嶺上一謝洛陽城¶
　　　寄天台司馬道士　　　　　宋之問¶
卧來生白髪覽鏡忽(集作/已)成絲逺媿飡霞子童顔且(集/作)¶
<pb:KR4h0022_WYG_227-14a>¶
(常/)自持舊遊惜踈(集作/彌)曠㣲尚日磷緇不寄西山藥何¶
由東海期¶
　　　送田道士使蜀投龍　　　　前　人¶
風馭忽泠然雲臺路幾年蜀門峰勢斷巴字水形連人¶
隔壺中地龍遊洞裏天贈言廻馭日圖畫彼山川¶
　　　送司馬道士遊天台　　　　前　人¶
羽客笙歌此地圍離筵數處白雲飛蓬萊闕下長思憶¶
桐栢山頭去不歸¶
<pb:KR4h0022_WYG_227-14b>¶
　　　送楊道士往天台　　　　　張九齡¶
鬼谷還成道天台去學仙行應松子化留與世人傳此¶
地烟波逺何時羽駕旋當湏一把袂城郭共依然¶
　　　祭南嶽事畢謁司馬道士　　前　人¶
將命祈靈嶽廻策詣真士絶迹尋一逕異香聞數里分¶
庭八桂樹肅客兩童子入室希把袖登牀願啓齒誘我¶
棄智訣迨兹長生理吸精反自然鍊藥求不死斯言𦕈¶
霄漢顧予嬰紛滓相去九牛毛慙歎知何已(集作何/知已)¶
<pb:KR4h0022_WYG_227-15a>¶
　　　贈東嶽焦鍊師　　　　　　王　維¶
先生千載(集作/嵗)餘五嶽遍曽居遥識齊侯鼎新過王母¶
廬不能師孔墨何事問長沮玉管時來鳯銅盤即釣魚¶
竦身空裏語明目夜中書自有還丹(一作/丹砂)術時論太素¶
初頻䝉露版詔將降軟輪車山静泉逾響松髙枝轉踈¶
搘頥問樵客世上復何如¶
　　　贈焦道士　　　　　　　　前　人¶
海上遊三島淮南遇八公坐知千里外跳向一壺中縮¶
<pb:KR4h0022_WYG_227-15b>¶
地朝珠闕行天使玉童飲人聊割酒送客乍分風天老¶
能行氣吾師不飬空謝居徒雀躍無可問鴻䝉¶
　　　送張道士歸山　　　　　　前　人¶
先生何處士王屋訪茅君别婦留丹訣驅鷄入白雲人¶
間數剰住天上復離群當作遼城鶴仙歌使爾聞¶
　　　送王尊師歸蜀中拜掃　　　前　人¶
大羅天上神仙客濯錦江頭花栁春不為碧雞稱使者¶
唯令白鶴報鄉人¶
<pb:KR4h0022_WYG_227-16a>¶
　　　送方尊師歸嵩山　　　　　前　人¶
仙官欲住九龍潭旄節朱幡倚石龕山壓天中半天上¶
洞穿江底出江南瀑布杉松常帯雨夕陽彩(一作/蒼)翠忽¶
成嵐借問迎來雙白鶴已曽衡岳送蘇躭¶
　　　寄天台道士　　　　　　　孟浩然¶
海上求仙客三山望幾時焚香宿華頂裛露採靈芝屢¶
踐莓苔滑將尋汗漫期儻因松子去長與世人辭¶
　　　尋悔道士張山人　　　　　前　人¶
<pb:KR4h0022_WYG_227-16b>¶
彭(一作/陵)澤先生栁山隂道士鵝我來從所好停䇿夏雲¶
(一作/漢隂)多重以觀魚樂因之鼔枻歌崔徐跡未朽千載揖¶
清波¶
　　　越中逄天台太一子　　　　前　人¶
仙穴逄羽人停艫向前拜問予渉風水何事逺行邁登¶
陸尋天台順流下吳㑹兹山夙所尚安得問(集作/間)靈恠¶
上逼青天髙停臨滄海大雞鳴見日出當與仙人㑹(集/作)¶
(毎與神仙㑹諸本皆重押/㑹字惟一本常覿仙人斾)來去赤城中逍遥白雲外莓¶
<pb:KR4h0022_WYG_227-17a>¶
苔異人間濕布作(集作/當)空界福庭長不死勝境(集作/華頂)舊¶
稱最永願從之遊何當濟所届¶
　¶
　¶
　¶
　¶
　¶
　¶
<pb:KR4h0022_WYG_227-17b>¶
　¶
　¶
　¶
　¶
　¶
　¶
　¶
　文苑英華巻二百二十七¶
