# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:40.606626
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七十九
<pb:KR4h0022_WYG_079-1a>¶
欽定四庫全書¶
　文苑英華巻七十九　　　宋　李昉等　編¶
　樂九¶
　　觀舞賦一首　　　　　舞賦一首¶
　　開元字舞賦一首　　　兩階舞干羽賦一首¶
　　舞中成八卦賦三首　　國子舞賦一首¶
　　湖南觀雙柘枝舞賦一首¶
　　鸜鵒舞賦一首¶
<pb:KR4h0022_WYG_079-1b>¶
　　　觀舞賦(應魏/王教)　　　　　　　謝　偃¶
惟欽眀之昌運應靈圖而嗣籙紐三代之離術正千齡¶
之差朔可以治定制(一作/易)禮可以功成變樂實磐石之¶
攸寄固維城之斯屬欣微生之多幸濫髙選於名藩列¶
通籍之渥恵承置醴之殊恩晨曳裾於東閣夕侍宴於¶
西園于時霜氣歛靄夜景澄廓雲徹層臺烟銷連閣流¶
月華以照耀間星文而灼爍巖桂偃而未凋宫梧紛而¶
就落於是羅薦周設黼帳髙舒露凝珠網風清玉除燭¶
<pb:KR4h0022_WYG_079-2a>¶
浮輝(一作烟/浮暉)於緹幕燈(一作/燭)籠光於綺疏爾乃咀哇聲¶
(一作咀清哇文/選舞賦咀哇咬)揚激徵金石奏絲桐理竒調間發新聲¶
互起從宴洽而忘疲歡情暢而未已於是燕餘齊列絳¶
樹分行曳羅(一作/綃)裙兮拖瑶珮簮習(一作/羽)釵兮珥眀璫¶
擢纎腰以孤立若巻旌之未揚紆脩袖(一作/袂)而將舉似¶
驚鴻之欲翔退不失倫進不由躅(二字一/作踰曲)流而不滯急¶
而不促絃無差袖聲必應足香散飛巾光流轉玉若乃¶
巴姬並進鄭媛俱前對席齊舉分庭共旋乍差池以鷰¶
<pb:KR4h0022_WYG_079-2b>¶
接又颯沓而鳬連止有餘態動無遺妍似兩艷之同發¶
類雙花之偶鮮進止合度俯仰若一節緩則顧遲唱速¶
則廻疾殊姿異制不可談悉若夫金翠的皪緗綺参差¶
方趨應矩圓歩中規飛鈿(一作/耘)雪落頽鬢雲垂舒類飛¶
霞曳清漢屈若垂栁縈華池既而曲變終雅奏闋清角¶
止流商絶頓華履以自持整文袿而竚節始綽約而廻¶
歩乃遷延而就列於是君王悠然懐古怡然自適遷思¶
廻慮弛懸改夕揖摛藻之賔引良談之客然後討覈八¶
<pb:KR4h0022_WYG_079-3a>¶
索詆訶六籍語妙則衆絶希夷論逺則喻窮開闢議先¶
哲之往軌考前王之餘迹方欲草登封之頌勒云亭之¶
石與日月而齊眀同天地之不易¶
　　凡一作皆初學記¶
　　　舞賦　　　　　　　　　　平　列¶
陳思王榮分帝子寵列天孫集賢東閣追宴西園使趙¶
女携琴文君送酒劉楨吮墨而作賦王粲稱觴而獻夀¶
樂者所以節宣其意舞者所以激揚其氣不樂無以調¶
<pb:KR4h0022_WYG_079-3b>¶
風俗不舞無以攄情志王乃奏長歌登舞閣徵絶伎於¶
行宫命夭姬而走索同曳緒(一作/璽)之翩聨狀跳丸之揮¶
霍即使燕姬撫琴秦女吹笙楚妃歌防露之曲陳后唱¶
結風之聲則有楚媛巴兒齊童鄭女躡凌波之緩歩曵¶
飛蟬之薄縷掩長袖以徐吟頓纎腰而起舞低鳳鬟於¶
綺席聽鸞歌於促柱燭若蓉蕖折波而湧出婉若鴻鵠¶
凌雲而欲舉其為體也似流風廻雪而相應其為勢也¶
似野鶴山雞而對鏡總衆麗以為資集羣眸而動咏觀¶
<pb:KR4h0022_WYG_079-4a>¶
其躡影赴節體若摧折將欲来而不進既似去而復輟¶
廻身若春林之動條舉袂若寒庭之流雪乃其指顧彷¶
徨神氣激昻竦輕軀以鶴立若將飛而未翔作之者不¶
知其所觀之者恍若有亡别有丘園覊旅簮纓無序擢¶
髙枝於芳桂挺茂榦於長楚頓雌雄於飛伏卜行藏於¶
虎䑕思擢太常之第求奉揚庭之舉¶
　　　開元字舞賦(以全徳崇文通/節聲色為韻)　失　名¶
禮以訓俗樂以移風粤我皇兮是崇字以形言舞以象¶
<pb:KR4h0022_WYG_079-4b>¶
徳肇開元兮是則是知聖人之合舞也既所以誕敷文¶
教亦所以擬象周旋自我作古示不相沿豈比夫漢主¶
習五行之典虞后陳兩階之前干戚之容雖備文字之¶
㫖未全何以哉盡美盡善待吾君其具焉望之如雲聖¶
人為君横御樓(一作/座)於北極(一作/樓)張古樂於南薰八佾¶
之羽儀繁㑹七盤之綺袖繽紛雷轉風旋應鼉鼓以赴¶
節鸞廻鶴舉循鳥跡以成文周瑜之顧不作蒼頡之字¶
爰分竦萬方之壯觀邈千古之未聞其漸也左之右之¶
<pb:KR4h0022_WYG_079-5a>¶
以引以翼整神容而裔裔被威儀而抑抑烟霏桃李對¶
玉顔而共春日照晴霓間羅衣而一色霧縠從風宛若¶
驚鴻匿跡於往来之際更衣於倏忽之中始紆朱而曳¶
紫旋布綠而攅紅傅仲之詞徒欲歌其俯仰離婁之目¶
曽未識其變通懿夫乍續乍絶將超復發啓皓齒以吟¶
風騰星眸而吐月搖動赴度或亂止以成行指顧應聲¶
乃徐行而順節且歌者所以導志舞者所以飾情觀其¶
容也或以移乎風俗察其字也或以表乎貞眀振古不¶
<pb:KR4h0022_WYG_079-5b>¶
覩斯今獨榮掩雲門而奪大頀(一作/濩)鄙咸池而陋六英¶
一人有作萬物咸亨臣固迷於日用願頌美兮載厥聲¶
　　　兩階舞干羽賦(以皇風廣被夷/夏謐清為韻)失　名¶
寰海之内長沙大野妖(一作/祅)星既落兮天履其下皇帝¶
將欲罷鑄兵歸䮜馬舞比干羽文化區夏在昔則格虞¶
氏之逺人於今則彰我朝之風雅日麗黄道帝臨丹墀¶
鼓靈鼉兮旂翠鳳登舞童而詔樂師兩階儼然而八佾¶
舞之顧歩而動兮成文在兹拊金懸始求聲於律吕揚¶
<pb:KR4h0022_WYG_079-6a>¶
玉戚非取象於莫(疑作/華)夷且干者兵器去其用而持其¶
實羽者樂音美其聲而秉其質是用抑揚於倒載之後¶
鼓舞於飾容之日肅穆壯成舒遲静謐周旋乎東向西¶
向行列乎左墄右墄所以増廣殿之煜烜所以符泰階¶
之光眀然後叶順氣繼和聲騖精而白日重貫造物而¶
紅爐再成必使萬類千器(一作/品)四維八紘革心而来約¶
泄泄於靈府鼓腹而進仰巍巍於穆清吾君是以黜掌¶
上之纎腰弛庭中之妙戯况丸劒揮霍巾盤慢易或洶¶
<pb:KR4h0022_WYG_079-6b>¶
湧於鼇抃或翩翻於鳥企諒文徳之無補於樂情之為¶
偽若其條暢旁逹聲眀逺被俾其洞心駭耳屈膝交臂¶
是知至誠可以幽通大樂兹焉統同彼儀鳳之瑞格神¶
之功雖非至理是必同風不然曷能去肉刑除脂網福¶
如山峙澤若河廣盖總干動其形容理國觀於指掌而¶
已客有窺萬舞美柏皇然後賦兩階之事知五樂之方¶
　　　舞中成八卦賦(以中和所製盛/徳斯陳為韻)張存則¶
樂之容舞為則導於情崇於徳製其衣而五方咸備頒¶
<pb:KR4h0022_WYG_079-7a>¶
其序而八卦不惑然後體利貞而疾徐有度法行健而¶
循環不窮數盈而剛柔匪雜綴短而眀徳將融初配六¶
以廻旋狀馬行於此及變三而成列知龍化其中信乾¶
坤之簡易應金石之變通於是歩日而前因風而舉乘¶
飄颺而婆娑雜沓映照燭而長短合序既順之而不却¶
亦眀之而有所則離巽之不差豈進退之無旅則有應¶
水之理象木之規疊若奔溜散如繁絲五色相宣謂神¶
龜初負八音咸奏知靈鳳来儀震如(疑作/也)坎也何斯違¶
<pb:KR4h0022_WYG_079-7b>¶
斯既以恱隨企其遵令象山而乍結乍凝依澤而若游¶
若泳狀巍巍之徳仰之彌髙節蕩蕩之音於斯為盛是¶
知艮兌之為美故必隨而不競是故聖人窮樂之變制¶
舞惟新效知来而藏往故有要而有倫非干戚之前設¶
若鈞天之所陳至若卿雲共臨瑞日同霽乍離乍合若¶
翔若滯隨方辨色非前代之舊章應節成文實我唐之¶
新製是知舞以適道無頗樂以審政同和觀象取則異¶
乎側弁峨峨則斯舞也實百代之不訛¶
<pb:KR4h0022_WYG_079-8a>¶
　　　第二(同前/韻)　　　　　　　　白行簡¶
卦惟體徳舞以象功分其節於乾坤之位列其畫於綴¶
兆之中相彼六爻爰配數於六律侔兹八體俾叶義於¶
八風原夫乍合乍離進旅退旅參於繇而九變無撓辨¶
於位而五方有序作既自於天心用必在夫君所剛柔¶
斯别皆取象於負圖俯仰可觀各分行於曳緒爾其舞¶
既備位亦陳贊陽和之啓蟄助雷雨之解屯卦始畫於¶
庖犧當皇唐貞元之嵗易咸列於宣父在聖祖中和之¶
<pb:KR4h0022_WYG_079-8b>¶
辰度曲未終變態無極震艮以節其動止離坎以分其¶
南北聞之者正性命而深和覩之者守精微而不賊繼¶
虞韶之盡美哂夏樂之慙徳徵其本察其儀成於㢲而¶
徳風備矣變為兊而聖澤在斯近取諸身且表乎是則¶
是傚大合乎樂孰謂乎不識不知矧夫作者既取諸身¶
演者必因於聖諒曠代而莫覩實於斯而為盛其始也¶
取於卦而施諸人其終也觀其妙而通乎政是以契兹¶
穆穆異彼傞傞象在於中將致天地交泰徳形於外以¶
<pb:KR4h0022_WYG_079-9a>¶
眀保合太和且夫周八佾而非美漢五行而徒製雖冠¶
華秉翟於干戚之間起索隠鈎深於天人之際曷若容¶
止合於彖象幽賾殊乎卜筮客有欣千載之一時歌聖¶
功而獻藝¶
　　　第三(同前/韻)　　　　　　　　錢衆仲¶
舞者樂之容卦者象之則故因舞以成卦乃觀象以知¶
徳八音是節位必配乎八風五方具陳衣必表乎五色¶
是以徳從之理也功加有截化洽無為作樂以習舞同¶
<pb:KR4h0022_WYG_079-9b>¶
文而共規俾萬姓覩而悅服百代勤而行斯懿其舞者¶
員来樂人攸叙匏土革木兮夙設六律五聲兮具舉初¶
就列以修容忽揚袂而進旅體殊舜樂九成徒辨其疾¶
徐跡類羲文八卦自分其處所行綴罔失俯仰攸同乾¶
坤定而有倫有要震兌分而自西自東禀雷澤以浃洽¶
象天地之昭融紛綸乎抑揚之際輝煥乎節奏之中進¶
退相依變易交映艮㢲布而若離若合離坎峙而不譁¶
不競體山風之次序叶水火之情性周旋乎𤣥武之間¶
<pb:KR4h0022_WYG_079-10a>¶
繁㑹乎羽籥之盛既而諧管磬感神人卦成列而不已¶
節有序而復頻赴度應聲倏鳳轉而龍翥攅青拖紫粲¶
霞駭(疑/)而錦新翹遙兮比大章而未匹縹緲兮異鈞天¶
之下陳我后惟眀舊章爰製以嗣以續不陵不替和樂¶
且濡每立象以化人徳音不忘故體乾而稱帝是知卦¶
之設也八方正四序和彼象功以眀徳安可與兹舞而¶
同科¶
　　　國子舞賦(以持羽後見形/貌雍雅為韻)　　失　名¶
<pb:KR4h0022_WYG_079-10b>¶
天子斂賢才之地合禮樂之府命宗伯因四時之宜教¶
胄子以六代之舞惟徳是務以和為主翕左手以執籥¶
就前軒以樹羽方將發揮五禮張皇六詩忽投歩而赴¶
節乍整容而自持雖鏘鏘與濟濟必庸庸以祗祗及夫¶
鐘鼓鏗訇絲竹宴衍音容間起干旄迭見屹然山立歘¶
然風從觀者如堵曷不肅雍實&KR0052;國之洪範盖訓人於¶
中庸且樂以平其心舞以發其貌故無小無大是則是¶
傚宜合國之子弟實教人於忠孝其儀不忒其徳惟馨¶
<pb:KR4h0022_WYG_079-11a>¶
逺人由是以来之故時無違命眀神可得而禮矣故物¶
無遁形大哉聖人其道可久約我以禮樂𢎞我以孝友¶
覩蹮蹮之屢舞實循循之善誘文徳温恭則羽籥在歸¶
根之時武士(一作/事)發揚則干戈居孽萌之後夫手之舞¶
之有小有大成童舞象弱冠舞夏並允浃於生靈良克¶
諧於風雅莫善於樂執而勿捨聖人若斯湏而去身則¶
孰垂拱於天下¶
　　　湖南觀雙柘枝舞賦　　　　盧　肇¶
<pb:KR4h0022_WYG_079-11b>¶
瀟湘二姬桃花玉姿獻柘枝之妙舞佐清宴於良時始¶
其金罍欲陳象筵宿設考清音於絃管之部選麗質於¶
綺羅之列何彼姝之婉孌媚戎服之豪俠司樂以魚符¶
發詠侍兒以蘭膏薦潔華燈張翠被徹聽銅壺之刻漏¶
瞻銀漢之眀滅佇新詞以潜習隠含具而纔閱恐急節¶
之将差撫柔荑而不絶及夫陽烏浴彩寒雞早晨登粧¶
臺而鸞鳳比翼對寳鏡而菡萏争春桂裳馥以彩翠玉¶
指皓以璘珣互飾鉛華畏濃澹之殊態共聽金管恐髙¶
<pb:KR4h0022_WYG_079-12a>¶
低之不均須㬰饔正奉羞司罇舉酌左肴兮右胾兕觥¶
兮玉爵朱題赩以垂虹素幕翩以騰鶴羅異果之芬芳¶
映雕盤之錯落時也群工合奏絃悲管清升歌闋賔禮¶
成於是乎&KR3300;鼉鼓啾鳳笙雲駢四坐花芬兩楹舞師巧¶
誨於蹈戾(疑作/厲)諧優飾辨以縱横且曰不巾不擲匪鐸¶
匪舌古也郅支之伎今也柘枝之名因清角之繁奏見¶
韶華之並榮佳人乃整(一作秀古/抽字也)金蟬收玉燕襲舞衫¶
突舞弁珠彩熒煌鈐光炫轉外寳帶以連玉中丹裾而¶
<pb:KR4h0022_WYG_079-12b>¶
疊蒨則有鞶鑑逶迤瓊瑰四垂鞾瑞錦以雲匝袍蹙金¶
而鴈攲將翺將翔惟鴛惟鴦稍隨緩節歩出東廂始再¶
拜以離立俄側身而相望思東南之美兮清風甚長凝¶
情頃刻兮静對鏗鏘再撫華裙巧襞修袂將匀玉顔若¶
抗瓊珶懐要(一作衆/又作懐)妙以盈心望深思而滿背彼工也¶
以初奏迎我舞也以次旅呈乍折旋以赴節復宛約而¶
含情突如其来翼爾而進每當節而必改乍慘舒而復¶
振驚顧兮若嚴進退兮若慎或迎兮如流即避兮如恡¶
<pb:KR4h0022_WYG_079-13a>¶
傍睨兮如慵俛視兮如引風裊兮弱栁烟羃兮春松縹¶
緲兮翔鳳婉轉兮游龍相邇兮如借相逺兮如謝忽抗¶
足而相跐復和容而若射勢雖窘於趨速態終守乎閒¶
暇飛飇忽旋鸞鶴聨翩撼帝子之瑤珮觸仙池之玉蓮¶
擁驚波與急雪捲祥雲及瑞烟詞方重陳鼓亦再歇我¶
舉袂以容曳忽吐音而清越一曲曲兮春恨深一聲聲¶
兮邊思發傷心兮隴首秋雲斷腸兮戍樓孤月歌扇兮¶
纔歛鳴鼙兮更催將騰躍之激電赴迅疾之驚雷忽如¶
<pb:KR4h0022_WYG_079-13b>¶
厭乎揮霍戢餘勢以徘徊屹而立若雙鸞之窺石鏡専¶
而望似孤雲之駐蓬莱輕攅翠蛾稍拂香汗蹔爾安逸¶
復騁陵亂抽軋軋於蕙心耀纎纎之玉腕躊躇曠望若¶
戀虞以南馳俯僂廻旋非為劉而左袒拾華衽以雙舉¶
露輕裾之一半花灼灼鼓逢逢㡌瑩隨蛇熠熠芝蘭之¶
露裾翻莊蝶翩翩獵蕙之風来復来兮飛燕去復去兮¶
驚鴻善睐睢盱偃師之招周妓輕軀動蕩蔡姬之讋齊¶
公則有拂菻妖姿西河别部自與乎金石絲竹之聲成¶
<pb:KR4h0022_WYG_079-14a>¶
文乎雲韶咸夏之數然後能使燕趙慙妍威(南威毛嬙/古美婦人)¶
(或改威/為嬪非)嬙掩嫮我之服也匪妺喜之牝雞我之容也匪¶
木蘭之雄兎既多妙以多能亦再羞而再顧鼓絶而曲¶
既終倐雲朝而雨暮¶
　　　鸜鵒舞賦(以屈伸俯仰旁/若無人為韻)¶
謝尚以小節不拘曲藝可俯(或是可覩因無/官韻改作俯)願狎鴛鴦¶
(一作/鸞)之侣因為鸜鵒之舞於是褫貂裘岸章甫在容止¶
可觀之際方見翼如當絃管互奏之時俄逞退旅伊昔¶
<pb:KR4h0022_WYG_079-14b>¶
王導延為上賓倍謁者讓登之處遇羣賢式燕之晨俎¶
豆在列尊卑且倫始服膺於末席(三字一作/之末座)方酬償於¶
主人(償一/作賞)導曰久慕徳音衆皆傾想願覩傞傞之態用¶
答嚶嚶之響非敢玩人以䘮徳庶使棲遲而偃仰徒欲¶
見長觜利距之能豈比夫弋林釣渚之賞公乃正色洋¶
洋若欲飛翔避席俯傴摳衣頡頏宛修襟而乍疑雌伏¶
赴繁節而忽若鷹揚由是見多能之妙出萬舞之傍若¶
乃三歎未終五音鏗作頷若燕而蹙頓徳如毛而矍鑠¶
<pb:KR4h0022_WYG_079-15a>¶
衆客振衣而跂望滿堂擊節而稱樂且喤喤之奏未終¶
而洩洩之容自若於是媿飲啄盡歡娱聽式歌而調兼¶
吐鳳觀屢起而勢若將雛以樂慆憂既醉者於焉見矣¶
手舞足蹈囅然者豈得而無是知因此名聞那辭跡屈¶
同漁陽之慷慨鄙五原之噎鬱將美其率爾不矯怡然¶
任真自動容於知己非受侮以求伸况乃意綽步蹲然¶
後知鴻鵠之志不與俗態而同塵¶
　¶
<pb:KR4h0022_WYG_079-15b>¶
　¶
　¶
　¶
　¶
　¶
　¶
　¶
　文苑英華巻七十九¶
