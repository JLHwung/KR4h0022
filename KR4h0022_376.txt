# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:48.189039
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百七十六
<pb:KR4h0022_WYG_376-1a>¶
欽定四庫全書¶
　文苑英華巻三百七十六　宋　李昉等　編¶
　雜製作¶
　　中和樂九章　　　　　補大戴禮祭法文一篇¶
　　補周禮九夏系文一篇　九夏歌九篇¶
　　山書十八篇¶
　　　中和樂九章　　　　　　　盧照隣¶
　　　　歌登封第一¶
<pb:KR4h0022_WYG_376-1b>¶
炎圖䘮寳黃厯開璿祖武類帝宗文配天玉鑾垂日翠¶
華陵煙東雲干呂南風入絃山稱萬嵗河慶千年金䋲¶
永結璧麗長懸¶
　　　　歌明堂第二¶
穆穆聖皇雍雍明堂左平右墄上圓下方調均風雨制¶
度陰陽四䆫八逹五室九房南通夏火西瞰秋霜天子¶
臨御萬玉鏘鏘¶
　　　　歌東軍第三¶
<pb:KR4h0022_WYG_376-2a>¶
遐哉廟畧赫以台臣橫戈碣石倚劍浮津風兵拂籜日¶
域清塵鳬夷復祀龍伯來賔休兵㝢縣獻馘天闉斾海¶
凱人耀(一作/翫)輝震震¶
　　　　歌南郊第四¶
䖍郊上帝肅事圓丘龍駕四牡鸞旗九斿鍾歌晩引紫¶
煬髙浮日麗蒼壁雲飛外求皇之慶矣萬壽千秋¶
　　　　歌中宮第五¶
祥遊沙麓慶洽瑶衣黃雲晝聚白氣宵飛居中履正禀¶
<pb:KR4h0022_WYG_376-2b>¶
和體微儀刑赤縣演教椒闈陶鈞萬國丹青四妃河洲¶
在詠風化攸歸¶
　　　　歌儲宮第六¶
波澄少海景麗前星髙禖誕聖甲觀昇靈承規翠所問¶
寢瑶庭宗儒側席問道橫經山賔皎皎國胄青青黃裳¶
元吉邦家以寧¶
　　　　歌諸王第七¶
星陳帝子嶽列天孫義光帶礪象著乾坤我有明徳利¶
<pb:KR4h0022_WYG_376-3a>¶
建倓(疑/)存苴以茅社錫以犧樽藩屏王室翼亮堯門八¶
才兩獻夫何足論¶
　　　　歌公卿第八¶
蹇蹇三事師師百寮羣龍在職振鷺盈朝豐金輝首珮¶
玉鳴腰青蒲翼翼丹地翹翹歌雲佐漢捧日匡堯天工¶
人代邈邈昭昭¶
　　　　緫歌第九¶
明明天子兮聖徳揚穆穆皇后兮陰化康登若木兮座¶
<pb:KR4h0022_WYG_376-3b>¶
明堂池濛汜兮家扶桑武化偃兮文化昌禮樂昭兮股¶
肱良君臣已定兮永無疆顔子更生兮徒皇皇若有¶
人兮天一方忠為衣兮信為裳飡白玉兮飲瓊芳心思¶
荃兮路阻長¶
　　　補大戴禮祭法文　　　　　皮日休¶
祭法曰法施於人則祀之咎繇作帝謩為士師其道叅¶
乎舜禹不曰法施於人乎何祀典之闕哉祭法曰能禦¶
大災則祀之堯舜之世山林蕃鳥獸暴益作虞也山林¶
<pb:KR4h0022_WYG_376-4a>¶
踈鳥獸鮮人民安不曰能禦大災乎何祀典之闕哉祭¶
法曰以勞定國則祀之昔者周公輔武以寧殷亂佐成¶
而定(集作/立)周業制禮樂立明堂不曰以勞定國乎何祀¶
典之闕哉如以咎繇伯益之功小於舜禹不在祀典則¶
契為司徒而民成咎繇也㝠勤其官而水死伯益也如¶
以聖人制禮自有七廟不合列在禮典則文王以文治¶
武王以武功周公也如皆以功烈列於民者則吾之先¶
師仲尼邁徳於百王垂化於萬代孰不若契為司徒㝠¶
<pb:KR4h0022_WYG_376-4b>¶
勤其官也哉日休懼聖人之文將亂而墜敢叅補而附¶
之其文曰¶
咎繇能平其法以位終益能立其功以譲禹政周公以¶
文化仲尼以徳成非此族也不在祀典¶
　　　補周禮九夏系文¶
周禮鍾師掌金奏九(集作/凡)樂事以鍾鼓奏九夏按鄭康¶
成注云夏者大也樂之大者歌有九也九夏者皆篇名¶
也頌之類也此歌之大者載在樂章樂崩亦從而亡是¶
<pb:KR4h0022_WYG_376-5a>¶
以頌不能具也嗚呼吾觀之魯頌其古也亦以久矣九¶
夏亡者吾能頌乎夫大樂既去至音不嗣頌於古不足¶
以補亡頌於今不足以入用庸可頌乎頌之亡者俾千¶
古之下鄭衛之内窈窈㝠㝠不獨有大巻(音權黃帝/樂名也)之¶
一音(集作/章)者乎¶
　　　九夏歌九篇¶
王夏之歌者王出入之所奏也¶
爣爣皎日歘麗于天厥明御舒如王出焉爣爣皎日歘¶
<pb:KR4h0022_WYG_376-5b>¶
入于地厥晦惟貞如王入焉出有龍旂入有珩珮勿驅¶
勿馳惟慎惟戒出有嘉謀入有内則繄彼臣庶欽王之¶
式¶
　　　王夏四章章四句¶
肆夏之歌者尸出入之所奏也¶
愔愔清廟儀儀衮服我尸出矣仰(集作/迎)神之糓杳杳陰¶
竹坎坎路鼓我式入矣得神之祜¶
　　　肆夏二章章四句¶
<pb:KR4h0022_WYG_376-6a>¶
昭夏之歌者牲出入之所奏也¶
有鬱其鬯有儼其彛九變未作全(集作/金)乗來之既酳既¶
酢爰&KR0615;(音𦙍/小鼓)爰舞象物既降全(集作/金)乗之去¶
　　　昭夏二章章四句¶
納夏之歌者四方賔客來之所奏也¶
麟之儀儀不縶不維樂徳而至如賔之娯鳯之愉愉不¶
篝不笯樂徳而至如賔之娯自筐及筥我有牢米(集作/醑)¶
自筐及篚我有貨幣我牢不愆我貨不匱碩碩其才有¶
<pb:KR4h0022_WYG_376-6b>¶
樂而止¶
　　　納夏四章章四句¶
章夏之歌者臣有功之所奏也¶
王有虎臣錫之鈇鉞征彼不憓一撲而滅王有虎臣賜¶
(集作/錫)之珪瓉征彼不享一䖍(集作/烘)而泮王有掌訝遉(音/偵)¶
爾疆里王有掌客䭡(於限反/飽之貌)爾饔餼何以樂之金石九¶
奏何以賜(集作/錫)之龍旂九旒(去/聲)¶
　　　章夏四章章四句¶
<pb:KR4h0022_WYG_376-7a>¶
齊夏之歌者夫人祭之所奏也¶
墟墟(集作墟墟/皆可疑)衡笄翬翬褕狄自内而外為君之則¶
　　　齊夏一章章四句¶
族夏之歌者族人酌之所奏也¶
洪源誰孕䟽為江河大塊孰埏播為山岳厥流浩漾厥¶
勢嵯峨今君之酌慰我實多¶
　　　族夏二章章四句¶
祴(讀為/陔)夏之歌者賔醉(集作/歸)出之所奏也¶
<pb:KR4h0022_WYG_376-7b>¶
禮酒既酌嘉賔既厚牘為之奏禮酒既竭嘉賔既恱應¶
為之節禮酒既罄嘉賔既醒雅為之行(牘應雅三樂器/也賔醉而出奏)¶
(祴夏以此三器築/地為之行事也)¶
　　　祴夏三章章三句¶
驁夏之歌者公出入之所奏也¶
桓桓其珪衮衮其衣出作二伯天子是毗桓桓其珪衮¶
衮其服入作三孤國人是福¶
　　　驁夏二章章四句¶
<pb:KR4h0022_WYG_376-8a>¶
　　　山書一十八篇(并/序)　　　　　劉　蛻¶
予於山上著書一十八篇大不復物意茫洋乎無窮自¶
號為山書¶
天地之氣復則結者而為山也融者而為川也結於(集/作)¶
(為/非)其所者安静而不動融於其時者䟽决以(集作/而)忘其¶
及(二字集/作反)故山之性為近正川之性為革為(二字集/作融)是¶
以處其結者有(集作/為)君子處其融者為利人¶
天地之先未嘗有形故字其刑為人民為禽蟲萬物然¶
<pb:KR4h0022_WYG_376-8b>¶
後受其字據其形之動曰生形之静曰死嗚呼我苟不¶
生乎天地先而未嘗用其形竅以出納斯非混沌之似¶
乎故吾以混沌不嘗在天地先而在我之不為萬物(集/無)¶
(萬/字)鑿者而已矣¶
壊人者天地也使其數出故觀數以象動則有争殺亂¶
患夫數始乎手足故離吾之指為吾視其指而心亦離¶
則數數人乎心(四字集/作入)矣故知指生六而為有餘生四¶
而為不足不足與其(集作/有)餘也為體不備嗚呼心既分¶
<pb:KR4h0022_WYG_376-9a>¶
身之有餘與不足也則争殺亂患何嘗不足盡(二字集/作目)¶
其數出¶
聖人重其生以榆出先濟其用故甘羶之臭出於榆末¶
而後網罟不足於也(集作/野)以牢養(集作/豢)於宫中故天下¶
忘身以自給嗚呼上古食而棄其餘(集作/榆)熱而棄其皮¶
亦足矣¶
是知聖人欲化而更亂其生聽鳯鳴而吹管果象也故¶
有象竹之聲者必有象葭之器其(集作/然)則造其為(集作/鳴)¶
<pb:KR4h0022_WYG_376-9b>¶
而耻葭學者鳯也故不世而來造其象而耻人學者聖¶
人也故末世而不出嗚呼¶
江河鑿而山木泣以為川既出而必伐舟也舟既入水¶
而蛟魚相對(集作/市)以其居泉而逺於殺者也今則造泉¶
之具成是大道存而異其質大道亡而運(集作/連)其禍¶
利以觀(集作/勸)天下利盡而天下畔道以歸天下道薄而¶
天下去嗚呼為利物所間(集作/惡)為道亦不偽故始愛其¶
應者終亦將以應人然則利盡所畔者必滅其後道薄¶
<pb:KR4h0022_WYG_376-10a>¶
而所去者貴不殺其孤而已¶
城郭溝池以固民也有竊城郭溝池以盜民(集作/氓字)者則¶
殺人甚於不固夫有竊固之具必有功(集作/攻)固之利苟¶
有利之物㓂必生其下是以太古安民以巢故於野則¶
無争巢固民則相殺¶
車服妾媵所以奉貴也然而奉天下來事貴者賤夫有¶
車服必有雜珮有妾媵必有娯樂聖人既為之貴賤是¶
欲鞭農父子以奉不暇雖有杵臼吾安得粟而舂之嗚¶
<pb:KR4h0022_WYG_376-10b>¶
呼教民以杵臼不若均民以貴賤¶
古之弓矢所以防惡也懐惡者在内所以能避(集作/持)弓¶
矢也故射惡未及死而奪械可以殺人於天下天下從¶
而禁畜私械者嗚呼古之弓矢所以防惡也今則不然¶
反防人之持弓矢也¶
萬物無常聲而主聲者定其悲歡則聽在心而耳職廢¶
也謂雷為可畏則以畏聲聽之不知有時雷可長養也¶
謂瑟為可狎則以狎聲聽之不知有時瑟可流哀(集作/衷)¶
<pb:KR4h0022_WYG_376-11a>¶
也則有幽思之深砧聲之悲也去家日逺雨聲之愁也¶
嗚呼悲愁果在心也雷與瑟無常聲也¶
為學豈有嵗故勞於農夫以其有遇世也故佚於使人¶
然而雖佚不妄(集作/忘)學以其勞而未嘗運是故死而不¶
得止(集作/正)其心古有志者猶悲日月之易于人也故謂¶
(集作/為)飛烏走兎在其中付大藏之鑰未必有信之友也¶
夫取人之鑰必薦信以入其中(集作/心)受人之託必有情¶
以寄其内故大信者不使人付(集作/信)有道者不使人求¶
<pb:KR4h0022_WYG_376-11b>¶
棺衣之厚葬以王禮百姓不貪其死以其愛名不甚於¶
愛身任時之重必多怨借君之權必易死是於名則君¶
子愛身不甚於百姓焉¶
聖人有意哉故勸善以爵使利爵者樂脩夫惡殺人與¶
殺盗鈞為仁人之心則亦召盗以爵嗚呼使聖人無意¶
則勸善不以爵矣故君子為善不獨樂欲為(一作/與)聖人¶
而出是不見仁人之術使爵以召盗乎¶
食秦人之炙則懐其妻子聞秦婦之嫁則垂涕悲其身¶
<pb:KR4h0022_WYG_376-12a>¶
當是時亦疑天下之妻矣吾過富貴之門則懐其爵矣¶
及聞秦人以爵死者則垂涕悲其身當是時不顧天下¶
之貴矣¶
有惡雀鹿(集作/爵禄)之甚者揮(集作/持)帚以驅雀結罟以禁鹿¶
夫帚罟既可以駭物則帚罟必可以取物嗚呼執其具¶
以逐雀鹿安知不有學其具以取之故善惡去者不必¶
惡其名善逐者不示人以其具¶
猿鳴不過薜蘿以其有蔓蔓者必組物夫能過其組必¶
<pb:KR4h0022_WYG_376-12b>¶
自硋(集作/駭)其心嗚呼髻之組吾髮也帶之組吾腰(一作/身)¶
也線(集作線/祔之)之組吾衣(集作/身)也亦是(集作是/不足)矣今蔓在¶
天下安得復硋(集作/駭)其心哉¶
　¶
　¶
　¶
　¶
　文苑英華巻三百七十六¶
