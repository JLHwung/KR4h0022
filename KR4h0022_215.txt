# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.677004
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百十五
<pb:KR4h0022_WYG_215-1a>¶
欽定四庫全書¶
　文苑英華巻二百十五　　宋　李昉等　編¶
　人事二¶
　　宴集六十八首¶
　　　陪宋中丞武昌夜飲懐古　李　白¶
清景南樓夜風流在武昌庾公愛秋月乗興坐胡床龍¶
笛吹寒水天河落曉霜我心還不淺懐古醉餘觴¶
　　　流夜郎至江夏陪長史叔及薛明府宴興徳寺¶
<pb:KR4h0022_WYG_215-1b>¶
　　　　南閣　　　　　　　　前　人¶
紺殿横江上青山落鏡中岸囘沙不盡日映水成空天¶
樂流香閣蓮舟颺晩風恭陪竹林宴留醉與陶公¶
　　　春日陪楊江寧及諸官宴北湖感古¶
　　　　　　　　　　　　　　前　人¶
昔聞顔光禄攀龍宴明(集作/京)湖樓船入天鏡帳殿開雲¶
衢君王歌大風如樂豐沛都延年獻佳作邈與詩人俱¶
我来不及此獨立鍾山孤楊宰穆清風芳聲騰海隅英¶
<pb:KR4h0022_WYG_215-2a>¶
寮光簪組(集作滿/四坐)粲然(集作/若)瓊林敷鷁首弄倒景蛾眉¶
掇明珠新絃綵(一作採/集作来)黎園古舞嬌吳歈曲度繞雲漢¶
四座(集作/聽者)皆歡娛雞栖何嘈嘈松(集作/沿)月拂笙竽古之¶
帝宮苑今乃人樵蘇感此勸一觴願君覆瓢壺盛時當¶
作樂無令後賢吁¶
　　　趙都䕶宅宴别　　　　　盧　象(見集/本)¶
結客候旌麾元戎復在斯文開都䕶府兵動羽林兒黠¶
虜多飜覆謀臣有别離智同天所授恩共日相隨漢使¶
<pb:KR4h0022_WYG_215-2b>¶
開賔幕胡笳送酒巵風霜迎馬首雨雪事魚麗在策應¶
無戰深情屬載馳不應行萬里明主寄安危¶
　　　宴吳王宅　　　　　　　　祖　詠(見集/本)¶
吳王承國寵列第禁城東連夜徵辭客當春試舞童砌¶
分池水岸窓度竹林風更待西園月金罇樂未終¶
　　　清川口宴張郎中别業　　　前　人¶
田家復近臣别業不遺親霽日園林好清明煙火新以¶
文常㑹友唯徳自成鄰池沼窓隂晩杯觴藥味春簷前¶
<pb:KR4h0022_WYG_215-3a>¶
花覆地竹外鳥窺人何必桃源裏深居作隠淪¶
　　　何九於客舍集　　　　　　王昌齡¶
客有住桂陽亦如巢林鳥罍觴且終宴功業曽未了山¶
月空齋時江月髙樓曉門前泊舟檝行次入松篠此意¶
投贈君滄波風嫋嫋¶
　　　晦日陪辛大夫宴南亭　　　劉長卿¶
月晦逢休澣年光逐宴移早鶯留客醉春日為人遲蓂¶
草全無葉梅花遍壓枝政閒風景好莫比峴山時¶
<pb:KR4h0022_WYG_215-3b>¶
　　　同諸公袁郎中宴筵喜加章服¶
　　　　　　　　　　　　　　前　人¶
手詔来筵上腰金向粉闈勲名傳舊閣蹈舞著新衣白¶
社同逰在滄洲此㑹稀寒笳發後殿秋草送西歸世難¶
常摧敵時閒已息機魯連功可讓千載一相輝¶
　　　西庭夜宴喜評事兄拜命　　前　人¶
猶是南州吏江城又一春隔簾湖上月對酒眼中人棘¶
寺初銜命梅仙已誤身無心羡榮禄唯侍却垂綸¶
<pb:KR4h0022_WYG_215-4a>¶
　　　恵福寺與陳劉諸官茶㑹得西字¶
　　　　　　　　　　　　　　前　人¶
到此機事遣自嫌塵網迷因知萬法幻盡與浮雲齊疎¶
竹映髙枕空花隨杖藜香飄諸天外日隠雙林西傲(集/作)¶
(微/)吏方見狎真僧幸相携能令歸客意不復還東溪¶
　　　夏日宴魏萬成湘水亭　　　前　人¶
何年家在此江濵(一作/濆)㡬度門前北渚春白髪亂生相¶
顧老黄鶯自語豈知人¶
<pb:KR4h0022_WYG_215-4b>¶
　　　梁州陪趙行軍龍崗寺北庭泛舟宴王侍御得¶
　　　　長字　　　　　　　　岑　參¶
誰宴霜臺使行軍粉署郎唱歌江鳥沒吹笛岸花香酒¶
影摇新月灘聲聒夕陽江鐘聞已暮歸棹緑川長¶
　　　早春陪崔中丞浣花溪宴得暄字¶
　　　　　　　　　　　　　　張　謂¶
旌節臨溪口寒郊斗覺暄紅亭移酒席畫鷁逗江村雲¶
帶歌聲颺風飄舞袖翻花開催秉燭川上欲黄昏¶
<pb:KR4h0022_WYG_215-5a>¶
　　　讌鄭伯璵宅　　　　　　　前　人¶
正月風光好逢君上客稀曉風吹鳥囀春雪帶花飛堂¶
上吹金管庭前試舞衣俸錢供酒價行子未須歸¶
　　　郡南亭子宴(集作/春宴)　　　　　前　人¶
亭子春城外朱門向緑林栁枝經雨重松色帶煙深漉¶
酒迎仙客穿池集水禽白雲常在眼聊足慰人心¶
　　　夜同宴用人字　　　　　　前　人¶
北斗囘新嵗東園值早春竹風能醒酒花月解留人邑¶
<pb:KR4h0022_WYG_215-5b>¶
宰陶元亮山家鄭子真平生頗同道相見日相親¶
　　　春園家宴　　　　　　　前　人¶
南園春色正相宜老婦同行少婦隨竹裏登臺人不見¶
花間覓路鳥先知櫻桃解結垂簷子楊栁能低入户枝¶
山簡醉来歌一曲參差笑殺郢中兒¶
　　　與從弟正字從兄兵曹宴集林園¶
　　　　　　　　　　　　　　李嘉祐¶
竹牕松户有佳期美酒香茶慰所思輔嗣外甥還解易¶
<pb:KR4h0022_WYG_215-6a>¶
恵連羣從總能詩簷前花落春深後谷裏鶯啼日暮時¶
去路歸程仍待月垂韁不控馬行遲¶
　　　晩春宴集無錫蔡長官(集作/明府)西亭¶
　　　　　　　　　　　　　　前　人¶
茅簷閒寂寂無事覺人和井近時澆圃城低下見河興¶
縁芳草積情向逺峯多别日歸吳地停橈更一過¶
　　　秋晩招隠寺東峰茶宴(送内弟閻伯/均歸江州)¶
　　　　　　　　　　　　　　前　人¶
<pb:KR4h0022_WYG_215-6b>¶
萬畦新稲傍山村數里深松到寺門幸有香茶留釋子¶
不堪秋草送王孫烟塵怨别唯愁隔井邑蕭條誰忍論¶
莫恠臨岐獨垂淚魏舒偏念外家恩¶
　　此詩二百三十六巻重出今已削去¶
　　　夜宴南陵留别　　　　　　前　人¶
雪滿前庭月色閒主人留客未能還預愁明日相離䖏¶
匹馬千山與萬山¶
　　　秋夜與梁鍠宴　　　　　　錢　起¶
<pb:KR4h0022_WYG_215-7a>¶
客到衡門(集作/閒林)下林香芳蕙時(集作林香/蕙草時)好風時(集作/能)¶
自至明月不須期秋水翻荷影晴霜脆栁枝(集作/絲)微官¶
是底物許日廢言詩¶
　　　陪考功王(集作/韋)員外城東池亭宴¶
　　　　　　　　　　　　　　　前　人¶
無雙錦帳郎絶景有池塘(集作絶境/有林塘)鶴静疎羣羽蓮開¶
失衆芳青(集作/晴)山看不厭流水趣何長日晩催歸騎鐘¶
聲促(集作/下)徳陽¶
<pb:KR4h0022_WYG_215-7b>¶
　　　太子李舍人城東别業與二三文友逃暑¶
　　　　　　　　　　　　　　　前　人¶
下馬失炎暑重門深緑篁宮臣禮嘉客林表開蘭堂兹¶
日(一作/夕)興難盡澄罍照墨場東林晩来好極目趣何長¶
鳥道掛疎雨人家殘夕陽城隅擁歸騎留酌(集作/醉)戀瓊¶
芳¶
　　　奉陪郭常侍宴滻水山池　　前　人¶
掖垣携愛客勝地賞年光向竹過賔館尋山到妓堂歌¶
<pb:KR4h0022_WYG_215-8a>¶
聲掩金谷舞態出平陽池滿簪裙影花添蘭麝香鶯啼¶
春未老酒冷日猶長安石風流事須歸騎省郎¶
　　　陪郭常侍令公東亭宴集　　前　人¶
盛業山河列重名劒履榮珥貂為相子開閣引時英美¶
景池臺色佳期宴賞情詞人載筆至仙妓出花迎暗竹¶
朱輪轉回塘玉珮鳴舞衫招戲蝶歌扇隔啼鶯飲徳心¶
皆醉披雲興轉清不愁歡樂盡積慶在和羮¶
　　　春夜皇甫冉宅歡(疑/)酒　　　張　繼¶
<pb:KR4h0022_WYG_215-8b>¶
流落時相見悲歡共此情興因罇酒洽愁為故人輕暗¶
滴花垂露斜暉月過城&KR0218;知横吹曲江外作邊聲¶
　　　禇主簿宅㑹畢庶子錢員外郎使君¶
　　　　　　　　　　　　　　韓　翃¶
開甕臘酒熟主人心賞同暮天疎竹上殘雪亂山中更¶
喜宣城印朝廷與謝公¶
　　　華州夜宴庾侍御宅　　　　前　人¶
世故他年别心期此夜同千峯孤燭外片雨一更中酒¶
<pb:KR4h0022_WYG_215-9a>¶
客逢山簡詩人得謝公自憐驅匹馬拂曙向關東¶
　　　春日陪兩省諸公宴張舍人宅　郎士元¶
懶尋芳草徑来接侍臣筵山色知殘雨墻隂覺暮天鶯¶
歸漢宮栁花隔杜陵烟地與東城接春光醉目前¶
　　　春宴王起城東别業　　　　前　人¶
栁陌乍隨洲勢轉花源忽傍竹隂開䏸令瀑水清人境¶
直取流鶯送酒杯山下古松當綺席簷前片雨滴春苔¶
地主同聲復同舍留連不畏夕陽催¶
<pb:KR4h0022_WYG_215-9b>¶
　　　宴趙氏昆季書院　　　　　盧　綸¶
詩禮挹餘波相歡在琢磨琴罇方㑹集珠玉忽駢羅謝¶
族風流盛于門福慶多花攅騏驥&KR0820;錦絢鳳凰窠詠雪¶
因饒妹書經欲換鵝仍聞廣練被更有逺儒過¶
　　　春日喜雨奉陪馬侍中宴白樓　前　人¶
鸛鵠相呼緑野寛鼎臣閒倚玉欄干黄河擁沫流仍急¶
蒼嶺和雲色更寒艷艷風光呈瑞嵗泠泠歌頌振琱盤¶
今朝醉舞同鄉老不覺頻傾(集作/欹)獬豸冠¶
<pb:KR4h0022_WYG_215-10a>¶
　　　九日奉陪渾侍中宴白鶴樓　前　人¶
露白菊氛氳西樓盛襲文玉筵秋令節金鉞漢元勲説¶
劒風生座抽琴鶴遶雲謏儒無以答願得備前軍¶
　　此詩三百十二巻重出今已削去¶
　　　和李太守早秋城北亭宴司士因寄關中兄弟¶
　　　　(見三百/十六巻)¶
　　　丁評事宅秋夜宴集　　　　栁中庸¶
翠幕巻回廊銀燈開後堂風驚擁砌葉月冷滿庭霜綺¶
<pb:KR4h0022_WYG_215-10b>¶
席人將醉繁絃夜未央共憐今促席誰道客愁長¶
　　　郡齋雨中與諸文士宴集　　韋應物¶
兵衛森畫㦸宴寢凝清香海上風雨至逍遥池閣凉煩¶
痾近(集作/正)消散嘉賔復滿堂自慙居處崇未覩斯民康¶
理㑹是非遣性達形跡忘鮮肥屬時禁蔬菓幸見嘗俯¶
飲一杯酒仰聆金玉章神歡體自輕意欲(集作/氣)凌風翔¶
吳中盛文史羣彦今汪洋方知大藩地豈曰財賦强¶
　　　宴李録事　　　　　　　　前　人¶
<pb:KR4h0022_WYG_215-11a>¶
與君十五侍皇闈曉拂爐烟上玉墀花開漢苑經過䖏¶
雪下驪山沐浴時近臣零落今誰在仙駕飄颻不可思¶
此日相逢思曩(集作/舊)日一杯成喜亦成愁¶
　　　軍中冬宴　　　　　　　　前　人¶
滄海已云晏皇恩猶念勤宴論(集作/式宴)徧恒秩柔逺迨(集/作)¶
(及/)斯人兹邦實大藩伐鼔軍樂陳是時冬服成戎士氣¶
益振虎竹謬朝寄英賢降上賔徒罄周旋禮愧無海陸¶
珍庭中丸劒爛堂上歌吹新光景不知晩觥杓(集作/酌)豈¶
<pb:KR4h0022_WYG_215-11b>¶
能(一作/言)頻簞(集作/單)醪昔所感大醵况同忻顧謂軍中士¶
仰答何由申¶
　　　翫花與衛長林(二字集/作象)同醉　司空曙¶
衰鬢千莖雪(集作/白)他鄉一樹花今朝與君醉忘却在長¶
沙¶
　　　早春夜集耿拾遺宅　　　　李　端¶
如何逋客㑹忽在侍臣家新草猶停雪寒梅未稱花銜¶
杯雞欲唱逗月鴈應斜年齒俱憔悴誰堪故國賒¶
<pb:KR4h0022_WYG_215-12a>¶
　　　軍中醉飲寄沈八劉叟　　暢　當¶
酒渴愛江清餘酣潄晩汀軟莎欹坐稳冷石醉眠醒野¶
膳隨行帳華音發從伶數盃君不見都已遣沈冥¶
　　　偶宴西蜀摩訶池　　　　　前　人¶
珍木鬱波池風荷左右披淺觴寧及醉慢舸不知移䕃¶
簟流光冷凝簪照影欹胡為獨羈者雪涕向漣漪¶
　　　殷卿宅夜宴　　　　　　張南史¶
日暗城烏宿天寒&KR0820;馬嘶詞人留上客妓女出中閨積¶
<pb:KR4h0022_WYG_215-12b>¶
雪連燈照回廊映竹迷太常今夜宴誰不醉如泥¶
　　　陸璞宅秋暮雨中探韻同作(已見一百/五十三巻)¶
　　　　　　　　　　　　　　前　人¶
　　　江鄉故人偶集客舍　　　　戴叔倫¶
天秋月又滿城闕夜千重還作江南㑹翻疑夢裏逢風¶
枝鳴散(集作/驚暗)鵲露草覆寒蛩覊旅長堪醉相留畏曉鐘¶
　　　勸陸三　　　　　　　　　前　人¶
寒郊好天氣勸酒莫辭頻擾擾鍾陵市無窮不醉人¶
<pb:KR4h0022_WYG_215-13a>¶
　　　奉酧盧端公飲後贈諸公見示之作¶
　　　　　　　　　　　　　　前　人¶
佐幕臨戎(集作/人)旌斾間五營無事萬家閒風吹楊栁漸¶
拂地日映樓臺欲下山綺席晝開留上客朱門半掩擬¶
重關當時不敢辭先醉悟(一作/悞)逐羣公倒載還¶
　　此詩二百四十四巻重出今已削去¶
　　　奉陪李大夫九日龍沙宴㑹(得遲/字)¶
　　　　　　　　　　　　　　權徳輿¶
<pb:KR4h0022_WYG_215-13b>¶
龍沙重九㑹千騎駐旌旗水木秋光浄絲桐雅奏遲烟¶
蕪斂暝色霜菊發寒姿今日從公醉全勝落帽時¶
　　　韋賔客宅與朱博士宴集　　前　人¶
累抗乞身章湛恩比上庠賔筵徵稷嗣家法自扶陽簪¶
組歡言久琴壺雅興長隂嵐冒苔石輕籟韻風篁佩玉¶
三朝貴揮金百慮忘因知臥商雒豈勝白雲鄉¶
　　　閏春宴花溪嚴侍御莊　　戎　昱¶
一團春翠色云是子陵家山帶新晴雨溪留閏月花瓶¶
<pb:KR4h0022_WYG_215-14a>¶
開巾漉酒地拆笋抽芽綵縟承顔服朝朝奏白華¶
　　　冬夜宴梁十二㕔　　　　　前　人¶
故人能愛客秉燭㑹吾曹家為朋徒罄心縁翰墨勞夜¶
寒銷臘酒霜冷重綈袍醉臥西窓下時聞鴈響髙¶
　　　宴城東莊　　　　　　　崔　恵¶
一月生人笑㡬回相逢相值且銜杯眼看春色如流水¶
今日殘花昨日開¶
　　　同前　　　　　　　　　崔敏童¶
<pb:KR4h0022_WYG_215-14b>¶
一年過又一年春百嵗曽無百嵗人䏸向花中㡬回醉¶
十千沽酒莫辭貧¶
　　　五言奉和顔使君修韻海畢州中重宴¶
　　　　　　　　　　　　　　釋皎然¶
世學髙南郡身封盛魯邦九流宗韻海七字挹文江借¶
賞雲歸堞留歡月在窓不知名教樂千載與誰雙¶
　　　五言冬至日陪裴端公使君清水堂宴集¶
　　　　　　　　　　　　　　　前　人¶
<pb:KR4h0022_WYG_215-15a>¶
亞嵗崇髙(雜咏/作嘉)宴華軒照緑波渚芳迎氣早山翠向晴¶
多推往知時訓書羣(疑作/祥)辨政和從公惜日短留賞夜¶
如何¶
　　　五言晦日陪顔使君白蘋洲集得東字¶
　　　　　　　　　　　　　　前　人¶
南朝分古郡山水似湘東堤月吳風在洲居(雜咏作/湔車)楚¶
客同桂寒初結斾(雜咏/作佩)蘋小欲成叢時晦佳逰促髙歌¶
聽未終¶
<pb:KR4h0022_WYG_215-15b>¶
　　　五言陪盧判官水堂夜宴　　前　人¶
暑氣當宵盡徘徊坐月前静依山堞近凉入水屏偏乆¶
是栖林客初逢佐幕賢愛君髙野意烹茗酌淪漣¶
　　　春夜與諸公同宴呈陸郎中　前　人¶
南國宴佳賔交情老倍親月慙紅淚燭花笑白頭人寶¶
瑟絙(一作/恒)餘怨瓊枝不讓春更聞歌子夜桃李艷粧新¶
　　　春晩奉陪相公西亭宴集　武元衡¶
林(一作/花)苑春向䦨髙㑹重邀歡感物惜芳景放懐因綵¶
<pb:KR4h0022_WYG_215-16a>¶
翰玉顔穠處並銀燭焰中看若折持相贈風光益别難¶
　　　奉陪相公西亭夜宴陸郎中　崔　備¶
賔閣玳筵開通宵遞玉杯塵隨歌扇起雪逐舞衣廻剪¶
燭清光發添香煖氣来令君敦宿好更為一徘徊¶
　　　同前　　　　　　　　　王良士¶
芳氣襲猗蘭青雲展舊歡仙来紅燭下花發綵毫端海¶
岳期方逺松筠嵗正寒仍聞言贈䖏一字重琅玕¶
　　　同前　　　　　　　　　蕭　祐¶
<pb:KR4h0022_WYG_215-16b>¶
宏閣陳芳宴佳賔此㑹難交逢貴日重醉得少時歡斂¶
黛凝歌思求音足筆端一聞清佩動珠玉夜珊珊¶
　　　同前　　　　　　　　　　盧士政¶
華堂良宴開星使自天来舞轉朱絲(一作/絃)逐歌餘素扇¶
回水光臨曲檻夜色靄髙臺不在賔階末何由接上台¶
　　　同前　　　　　　　　　　獨孤寔¶
仙郎膺上才夜宴接三台燭引銀河轉花連錦帳開静¶
看歌扇舉不覺舞腰回寥落東方曙無辭盡玉杯¶
<pb:KR4h0022_WYG_215-17a>¶
　　　和劉員外陪韓僕射野亭公宴¶
　　　　　　　　　　　　　　　楊巨源¶
好客風流瑇瑁簪重簷髙幕曉沉沉綺筵霜重旌旗滿¶
玉帳天清絃管聲繁戲徒過魯儒目衆歡方集漢郎心¶
寒笳一曲嚴城暮雲騎連嘶香外林¶
　　　邵州陪王郎中宴　　　　　前　人¶
西塞無塵多玉筵貔貅鴛鷺儼相連紅茵照水開罇爼¶
翠幕當雲發管絃歌態曉臨團扇静舞容春映薄衫妍¶
<pb:KR4h0022_WYG_215-17b>¶
魯儒縱使他時有不似歡娛及少年¶
　¶
　¶
　¶
　¶
　¶
　¶
　文苑英華巻二百十五¶
