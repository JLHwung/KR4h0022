# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.970535
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百六十四
<pb:KR4h0022_WYG_264-1a>¶
欽定四庫全書¶
　文苑英華巻二百六十四　宋　李昉等　編¶
　寄贈十八¶
　　薛能十首　　　　　李頻七首¶
　　劉駕二首　　　　　皮日休三首¶
　　陸龜䝉四首　　　　許棠六首¶
　　聶夷中三首　　　　司空圖四首¶
　　鄭谷二十七首　　　杜荀鶴六首¶
<pb:KR4h0022_WYG_264-1b>¶
　　周朴十一首¶
　　贈禪師(已見二百/二十四卷)　　　　　　薛　能¶
　　　寄李頻　　　　　　　　　前　人¶
長安千萬蹊迷者自多迷性直(集作/直性)身難達良時日易¶
低環簷消舊雪晴氣滿春泥那得君同去遥峯苦愛齊¶
　　　贈苗端公二首　　　　　　前　人¶
繁總近何如君才必有餘身歡步兵酒吏寫魯連書坐¶
黙聞鼙吹庭班見雪初沈碑若果去一為訪鄰居¶
<pb:KR4h0022_WYG_264-2a>¶
　　　二¶
至老不相疎斯言不是虚兩心宜一體同舍又鄰居曉¶
角秋砧外清雲白月初從軍何有用未造魯連書¶
　　　麟東寓居寄蒲中友人　　　前　人¶
蕭條秋兩地獨院且同羣一夜驚為客多年不見君邉¶
心生落日鄉思羡歸雲更在相思處子規燈下聞¶
　　　寄河南鄭侍郎　　　　　　前　人¶
三峽與三壕門䦨去夢勞細氷和洛水初雪洒嵩髙大¶
<pb:KR4h0022_WYG_264-2b>¶
雅何由接日(疑/)㣲榮已逃寒忩不可寐風地葉搔搔¶
　　　獻僕射相公　　　　　　　前　人¶
清如氷玉重如山百辟嚴趨禮絶攀強虜外聞須(一作/應)¶
破膽平人長說(一作/見)盡開顔朝廷有道青春好門館無¶
私白日閒致却垂衣更何事㡬多詩句定(一作/合詠)闗闗(一/作)¶
(皆百家/詩選)¶
　　　䝉恩除侍御史行次華州寄蒋相¶
　　　　　　　　　　　　　　　前　人¶
<pb:KR4h0022_WYG_264-3a>¶
林下天書起遁逃不堪移疾入塵勞黄河近岸隂風急¶
仙掌臨闗旭日髙行野衆喧聞鴈發宿亭孤寂有狼嘷¶
荀家位極兼禪理應笑埋輪著所操¶
　　　寄唐州楊郎中　　　　　　前　人¶
闗雎憔悴一儒生忽把魚鬚事聖明貧得俸錢還乍喜¶
曉登朝序却無榮前年坐蜀同樽俎此日邉淮獨斾旌¶
班列道孤君不見曲江春煖共僧行¶
　　　塞上䝉汝州任中丞寄書　　前　人¶
<pb:KR4h0022_WYG_264-3b>¶
三省推賢兩掖才闗東深許稍遲迴舟浮汝水通淮去¶
雨出嵩峰到郡來投札轉京憂不逺枉緘經虜喜初開¶
西樓一望知無極更與何人把酒盃¶
　　　長安投邢員外　　　　　　李　頻¶
所學近彫蟲知難望至公徒隨衆人後擬老一生中間¶
歳家書到經營世業空心懸滄海闊夢去白雲通玉漏¶
聲連北銀河氣極東闗門迢逓月禁苑泬寥鴻地廣身¶
難跼時平道獨窮蕭條苔長雨淅瀝葉從風久怯干朝¶
<pb:KR4h0022_WYG_264-4a>¶
客長愁别釣翁拜投何忽敢言奨為曽䝉舉善如無替¶
垂恩本有終霜天摇落日莫使逐飄蓬¶
　　　秋日江上思歸山中友人　　前　人¶
蕭條對秋色相憶在雲泉木落病身起潮平歸思懸凉¶
鐘山頂寺暝色渡頭船此地非吾土淹留又一年¶
　　　贈喻坦之　　　　　　　　前　人¶
從容心自别飲水勝銜杯共在山中長相隨闕下來脩¶
身空有道取事(疑作/士)各無媒不信清平日終遺草野才¶
<pb:KR4h0022_WYG_264-4b>¶
　　　富春贈孫路　　　　　　　前　人¶
天柱與天目曽把(疑/)絶頂房青雲求禄晩白日坐家長¶
井氣通潮信忩風引海凉平生詩稱在老達亦何妨¶
　　　江上居寄山中客　　　　　前　人¶
山後與山前相思隔呌猿殘雲收樹末返照落江源苦¶
雨秋濤漲狂風猛火翻朝來賣藥客遇我達君言¶
　　　下第後屛居書懷寄張侍御　前　人¶
刖足豈一生良工隔千里故山彭澤上歸夢向汾水低¶
<pb:KR4h0022_WYG_264-5a>¶
催神氣盡僮僕心亦耻未達誰不知達者多忘此行年¶
忽已壮去老年更㡬功名如不彰身歿豈為鬼纔看芳¶
草歇即歎凉風起驄馬未來朝嘶聲尚在耳¶
　　　寄逺　　　　　　　　　　前　人¶
槐欲成隂分袂時君期十日復金扉槐今落葉已将盡¶
君向逺鄉猶未歸化石早曾聞節婦沉湘何必獨靈妃¶
湏知此意同生死不學他人空寄衣¶
　　　琪樹下因吟六韻呈先達者　劉　駕¶
<pb:KR4h0022_WYG_264-5b>¶
舉世愛嘉樹此樹何人識青(疑/)秋逺山意偶向亭際得¶
竒柯交若鬪世業(二字/疑)宻如織塵中尚青葱更想塵外¶
色所宜巢三鳥影入瑶池碧移根豈無時一問紫烟客¶
　　　長安抒懷寄知已　　　　　前　人¶
岐路不在地馬蹄徒苦辛上國聞姓名不如山中人火¶
宅滿六街此身入誰門愁心日&KR0262;亂又似空中塵白露¶
下長安百蟲鳴草根况當秋賦日却憶歸山村静女頭¶
欲白良媒况我隣無令苦長嘆長嘆銷人魂¶
<pb:KR4h0022_WYG_264-6a>¶
　　　宏詞下第感恩獻兵部侍郎　皮日休¶
分明仙籍列清虚自是還丹九轉疎畫虎已成飜類狗¶
登龍纔變即為魚空慙季布千金諾但負劉宏一紙書¶
猶有報恩方寸在不知通塞竟何如¶
　　　夏日獨處寄魯望　　　　　前　人¶
幽慵不覺耗年光犀柄金徽亂一床野客共為賖酒計¶
家人同作借書忙園蔬預遣分僧料廩粟先敎算學糧¶
無限髙情好風月不妨猶得事吾(松陵集/作呉)王¶
<pb:KR4h0022_WYG_264-6b>¶
　　　呉中書事寄漢南裴尚書　　前　人¶
萬家無事鎖蘭橈鄉味腥多厭紫䖀(江文通云/石劫也)水似棊¶
文交度郭柳如行陣(松陵集/作障)儼遮橋青梅蔕重初迎雨¶
白鳥羣髙欲避潮唯望舊知憐此景(松陵集/作意)得為傖鬼¶
也逍遥¶
　　　贈逺　　　　　　　　　　陸龜䝉¶
茱萸匣中鏡欲照心還懶本是細腰人别來羅帶緩從¶
君出門後不奏雲和管妾思冷如簧時時望君煖心期¶
<pb:KR4h0022_WYG_264-7a>¶
夢中見路永魂夢短怨生泣西風秋牕月華滿¶
　　　寄淮南竇(一作/鄭)書記　　　　前　人¶
記室千年翰墨孤唯君才力(一作/學)似應徐五丁驅得神¶
功盡二酉搜來秘檢疎煬帝㠶檣留澤國淮王牋奏入¶
班書清詞醉草無人見但釣寒江半尺魚(一作/鱸)¶
　　　曉起即事因成回文五十六言寄皮日休先輩¶
　　　　　　　　　　　　　　　前　人¶
平波送(一作/落)月吟閑境(一作/影)暗幌浮烟思起人清露曉¶
<pb:KR4h0022_WYG_264-7b>¶
垂花謝半逺風㣲動蕙抽新城荒上處樵童小石蘚分¶
來宿鷺馴晴寺野尋同去好古碑苔字細書勻¶
　　　寄吴子華　　　　　　　　前　人¶
一夜秋聲入井桐數枝㣲葉怕西風霏霏晩砌烟葉(疑/)¶
上淅淅疎簾雨欲通君整輪蹄名未了我依雲鶴病相¶
攻到頭江畔從漁事織作中流萬疋葓¶
　　　旅次滑臺投獻陸侍御　　　許　棠¶
已是愁來日堪驚却背秦天遥三楚樹路逺兩河人旅¶
<pb:KR4h0022_WYG_264-8a>¶
夢難歸隠吟魂不在身霜臺欹豸次頼許信來頻¶
　　　寄趙能卿　　　　　　　　前　人¶
我命同君命君詩似我詩俱無中道計各失半生期素¶
業滄江逺清時白髪垂蹉跎一如此何處卜棲遲¶
　　　隴州旅舍書事寄李中丞　　前　人¶
三伏客吟過長安未擬還蛩驚秋不動燕别思仍閑亂¶
葉隨寒雨孤蟬起暮闗經時髙枕外來往斾旌間¶
　　　寄黔南李校書　　　　　　前　人¶
<pb:KR4h0022_WYG_264-8b>¶
從戎巫峡外吟興更應多郡響蠻江漲山昏蜀雨過公¶
筵饒越客俗土尚巴歌中夜懷呉夢知驚灔澦波¶
　　　寄盩厔薛能少府　　　　　前　人¶
滿縣唯雲水何曾似近畿曉庭禽集慣寒署吏衙稀水¶
色封深澗樵聲在翠㣲時聞迎隠者依舊着山衣¶
　　　寄睦州侯郎中　　　　　　前　人¶
下國多髙趣終年半是吟潮濤通越分部伍雜閩音曉¶
郭雲藏市春山鳥讓林東浮雖未遂日日至中心¶
<pb:KR4h0022_WYG_264-9a>¶
　　　住京寄同志　　　　　　　聶夷中¶
在京如在道日日先(集作夜/夜先)雞起不離十二街日行一¶
百里役役大塊上周朝復秦市貴賤與賢愚古今同一¶
軌白兔落天西赤鵶飛海底一日復一日日日無終始¶
自嫌性如石不達榮辱理試問九十翁吾今尚如此¶
　　　贈農　　　　　　　　　　前　人¶
勸爾勤耕田盈爾倉中粟勸爾無伐桑減爾身上服清¶
霜一委地萬草色不緑狂風一飄林萬葉不着木青春¶
<pb:KR4h0022_WYG_264-9b>¶
如不耕何以自拘束¶
　　　客有進嘆後時者作詩勉之　前　人¶
後達多晩榮速得多疾傾君看構大厦何曽一日成在¶
暖湏在桑在飽湏在耕君子貴𢎞道道𢎞無不亨太陽¶
垂好光毛髮悉見形我亦二十年直似戴盆行荆山產¶
美玉石石皆堅貞未必盡有玉玉且間石生精衛一㣲¶
物猶恐填海平¶
　　　長安贈王注　　　　　　　司空圖¶
<pb:KR4h0022_WYG_264-10a>¶
正下搜賢詔多君獨避名客來當意惬花發遇歌成樂¶
地留髙趣權門讓後生東方御閑駟園外好同行¶
　　　贈(疑/)步寄李員外　　　　　前　人¶
危橋轉溪路經雨石叢荒幽瀑下仙果孤巢懸夕陽病¶
辤青𤨏秘心在紫芝房更喜諧招隠詩家有望郎¶
　　　寄鄭仁規　　　　　　　　前　人¶
清才鄭小戎標的貴逰中萬里雲無侣三山鶴不籠香¶
和丹地煖晩着綵衣風榮路期經濟唯應在至公¶
<pb:KR4h0022_WYG_264-10b>¶
　　　寄考功王員外　　　　　　前　人¶
喜聞三字耗閒客是陪逰白鳥間疎索青山日滯留琴¶
如髙韻稱詩愧逸才酬更勉匡君志論思在獻謀¶
　　　巴竇旅寓寄朝中從叔　　　鄭　谷¶
驚秋思浩然信美向巴天獨倚臨江樹初聞落日蟬衰¶
榮悲往事漂泊念多年未便甘休去吾宗盡見憐¶
　以下二十六篇並見集本¶
　　　寄題方干處士　　　　　　前　人¶
<pb:KR4h0022_WYG_264-11a>¶
山雪照湖水漾舟湖畔歸松篁調逺籟臺榭發清輝野¶
岫分開徑漁家並掩扉暮年詩力在新句更幽㣲¶
　　　寄獻湖州從叔員外　　　　前　人¶
顧渚山邉郡溪将罨畫通逺看城郭裏(一作外/又作處)全在水¶
雲中西閣歸何晩東呉興未窮茶香紫笋露洲迥白蘋¶
風歌緩眉低翠杯明蠟剪紅政成尋往事輟棹問漁翁¶
　　　寄膳部李郎中(昌符/)　　　　前　人¶
鄠郊陪野步早歳偶因詩自後吟新句長愁減舊知静¶
<pb:KR4h0022_WYG_264-11b>¶
燈㣲落燼寒硯旋生澌夜夜冥搜苦那能鬢不衰¶
　　　寄贈孫路處士　　　　　　前　人¶
平生詩譽更誰過歸老東呉命若何知已彫零垂白髮¶
故園寥落近滄波酒醒蘚砌花隂轉病起漁舟鷺迹多¶
深入富春人不見閒門空掩半庭莎¶
　　　贈日東鑒禪師(已見二百/二十四卷)　　前　人¶
　　　寄前水部賈員外　　　　　前　人¶
謝病别文昌仙舟向越鄉貴為金馬客雅稱水曹郎白¶
<pb:KR4h0022_WYG_264-12a>¶
鷺同孤潔清波共渺茫相如辭賦外騷雅趣何長¶
　　　贈文士王雄　　　　　　　前　人¶
知已竟(集作/更)何人夫君尚苦辛圖書長在手文學老於¶
身公道天難廢貞姿玉任真小齋松菊静願卜子為鄰¶
　　　寄南浦謫官　　　　　　　前　人¶
多才翻得罪天末抱窮憂白首為遷客青山遶萬州醉¶
欹梅障曉歌厭竹枝秋望闕懷鄉淚荆江水共流¶
　　　寄同年禮部趙郎中　　　　前　人¶
<pb:KR4h0022_WYG_264-12b>¶
仙步徐徐整羽衣小儀澄淡轉中儀樺飄紅燼趨朝路¶
蘭縱清香宿省時彩筆煙霞供不足綸(一作/粉)闈鸞鳳訝¶
來遲自憐孤宦誰相念祝禱空吟(一作/憑)一首詩¶
　　　寄贈楊䕫處士(已見二百/三十一卷)　　前　人¶
　　　寄碁客　　　　　　　　　前　人¶
松忩楸局穏相顧思皆凝㡬局賭山果一先饒海僧覆¶
圖聞夜雨下子對秋燈何日無覊束期君向杜陵¶
　　　寄察院李御史　　　　　　前　人¶
<pb:KR4h0022_WYG_264-13a>¶
古柏間松篁清隂在印牀宿郊䖍㸃饌秋寺静監香參¶
集行多揖(一作/懾)風儀見即荘佇聞横臂去帷集諫書囊¶
　　　贈富平李華(集作/宰)　　　　　前　人¶
夫君清且貧琴鶴最相親簡肅諸曹事安閑一境人陵¶
山雲裏拜渠路雨中巡易得連宵醉千缸石凍春¶
　　　偶懷寄臺院孫端公　　　　前　人¶
才拙道仍孤無何捨釣徒班雖超玉笋香不近金爐雨¶
露瞻䨇闕烟波隔五湖唯君應見念曾共伏(一作/仗)青蒲¶
<pb:KR4h0022_WYG_264-13b>¶
　　　丞相孟夏禮(集作/祗)薦南郊紀獻十韻¶
　　　　　　　　　　　　　　　前　人¶
節應清和後郊宫事潔羞至誠聞上帝明徳祀圜&KR0960;雅¶
用陶匏器馨非黍稷流就陽陳盛禮匡國稱(集作/禱)鴻休¶
漸曉蘭凝露㣲凉麥弄秋夀山横紫閣瑞靄抱皇州外¶
肅通班序中懐納誓憂(集作中嚴/納慶憂)升(集作/奏)歌三酒備表¶
敬百神柔池碧将還鳳原清再問牛萬方瞻輔翊共賀¶
贊王猷¶
<pb:KR4h0022_WYG_264-14a>¶
　　　李夷遇侍御久滯水鄉因抒寄懐¶
　　　　　　　　　　　　　　　前　人¶
簪豸年何久懸帆興甚長江流愛呉越詩格愈齊梁竹¶
寺清隂(集作/吟)逺蘭舟曉(集作/晩)泊香髙閒徒自任華省待¶
為郎¶
　　　寄贈藍田韋少府先輩　　　前　人¶
王畿第一縣縣尉是詞人館殿非初意圖書是舊貧破¶
氷泉竇響賽雪廟松春自此升通籍清華日逼(集作/近)身¶
<pb:KR4h0022_WYG_264-14b>¶
　　　聞所知逰樊州有寄　　　　前　人¶
誰無泉石趣朝下少同過貪勝覺程近愛閒經宿多片¶
沙留白鳥髙木引青蘿醉把漁竿去殷勤藉岸莎¶
　　　久不得張喬消息有寄　　　前　人¶
天末去程孤沿淮復向呉亂離何處甚安稳到家無樹¶
盡雲垂野檣稀月滿湖傷心遶村路應少舊耕夫¶
　　　九日偶懐寄左省張起居　　前　人¶
令節争歡我獨閒荒臺盡日向晴山渾無酒泛金英菊¶
<pb:KR4h0022_WYG_264-15a>¶
漫道官趨玉笋班深愧青莎迎野步不堪紅葉照衰顔¶
羡君官重多吟興醉帶天坡(集作/朱坡)落照還¶
　　　獻制誥楊舍人　　　　　　前　人¶
為郡東呉只飲氷瑣闈湏降詔(一作/鳳)書徵隨行已有朱¶
衣吏伴直多招紫閣僧忩下調琴鳴逺水簾前睡鶴背¶
秋燈葦坡竹塢情無限閒話(一作/語)毗陵問杜陵¶
　　　獻大京兆薛常侍　　　　　前　人¶
恥将官職(一作/業)競前途自愛篇章古不如一炷香新開¶
<pb:KR4h0022_WYG_264-15b>¶
道院數坊人静(一作/聚)避朝車縱逰藉草花垂酒閒卧臨¶
忩燕拂書唯有明公賞新句秋風不敢憶鱸魚¶
　　　為户部李郎中與令季端公寓止渠州洴江寺¶
　　　　偶作寄獻　　　　　　　前　人¶
退居瀟洒寄禪闗髙挂朝簪浄室間孤島暫(集作/雖)留䨇¶
鶴歇五雲争放一龍閒輕舟共泛花邉水野履同登竹¶
外山仙署金閨虚位久夜清應夢近天顔¶
　　　賀新除左省韋拾遺　　　　前　人¶
<pb:KR4h0022_WYG_264-16a>¶
初昇諫署是真仙浪透桃花十五年垂白郎官居坐末¶
着緋人吏立堦前百僚班定趨丹陛兩腋風清上碧天¶
從此追飛何處去金鑾殿與玉堂連¶
　　　寄職方李員外　　　　　　前　人¶
曾袖篇章謁長卿今來隨(集作/附)鳳事何榮星臨南省陪¶
仙步春滿東朝接珮聲(員外攝儲宫官谷/沗獲攀接集作附)談笑不拘先¶
後禮嵗寒仍與(集作/契)子孫情龍墀仗下天街暖共看圭¶
峯並馬行¶
<pb:KR4h0022_WYG_264-16b>¶
　　　寄顧雲　　　　　　　　　杜荀鶴¶
省得前年别蘋洲旅館中亂離身不定彼此信難通侯¶
國兵雖斂吾鄉業已空秋來憶君夢夜夜逐征鴻¶
　　　下第後寄池州鄭員外　　　前　人¶
省得(集作/出)蓬蒿修謁初䝉知曾不見生疎侯門數處将¶
書薦帝里經年借宅居未必有詩堪諷誦只憐無援過¶
吹嘘而(集作/如)今足得成持取莫使江湖却釣魚¶
　　　贈漣水崔少府　　　　　　前　人¶
<pb:KR4h0022_WYG_264-17a>¶
庭户蕭條燕雀喧日髙忩下枕書眠只聞留客敎沽酒¶
未省逢人說料錢洞口禮星披鶴氅溪頭吟月上漁船¶
九華山叟心相許不計官資(集作/卑)贈一篇¶
　　　贈李鐔(鐔自維陽避/亂東入中山)　　　　前　人¶
君行君文天合知見君於此我傷(集作/興)悲祗殘三口兵¶
戈後纔到孤村雨雪時着卧衣裳難辨洗旋求粱食莫¶
供炊地爐不煖柴枝濕猶把䝉求授小兒¶
　　　贈僧(已見二百/二十四卷)　　　　　　前　人¶
<pb:KR4h0022_WYG_264-17b>¶
　　　宿灤城却寄長山張書記　　前　人¶
一更更盡到三更吟破離心句不成數樹秋風滿庭月¶
憶君時復下堦行¶
　　　寄處士方干　　　　　　　周　朴¶
桐廬江水閒終日對柴闗因想别離處不知多少山釣¶
舟春岸泊庭樹晩鸎還莫便求栖隠桂枝堪恨顔¶
　　　寄塞北張符　　　　　　　前　人¶
隴樹塞風吹遼城角㡬枝霜凝無暫歇君貌莫應衰萬¶
<pb:KR4h0022_WYG_264-18a>¶
里平沙際一行邉鴈移那堪朔烟起家信正相離¶
　　　次梧州却寄永州使君　　　前　人¶
隨風(一作/雲)身不定今夜在蒼梧客淚有時有猿聲無處¶
無潮添瘴海闊煙拂太山孤却憶零陵住吟詩半玉壺¶
　　　贈念經僧　　　　　　　　前　人¶
庵前古折碑夜静念經時月皎海霞散露濃山草垂鬼¶
聞抛故塜禽聽離寒枝想得天花墜馨香拂白眉¶
　　　春日逰北園寄韓侍郎　　　前　人¶
<pb:KR4h0022_WYG_264-18b>¶
灼灼春園晩色分露珠千㸃映寒雲多情舞蝶穿花去¶
解語流鶯隔水聞冷酒盃中宜泛灔暖風林下自氛氲¶
仙桃不肯全開折應借餘芳待使君¶
　　　贈太偽和尚　　　　　　　前　人¶
太偽清復深萬像影沉沉有客衣多毳空門偈勝金王¶
侯皆作禮陸子只來吟我問師心處師言無處心¶
　　　秋夜不寐寄崔温進士　　　前　人¶
愁多難得寐展轉讀書床不是旅人病豈知秋夜長歸¶
<pb:KR4h0022_WYG_264-19a>¶
鄉憑逺夢無夢更思鄉枕上移忩月分明是淚光¶
　　　春中途中寄南巴崔使君　　前　人¶
旅人逰汲汲春氣又融融農事蛙聲裏歸程草色中獨¶
慙出榖雨未變暖天風子玉和予去應憐恨不窮¶
　　　喜賀㧞先輩衡陽徐正字　　前　人¶
黄紙晴空墜一緘聖朝恩澤洗寃讒李膺門客為閒客¶
梅福官銜改舊銜名自石渠書典籍香從芸閣着衣衫¶
寰中不用憂天旱霖雨看看屬傅巖¶
<pb:KR4h0022_WYG_264-19b>¶
　　　客州賃居寄蕭郎中　　　　前　人¶
松店茅軒向水開東頭舍賃一徘徊忩吟苦為秋江静¶
枕夢驚因曉角催鄰舍見愁賖酒與主人知去索錢來¶
眼看白筆為霖雨肯使紅麟便曬腮¶
　　　贈李裕先輩　　　　　　　前　人¶
曉擎弓箭入初塲一發曾穿百步楊仙籍舊題前進士¶
聖朝新奏校書郎馬疑金馬門前馬香認芸香閣上香¶
閑伴李膺紅燭下慢吟絲竹淺飛觴¶
<pb:KR4h0022_WYG_264-20a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_264-20b>¶
　¶
　¶
　¶
　¶
　¶
　¶
　¶
　文苑英華卷二百六十四¶
