# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:50.811357
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百五十七
<pb:KR4h0022_WYG_457-1a>¶
欽定四庫全書¶
　文苑英華巻四百五十七　宋　李昉等　編¶
　制書十¶
　　節鎮六¶
　　　授朱崇節河陽節度使制　　陸　扆¶
門下朕聞天垂星緯王者象之以設官地裂山河歴代¶
定之以建國所以咽喉中夏藩屏皇家非威望不足以¶
鎮寧非仁惠不足以撫養其有勲勞夙著宜申胙土之¶
<pb:KR4h0022_WYG_457-1b>¶
恩韜略素精屡委殿邦之任二者兼備斯為得人國有¶
彛章我復何愛前昭義軍節度使潞慈刑洺等州觀察¶
處置等使特進檢校司空兼潞州大都督府長史御史¶
大夫上柱國沛縣開國子食邑五百户朱崇節雄略縱¶
横忠誠貫直夙著(一作/抱)揔戎之術常韜靖亂之謀臨危¶
不屈於壯心多難益全其大節去病辭第誓彰鍾鼎之¶
勲王翦請田非為子孫之計日者平陽求瘼馮翊頒條¶
隰川竟保於孤城汝海將䋲(一作/綏)其弊俗其後孟津分¶
<pb:KR4h0022_WYG_457-2a>¶
閫上黨臨戎智謀潜契於蓍龜義烈彌堅於金石擁衆¶
而出陳兵以行指揮而神氣激揚叱咤而冦讎惕息今¶
則鄉閭顧慕士卒謳歌廡金咸佇於竇嬰竹馬思迎於¶
郭伋是用再兼五敎重委雙旌既資董衆之能仍舉疇¶
庸之典於戯功名易守自伐者必顛富貴可圖懷驕者¶
難保失道則禍生旋踵守義則福貽後昆勉爾令圖服¶
我明訓可依前檢校司徒充河陽節度使散官如故¶
　　　授周岳嶺南西道節度使制¶
<pb:KR4h0022_WYG_457-2b>¶
門下夫山結川融皆予之㝢縣蠶衣租食悉我之黎元¶
慘舒雖繋於陰陽覆燾豈殊於逺邇自頃中原搔擾遐¶
裔阻難或王澤不流或國章靡及念茲黔首系(一作/昌疑)我¶
皇風聿求養理之仁兼藉鎮寧之略訪于執事果得能¶
臣武安軍節度湖南觀察處置使特進檢校右僕射食¶
邑三百户周岳黄石傳符豐城得劔倜儻挺義夫之節¶
縱横抱名將之才擐甲執兵閫外以雄豪見許絶丼分¶
少江東以信義相推嚴武備而不喜戰争頒吏術而每¶
<pb:KR4h0022_WYG_457-3a>¶
先恩惠遂致塵清四鄙農勸三時鄉閭阜安卒乗雄富¶
是用疇其懿績仗以英謀輟乳哺於賦鴟之鄉壯藩垣¶
於獲象之郡爾其克膺重寄更茂嘉猷必令嶺嶠蠻陬¶
欽我之風化無使黄金翠羽累爾之清亷然後馬援威¶
聲孟嘗介㓗茍能礪操諒可齊名仍推(疑/)百越之封俾¶
進三槐之秩恩不虚受爾其欽哉可檢校司空充嶺南¶
道節度使餘並如故¶
　　　授陳珮廣州節度使制¶
<pb:KR4h0022_WYG_457-3b>¶
門下漲海奥區番禺巨屏雄藩夷之寳貨冠吳越之繁¶
華茍非令人難著清節列聖睠念必求賢良故宋璟播¶
美於前李勉垂芳於後朕初君臨㝢縣方以武定藩維¶
獨命卿往鎮茲土而崇龜果以清净為理謳謡日聞固¶
追詠於夷齊豈慙名於宋李代其任者不亦難乎爰求¶
勲舊之間别得英竒之士左軍都指揮使前静江軍節¶
度使開府儀同三司檢校司徒平章事頴川食邑三千¶
户實封一百户陳珮雄姿岳聳俊氣鷹揚家傳忠孝之¶
<pb:KR4h0022_WYG_457-4a>¶
風代襲韜鈐之術愛士卒而更逾吳起敬君子而不讓¶
張飛位以功髙名由義振先皇帝荐臻難運再新侯封¶
挺身於版蕩之中竭力於阽危之際或警廵於西蜀或¶
侍從於南梁殄岐陽兵火之災爾功居最戡京國宗祧¶
之難爾効復多皎㓗忠誠貫黄河而不濁堅貞壯節冐¶
烈火而寧焚雖衛鼎銘勲韓壇受律未臨列土豈答豐¶
功是命殿彼大邦授其峻秩仍示優崇之㫖再兼台衮¶
之榮於戯吳隠之昔號清亷英聲未冺馬伏波嘗推功¶
<pb:KR4h0022_WYG_457-4b>¶
業厥跡猶存茍能視糠粃於翠羽明珠張紀律於遐陬¶
異俗吳馬之政今古寧殊無使璟勉崇龜獨誇於前哲¶
也勉服丕訓無替令猷可檢校太保同平章事充嶺南¶
道節度使餘並如故¶
　　　授李籌盧龍節度使制¶
門下召奭舊邦燕昭故國其地廣而要其俗勁而雄儻¶
非英偉之才孰控臨戎之任詢于執政爰有良臣具官¶
李籌刜鍾利噐搆厦宏材負頗牧之威名藴闗張之節¶
<pb:KR4h0022_WYG_457-5a>¶
槩夙明軍志妙(一作/預)揣敵情訓戎兼務於詩書養士必¶
加於觴豆日者咸推友悌實卒元戎屢叅必勝之謀常¶
賛在和之義泊專庶務益洽羣情貔貅仰愛日之恩疆¶
場頼仁風(一作/長城)之固是用寵其龍節榮被鴒原俾登韓¶
信之壇仍進王祥之秩爾其禀我王度振乃家聲推信¶
義以睦鄰封謹法令以威蕃落武有備而不用士使樂¶
而不驕四者聿脩七徳斯在服我明訓厥惟欽哉可檢¶
校太保幽州大都督府長史盧龍軍節度使餘並如故¶
<pb:KR4h0022_WYG_457-5b>¶
　　　授周岳湖南節度使制¶
門下荆渚懷仁陶侃昔嘗再理潁川思乂黄霸於是重¶
臨茍狥人情何傷國體而况干戈乆試宵旰為憂將蘇¶
塗炭之災俾復旌旄之任詢于執政僉曰嘉謀具官周¶
岳早洞武經兼通政術嘗鎮湘中之地克揚閫外之威¶
執紀律以不踰播謳謡而甚遠拊封彌謹述職惟勤垂¶
竹帛之功名委旌幢之貴寵(一作尋垂竹帛之/功方委旌幢之貴)而遽因¶
疑間遂致遷移適五嶺之遐荒奪重湘之奥壤乃使軍¶
<pb:KR4h0022_WYG_457-6a>¶
戎憤悱黎庶怨咨煙塵不絶於累年瘡痍偏傷於一境¶
旋聞軍吏之衆耆老之徒咸詣䕶戎借留賢帥遭權臣¶
之擁遏致明命之稽延今我朝政惟新庶事思理雪爾¶
肺腸之憤申予雨露之恩俾殿舊邦用諧衆志爾其速¶
蘇凋瘵無念仇讎戢矛㦸之連營勸農桑於列郡布予¶
惠澤服我徽章茂繼前勲永膺重寄可依前檢校司徒¶
武安軍節度使餘並如故¶
　　　授張鐇彰義軍節度使制¶
<pb:KR4h0022_WYG_457-6b>¶
門下隴陰重地涇上雄藩勵控弦帯甲之徒資䕶塞和¶
戎之略爰自動知邉事夙練兵機加以制彼西陲屏于¶
中夏愽採輿人之論果聞良帥之才爰降命書式諧衆¶
欲具官張鐇雷霆勁氣鵰鶚竒姿秉孝愛以承家挺忠¶
直而事主玉鈐金匱弟兄咸繼於孫吳雪嶺蕭闗蕃虜¶
逺懷於頗牧矧示令委殿于是邦著勲烈於兩朝耀威¶
名於一紀訓兵積粟述職安邉城隍元固於金湯士卒¶
必均於觴豆功垂竹帛政洽謳謡並馳(一作/大張)賢將之名¶
<pb:KR4h0022_WYG_457-7a>¶
仰自元昆之訓豈為(疑作/謂)降年不永閱水興悲將既(疑/作)¶
(繼/)前脩是資同氣設齋壇而錫命馳瑞節以頒恩式光¶
十乗之雄不改三槐之秩爾其奉予紀律固乃封疆推¶
誠信以睦隣竭忠勞而報國自可委安禄位益茂功名¶
於戯爾鐇服我明訓可檢校司徒彰義軍節度使餘如¶
故¶
　　　授趙凝檢校太尉開府制¶
門下王者裂土疆以任材臣下推腹心以報主能任其¶
<pb:KR4h0022_WYG_457-7b>¶
材則國理能報其主則功髙其有鎮拊巨藩訓齊義旅¶
克展忠貞之效每遵紀律之條斷自予懐將頒殊渥具¶
官趙凝倜儻雄材縱横奥略奮垂天之羽翰聳發地之¶
巖巒頃纂舊封克承先訓嚴武備而不矜戰伐緩軍令¶
而不虐惸婺鄉閭阜殷卒乗輯睦顧峴首漢陽之地實¶
四㑹五達之莊扼咸鎬之咽喉遵荆吳之貢賦途路無¶
梗䑯航若流不有咸聲孰能通好(一作/齊)朕以姦兇構患¶
都邑縱兵爰避艱虞出居巖險而能徑馳專使來達臣¶
<pb:KR4h0022_WYG_457-8a>¶
誠乃陳底貢之儀備驗輸忠之節况爾先父寔余藎臣¶
前勲尚煥於&KR0034;鍾令嗣克傳於弓冶永言念舊尤在賞¶
新(一作/延)俾升掌武之班益重拊封之寄仍遷峻級式示¶
隆恩爾其保禄位以榮家竭忠勞而許國勉欽明訓無¶
忝厥官可開封府儀同三司檢校太尉平章事充忠義¶
軍節度使餘並如故¶
　　　授石善友鎮武節度使滕從免邕州節度使制¶
　　　　　　　　　　　　　　　前　人¶
<pb:KR4h0022_WYG_457-8b>¶
門下朔野雄藩地臨於強虜海濵巨屏境接於諸蠻茍¶
非威略不足以鎮寧非惠和不足以綏撫其有久專留¶
務具著能名雅稱分閫之才宜賜登壇之命具官石善¶
友夙知邉事素練戎韜驊騮騁風無逺不適具官滕從¶
免早習兵機常推忠欵豪曹出匣其鋭難當而能誓建¶
功名克遵紀律(一作克/律紀法)洎膺試用咸務恪恭封疆逺憚¶
其威聲溪洞每懷其信義固可以静茲絶塞阜彼遐陬¶
使風煙罷警於北陲琛賮逺臻於中土方資重委宜洽¶
<pb:KR4h0022_WYG_457-9a>¶
優恩俾真旄鉞之權用壯藩宣之寄或榮遷端揆或寵¶
陟秋官勉竭厥誠貳則有辟善友可檢校右僕射充鎮¶
武節度使兼安北都䕶從免可檢校刑部尚書嶺南道¶
節度使餘如故¶
　　　授武臣邠寧節度使制　　鄭　畋¶
門下推轂㧾戎朝廷之重寄登壇受鉞將帥之殊榮况¶
地接燕(集作/囬)山境連京甸兵雄俗阜拱我宸居宜擇英¶
賢以壯垣翰具官某乙雷泉禀氣邳石降籌習我(集作/起)¶
<pb:KR4h0022_WYG_457-9b>¶
翦之兵書用闗張之戰略雄嚴可憚忠赤無疑彰勇藝¶
於轅門顯勤勞於禁旅言皆許國志在忘(集作/不謀)家驊騮¶
豈戀於縶維鵰鶚常思於振擊今故錫(集作/委)之旄鉞(集/作)¶
(節/)授以土田俾使于邠用示殊寵爾其申嚴斥候訓習¶
師徒増疇壠以竢豐穰飾噐甲以圖精利蒐乗補䘚無¶
惑於(二字集/作或)惰㳺禦㓂安人必(集無/必字)期於静謐尚父之¶
英威未殄古公之風化猶存勉揚政經無負憂寄可檢¶
校某官充邠寧節度使主者施行¶
<pb:KR4h0022_WYG_457-10a>¶
　　　授李師望定邉軍節度使制¶
門下全蜀之南封部遐廣屏限蠻貊嶲為要衝間者守¶
將不嚴冦兵來䧟蕭條故地寂寞有年與其黷武開疆¶
孰若屯師固圉况精甲可用腴田可耕茍得其人豈復¶
翫冦是用割分州里崇建翰垣思其長才付以重事更¶
求中外格于旬時果得良臣式契朕志朝議大夫前鳯¶
翔少尹上柱國賜紫金魚袋李師望早以才榦彰于吏¶
途縱横不覊沉毅有斷頃嵗王師伐叛命爾供軍糗糧¶
<pb:KR4h0022_WYG_457-10b>¶
相繼於路岐兵士皆忻於飫飽裘甫之役爾守天台克¶
以偏師大挫狂孽厥後繼領符竹咸推器能二尹岐山¶
既從休罷鷙羽豈閑於韝上柛鋩終躍於腰間朕以荒¶
服未寧坤維多慮式當經制尤渇英竒知其可行召與¶
之語嘉謀響荅雄論風生奏刀而髖髀皆虚聚米而山¶
河盡覩築壇驟拜余無悔焉於戲初造之邦詎有堅敵¶
種落雜處兵糧未殷全資智謀克在威愛爾其投醪共¶
味立法推誠理軍猶家養士如子闢汙萊以務稼穡籌¶
<pb:KR4h0022_WYG_457-11a>¶
險阻以制闗防弓矢戈矛當嚴鍜礪風雲氛祲無忽視¶
瞻熟孫武之韜鈐慕孔明之事業使逰咩城下常驚鼓¶
鼙之威大度河南永保金湯之固勉思報國勿負知臣¶
擢握兵符衘榮憲印統諸軍之鈇鉞兼六郡之賦輿上¶
應星辰貴為侯伯將旌殊渥匪限彛章敬之戒之無忝¶
休命可嶲州刺史兼御史大夫充定邉軍節度使眉蜀¶
卭雅黎等州觀察處置統押近界諸蠻并統領諸道行¶
營兵馬制置等使¶
<pb:KR4h0022_WYG_457-11b>¶
　　　授龎從武寧平難軍節度使改名師古制¶
　　　　　　　　　　　　　　　張𤣥晏¶
門下沛澤遺封&KR0008;(漢書/作芒)山奥壤俗稱雄富人本質良古¶
為用武(一作/物非)之鄉今乃優賢之地况自嬰多難極廹挻¶
災蒸黎嘗困於流離全材久專於綏撫已觀試可爰議¶
正名時舉寵章用申奬勸具官龎從夙懷明略早負壯¶
圖精專能習於豹韜瓌偉素推其鷰頷襟靈豁逹氣宇¶
剛嚴居然將領之才邈爾深沉之度差肩頗翦接武韓¶
<pb:KR4h0022_WYG_457-12a>¶
彭揚閫外之休聲富幄中之嘉畫自委之留事頒我詔¶
條惠愛行於鄉閭威望揚於士伍克成謡詠逺副憂勤¶
臨戎既耀於雄稜撫俗備揚其善政遄移歳月足洽寵¶
靈是宜錫以旌幢進其官秩奄有徐夷之一境爰撫大¶
彭之故都膺吾眷求永作藩翰於戲敬敷五教光㧾十¶
連踐論道之華資加御貴之榮級無忘惕勵以奉恩光¶
可某官仍改名師古主者施行¶
　　　授王敬蕘武寧軍張珂彰義軍節度使制¶
<pb:KR4h0022_WYG_457-12b>¶
　　　　　　　　　　　　　　　前　人¶
門下錫以土田付之旌鉞必擇非常之士載𢎞不次之¶
恩况沛澤雄藩涇川巨鎮委用咸彰於試可節制宜膺¶
其正名爰舉徽章式(一作/並)分戎閫具官王敬蕘夙號將¶
才早探軍志襲淮流之積慶挺山立之雄姿勇實兼人¶
智能周物藴變通之茂用懷經濟之逺圖具官張珂閥¶
閱名門韜鈐祕略孝友克宣其遺羙忠勤㓜闡於令名¶
劍氣干霄鳯音合律撫士則能均丼苦推誠而可貫神¶
<pb:KR4h0022_WYG_457-13a>¶
明頃者頒我詔條各成政化(一作/郡政)惠愛亟沾於疲瘵威¶
聲益布於鄉閭爰自主留彌觀奉上既播褰帷之美勉¶
承建節之榮仍俾䟽封用光裂鎮噫硭(漢書/作芒)碭壓境種¶
落連營握兵符而皆是通侯掀大斾而具為上將當思¶
報効以服恩榮敬蕘可某官珂可某官主者施行¶
　　　授馮行襲昭信軍節度使制¶
門下分節制之任所以嚴我翰垣膺亷問之權所以宣¶
吾風化矧夫界連梁楚襟束咸秦據廣漢之上㳺振終¶
<pb:KR4h0022_WYG_457-13b>¶
南之巖險昔為禦侮之地用固神州爰升連帥之雄以¶
疇丕績言從人欲乃降朝恩昭信軍防禦使特進檢校¶
太子太保使持節金州諸軍事守金州刺史兼御史大¶
夫上柱國長樂縣開國伯食邑七百户馮行襲决雲利¶
刃逐日竒蹤禰衡重一鶚之名闗侯蓋萬人之敵御衆¶
布投醪之徳禮賢懷比飯之恭智略出羣忠果成性造¶
次不違於遵奬周旋備覩於公勤自委以頒條命之剖¶
竹蒞事繼懸魚之美臨人宣建隼之威疲薾既成其息¶
<pb:KR4h0022_WYG_457-14a>¶
肩豪右屢聞於破膽獻奉無闕賦租罔愆况頃者荆襄¶
路途兵戈驟起而能遽開間道俾達上京盡通江嶺之¶
貢輸來助朝廷之經費尋彰績效今有甄酬而一境緇¶
黄數邑耆艾咸陳章䟽請降節旄膺吾入保之榮茂彼¶
登壇之寵往服休命無忘敬恭可某官主者施行¶
　　　授李思敬武軍李繼顔保大軍節度使制¶
　　　　　　　　　　　　　　　前　人¶
門下洋源奥區鄜畤重鎮近境深聮於甸服長川古號¶
<pb:KR4h0022_WYG_457-14b>¶
於塞門念斯節制之雄睠尸察廉之寄必資才傑用副¶
選求乃者雕隂實維戎事壁壘且勞於九拒干戈僅徧¶
於四封姑務安人爰從易地具官李思敬練達韜鈐振¶
揚威望保風雨不渝之操得寛猛相濟之機奉上誠專¶
(一作/深)康時績茂常蓄持危之志雅推御衆之能具官李¶
繼顔驍果馳聲剛柔藴用負致君之全畧逞邁俗之宏¶
規克禀義方㓜知忠孝發黄間而破敵麾白羽以臨戎¶
並早沐恩榮俱分憂寄不乏循良之稱亟彰持重之大¶
<pb:KR4h0022_WYG_457-15a>¶
繼成襦袴之歌顯著山河之誓今則俾之迭處用叶厥¶
宜公台不改其華資終始各思其竭節於戯土田其(疑/)¶
廣爵秩互崇當遜志以保家勉輸誠而佐國勿恃險以¶
生事宜恭己而守常服我寵光無忘敬慎思敬可某官¶
繼顔可某官主者施行¶
　　　授王潮威武軍節度使制¶
門下朕言念蒸黎常勞旰食其在遐徼尤所注懷况閩¶
越之間島夷斯雜非威望不足以懾伏匪仁恕詎可以¶
<pb:KR4h0022_WYG_457-15b>¶
惠綏某言善政己成殊庸未陟則宜假之鈇鉞錫以麾¶
幢俾兼節制之權式寵察亷之寄具官王潮術深金匱¶
學富玉鈐彎弧傳百戰之名撫劍號萬人之敵才髙御¶
衆志本勤王風雲暗合於機謀霜雪不移其節槩為仁¶
由已重士逾山雅負將材尤精夷理自撫寧列郡振舉¶
六條疲甿懷愛戴之心漓(一作/裔)俗仰亷㓗之徳集是休¶
烈溢於聽聞而職貢交脩賦輿靡闕尊主之誠可見勝¶
殘之踐(疑/)無踰是用負海建牙踰閩錫社狥彼逺人之¶
<pb:KR4h0022_WYG_457-16a>¶
懇慰其闔境之情爰壯中權仍遷左揆爾其守茲舊貫¶
服我新恩勿恃貴以驕人無作威以生事更勵奉公之¶
節益堅惠下之規别俟寵靈罔虧績効可某官主者施¶
行¶
　　　授李繼徽秦州節度使制¶
門下邠土雄藩西郊故壘封境克連於甸壤城池近接¶
於昆夷爰膺節制之榮兼奉察亷之寄向非雄傑孰稱¶
選求况仍歳干戈未蘇惸獨鎮静允先於良將拊循尤¶
<pb:KR4h0022_WYG_457-16b>¶
藉於通賢得不因彼士心(一作/忠宣)茂茲朝委我有休命人¶
其聽諸具官某生知武畧夙號將材得黄石之沉機揔¶
青萍之利用貞心貫日壯氣凌雲藴豐財和衆之名遵¶
抱義戴仁之事自四郊多壘一劍臨戎推誠明以奉君¶
親仗忠信以為甲胄處衆每觀其自奮遇敵雅號於無¶
前茂著功庸動彰節槩乃者剖符隴坻建隼吳山頒條¶
早振其休聲守土載揚其善政委之鈇鉞錫以土疆撫¶
成紀之遐封治秦川之拓地投醪布徳减竈傳謀憂國¶
<pb:KR4h0022_WYG_457-17a>¶
忘家赤心可見飲氷食蘖清操難儔今則再寵緑徽是¶
光黒矟増其好爵廣彼爰田用分宵旰之憂式狥疲羸¶
之請爾其將我惠澤施於一方簡以臨人寛而整衆可¶
推養理之志用宏輯睦之規無怠親隣勉思稼穡奉於¶
公者必舉渉於私者勿為副此虚懷更圖明陟¶
　¶
　¶
　¶
<pb:KR4h0022_WYG_457-17b>¶
　¶
　¶
　¶
　¶
　¶
　¶
　¶
　文苑英華巻四百五十七¶
