# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.675576
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百五十三
<pb:KR4h0022_WYG_253-1a>¶
欽定四庫全書¶
　文苑英華巻二百五十三　宋　李昉等　編¶
　寄贈七¶
　　劉眘虚三首　　　　張光朝一首¶
　　邱為一首　　　　　張謂四首¶
　　岑參五首　　　　　包佶四首¶
　　包何一首　　　　　李嘉祐六首¶
　　錢起七首　　　　　賈至四首¶
<pb:KR4h0022_WYG_253-1b>¶
　　張繼二首　　　　　皇甫曽三首¶
　　郎士元四首　　　　皇甫冉二首¶
　　　寄閻防(防時在終南山/豐德寺讀書)　　　劉眘虚¶
青㝠南山口(文粹作清/瞑南山色)君與緇錫隣深路入古寺亂花¶
隨暮春紛紛對寂寞往往落衣巾松色空照水經聲時¶
有人曉心復南望山逺情獨親應以修往業亦惟立此¶
身深林度空夜烟月資清真莫欲(文粹/作歎)文明日彌年從¶
隠淪¶
<pb:KR4h0022_WYG_253-2a>¶
　　　暮秋揚子江寄孟浩然　　　前　人¶
木葉紛紛下東日凝烟霜山林相曉暮天海深清滄(一/作)¶
(蒼/)暝色况復乆秋聲亦何長孤舟兼微月獨夜仍越鄊¶
寒笛對京口故人在襄陽詠思勞今夕江漢遥相望¶
　　　寄江滔求孟六遺文　　　　前　人¶
南望襄陽路思君情轉親偏知漢水廣應與孟家隣在¶
日貪為善昨來聞更貧相如有遺草一為問家人¶
　　　荻塘西莊贈房元垂　　　　張光朝¶
<pb:KR4h0022_WYG_253-2b>¶
門在荻塘西塘髙何聫聮徃來分地利逺近無閑田水¶
國信汙下霖霪即成川苗稼盡湮没兹鄉獨豐年家肥¶
待親懿人樂思管絃日晏始能起盥潄看厨烟醖酒寒¶
正熟養魚長食鮮黄昏鍾未鳴偃息早已眠何意乆城¶
市寂寞邱中縁俛仰在顔色區區人事間憶昔炎漢時¶
乃知綺季賢静黙不能仕養老終南山¶
　　　湖中寄王侍御　　　　　　邱　為¶
日日湖水上好登湖上樓終年不向郭過午始梳頭嘗¶
<pb:KR4h0022_WYG_253-3a>¶
亦(一作/自)愛杯酒得無相獻酬小僮能鱠鯉少妾事蓮舟¶
毎有南海(一作/浦)信仍期後月遊方春轉揺蕩孤嶼毎淹¶
留騘馬真傲吏翛然無所求晨趨玉階下心許滄江流¶
少别如昨日何言經數秋應知方外事獨徃非悠悠¶
　　　寄李侍御　　　　　　　　張　謂¶
柱下聞周史書中慰越吟近看三嵗字遥見百年心價¶
以吹噓長恩從顧盼深不栽桃李樹何日得成隂¶
　　　寄崔灃州　　　　　　　　前　人¶
<pb:KR4h0022_WYG_253-3b>¶
共襆臺郎被俱褰郡守帷罰金殊徃日鳴玉幸同時五¶
馬来何晩雙魚贈已遲江頭望鄊月無夜不相思¶
　　　贈喬林(此詩見三/百四十巻)¶
　　　杜侍御送貢物戱贈　　　　前　人¶
銅柱朱崖道路難伏波横海舊登壇越人自貢珊瑚樹¶
漢使何勞獬豸冠疲馬山中愁日晩孤舟江上畏春寒¶
由来此貨稱難得多恐君王不忍㸔¶
　　　寄左省杜拾遺甫　　　　　岑　參¶
<pb:KR4h0022_WYG_253-4a>¶
聮歩趨丹陛分曺限紫微曉隨天仗入夕(集作/暮)惹御香¶
歸白髪悲花落青雲羡鳥飛聖朝無闕事自覺諫書稀¶
　　　高宫(集作/冠)谷口贈(集作/招)鄭鄠　前　人¶
谷中來相訪空齋不見君澗花燃暮雨潭樹暖春雲門¶
逕稀人跡簷峯下鹿羣衣裳與枕席山靄緑氛氲¶
　　　江夜宿龍吼灘臨眺思峨眉隱者兼寄幕中諸¶
　　　　公　　　　　　　　　　前　人¶
官舍臨江口灘聲已慣聞水烟晴吐月山火夜燒雲且¶
<pb:KR4h0022_WYG_253-4b>¶
欲尋方士無心戀使君思鄉那可住况復乆離羣¶
　　　客舍悲秋雨懐兩省舊逰呈幕中諸公¶
　　　　　　　　　　　　　　　前　人¶
三度為郎便白頭一從出守五經秋莫言聖主長不用¶
其那蒼生應未休人間嵗月如流水客裏秋風今又起¶
不知心事向誰論江上蟬聲空滿耳¶
　　　西蜀旅舍春歎寄朝中故人呈狄評事¶
　　　　　　　　　　　　　　　前　人¶
<pb:KR4h0022_WYG_253-5a>¶
春與人相乖栁青頭轉白平生未得意攬鏡私自惜四¶
海猶未安一身無所適自從兵戈動遂覺天地窄功業¶
悲後時光隂難(一作/歎)虚擲却為文章累幸有開濟筞何¶
負當途人無心矜窘阨廻瞻後来者皆欲相轥轢起草¶
思南宫竒言憶西掖時危任舒巻身退知損益窮巷草¶
轉深閉門日將夕橋西暮雨黒籬外春江碧昨者始識¶
君相㸔俱是客聲華同道術世業通徃昔早湏歸天階¶
不得安孔席吾先稅歸鞅舊國如咫尺¶
<pb:KR4h0022_WYG_253-5b>¶
　　　對酒贈故人　　　　　　　包　佶¶
扶起籬披菊霜輕喜重開醉中驚老去笑裏覺愁來月¶
送人無盡風吹浪不廻感時將有寄詩思澁難裁¶
　　　近獲風癉(集作/痺)之疾題寄所懐¶
　　　　　　　　　　　　　　　前　人¶
病夫將已矣無可答君恩衾枕同覉客圗書委外孫乆¶
来從吏道常欲奉空門疾走機先息歌行力漸煩無醫¶
能却老有變是遊魂鳥宿還依伴蓬飄莫問根宿行齊¶
<pb:KR4h0022_WYG_253-6a>¶
指馬觀境制心猿唯借南榮地清晨暫負暄¶
　　　發襄陽後却寄公安人　　　前　人¶
揮涕(集作/淚)送廻人將書報所親晩年多疾病中路有風¶
塵王粲頻徵楚君恩許入秦還同星火去馬上别江春¶
　　　同李吏部伏日口號呈元庶子路中丞¶
　　　　　　　　　　　　　　　前　人¶
火炎逢六月金伏過三庚㡬度衣裳汗(一作/澣)誰家枕簟¶
清頒氷無下位裁扇有髙名吏部還開甕殷勤二客情¶
<pb:KR4h0022_WYG_253-6b>¶
(雜録/作卿)¶
　　　寄楊侍御　　　　　　　　前　人¶
一官何幸得同時十載無媒獨見遺今日不論腰下組¶
請君㸔取鬢邊絲¶
　　　贈王八衢州　　　　　　　李嘉祐¶
丹地偏相逐清江若有期腰金才子貴剖竹老人遲桂¶
檝閑迎客茶甌對説詩渚田分邑里山樹掛罘罳心静¶
無華髪人和似古時别君逺山去幽獨更應悲¶
<pb:KR4h0022_WYG_253-7a>¶
　　　晩發咸陽寄同院遺𥙷　　　前　人¶
征戰初休草又衰咸陽晩眺淚堪垂去路全無千里客¶
秋田不見五陵兒秦家故事隨流水漢代高墳對石碑¶
廻首青山獨不語羡君談笑萬年枝¶
　　　暮春宜陽郡齋愁坐忽聞枉劉七侍御新詩因¶
　　　　以酬贈(集作/答)　　　　　　前　人¶
子規夜夜啼櫧葉逺道春來(一作/逢春)半是愁芳草伴人還¶
易老落花隨水亦東流山臨睥睨恒多雨地接瀟湘畏¶
<pb:KR4h0022_WYG_253-7b>¶
及秋唯羡君為周柱史手持黄紙到滄洲¶
　　　晩發江寧道中呈嚴維　　　前　人¶
惆悵垂(集作/遥)江路蕭條落日過蟬鳴獨樹急鴉向古城¶
多轉曲隨青嶂因髙見白波潘生秋徑草嚴子意如何¶
　　　仲夏江隂官舍寄裴長官(集作/明府)¶
　　　　　　　　　　　　　　　前　人¶
萬室江邊次孤城對海安朝霞晴作雨濕氣夜(集作/晩)生¶
寒苔色侵衣桁潮痕上井欄題詩寄(集作/招)茂宰思爾欲¶
<pb:KR4h0022_WYG_253-8a>¶
辭官¶
　　　贈衛南長官赴任　　　　　前　人¶
吏曹難茂宰主意念疲人更事文犀節還過白馬津雲¶
間辭北闕樹裏出西秦為報陶明府裁書莫厭頻¶
　　　闕下贈閻舍人　　　　　　錢　起¶
二月黄鸚(集作/鸝)飛上林春城紫禁晩隂隂(集作陌/曉沉沉)長樂¶
鍾聲花外盡龍池栁色雨中深陽和不散窮途恨霄漢¶
長(集作/常)懸捧日心獻賦十年猶未遇羞將白髪對華簮¶
<pb:KR4h0022_WYG_253-8b>¶
　　　晩秋寄王中丞袁員外(集作秋夜寄袁/中丞王員外)¶
　　　　　　　　　　　　　　　前　人¶
一夕盈千念方知别者勞衰容難㑹靣䰟夣暫(集作/想)同¶
袍片月臨城早晴河度鴈髙應憐蔣生逕秋露滿蓬蒿¶
　　　獻嵗初歸舊居酬皇甫侍郎見寄¶
　　　　　　　　　　　　　　　前　人¶
欲知愚谷好乆别與春還鸎暖初歸樹雲晴却戀山石¶
田耕種少野客性情閑裘仲應難見殘陽且掩關¶
<pb:KR4h0022_WYG_253-9a>¶
　　　秋夜寄張韋二主簿　　　　前　人¶
凉夜褰簾好輕風過月初碧空河漢(集作/江色)淺紅葉落(集/作)¶
(露/)聲虛道阻(集作/隔)天難問機忘世乆(集作/易)踈不知雙翠¶
鳳棲棘復何如¶
　　　寄郢州郎使君士元　　　　前　人¶
龍節知無事江城不掩扉詩傳過客逺書到故人稀坐¶
嘯㸔潮起行風(集作/春)送鴈歸望舒三五夜思盡謝元暉¶
　　　東臯早春寄元校書　　　　前　人¶
<pb:KR4h0022_WYG_253-9b>¶
禄㣲頼學稼嵗起歸衡茅窮途戀明主耕桑迹(集作/亦)近¶
郊夜来霽山雪陽氣動林稍萌蕙暖初吐春鳩鳴欲(集/作)¶
(始/)巢蓬莱頻入夢知子與(集作/憶)貧交¶
　　　雜言山中寄時校書　　　　前　人¶
蓬莱紫氣(一作/之子)温如玉唯予知爾陽春曲别来㡬日芳¶
蓀緑百花滿眼不見君青山一望心(集作/觴)斷續¶
　　　自蜀奉冊命往朔方途中呈韋左相文部房尚¶
　　　　書門下崔侍郎　　　　　賈　至¶
<pb:KR4h0022_WYG_253-10a>¶
胡羯亂中夏鸞輿忽南廵衣冠䧟戎㓂狼狽隨風塵豳¶
公秉大節臨難不顧身激昂白刃前濺血下沾巾尚書¶
抱忠義歴險披荆榛扈從出劒門登翼岷江濵時望挹¶
侍郎公才標搢紳亭亭崑山玉皎皎無緇磷顧惟乏經¶
濟扞牧陪從臣永願雪㑹稽仗劒清咸秦太皇時内禪¶
神器付嗣君新命集舊邦至徳被逺人捧冊自南服奉¶
誥趨北軍覲謁心載馳違離難重陳筞馬出蜀山畏途¶
上縁雲飲啄叢箐間栖息虎(一作/餓)豹群﨑嶇凌危棧惴¶
<pb:KR4h0022_WYG_253-10b>¶
慄驚心神峭壁上嶔岑大江下沄沄皇風扇八極異類¶
懐深仁元兇誘熟(一作/黠)虜肘腋生妖氛明主信英武威¶
聲赫殊隣誓師自朔方旗幟何繽紛鐵騎照白日旄頭¶
拂秋旻將来(一作/俟)盪滄溟寜止蹴崑崙古来有迍難否¶
泰長相因夏康纉禹績(一作少康/纉夏服)代祖復漢勲于役各¶
勤王馳驅拱紫宸豈惟太公望徃昔逢周文誰謂三傑¶
才功業獨殊倫感此慰行邁無為歌苦辛¶
　　　巴陵早春寄荆州崔司馬吏部閻功曹舍人¶
<pb:KR4h0022_WYG_253-11a>¶
　　　　　　　　　　　　　　　前　人¶
謫君瀟湘渚再見洞庭秋極目連江漢西南浸斗牛滔¶
滔盪雲夣澹澹揺巴邱曠如臨渤澥窅疑造瀛洲君山¶
麗中波蒼翠長夜浮帝予去永乆楚詞尚悲愁我同長¶
沙行時事加百憂登髙望舊國胡馬滿東周宛葉遍蓬¶
蒿樊鄧無良疇獨攀青楓樹淚洒滄江流故人西掖寮¶
同扈岐陽蒐差池盡三㸃蹭蹬各南州相去雖地近不¶
得從之逰耿耿雲陽䑓迢迢王粲樓跂子暮霞裏誰謂¶
<pb:KR4h0022_WYG_253-11b>¶
無輕舟¶
　　　閑居秋懐寄陽翟陸賛府封邱髙少府¶
　　　　　　　　　　　　　　　前　人¶
今日霖雨霽颯然髙舘凉秋風吹二毛烈士加慨慷憶¶
昔皇運初衆賢值龍驤解巾佐幕府脱劍昇明堂郁郁¶
被慶雲昭昭翼太陽鯨魚縱大壑鸑鷟鳴髙岡信矣草¶
創時太階速賢良一言頓遭逢片善䝉㤙光我生属聖¶
明感激切自彊﨑嶇郡邑權連蹇翰墨塲天朝富英髦¶
<pb:KR4h0022_WYG_253-12a>¶
多士如珪璋盛才溢下位蹇歩徒猖狂閉門對群書几¶
案在我旁枕席想逺遊聊欲浮滄浪八月白露降𤣥蟬¶
號枯桑艤舟臨清川迢遰愁思(一作/海)長我有同懐材(疑/)¶
各在天一方離披不相見浩蕩隔兩鄉平生霞外期宿¶
昔共行藏豈無蓬莱樹嵗晏空蒼蒼¶
　　　巴陵寄李二户部張十四禮部¶
　　　　　　　　　　　　　　　前　人¶
江南芳草初幕幕愁殺江南獨愁客秦中楊栁也應春¶
<pb:KR4h0022_WYG_253-12b>¶
轉憶秦中相憶人萬里鸎花不相見登高一望淚霑巾¶
　　　㑹稽秋晩奉呈于太守　　　張　繼¶
寂寂訟庭幽森森㦸户秋山光隠危堞湖色上髙樓禹¶
穴探書罷天台作賦遊雲浮將越客嵗晩共淹㽞¶
　　　陸沉詩上禮部楊侍郎　　　前　人¶
調與時人背心將靜者論終年在(一作/帝)城裏不識五侯¶
門¶
　　　奉寄中書王舍人　　　　　皇甫曽¶
<pb:KR4h0022_WYG_253-13a>¶
腰金載筆謁承明至道安禪得此生西掖㡬年綸綍貴¶
東山遥夜薜蘿情風傳漏刻星河曙月上梧桐雨露清¶
聖主好文誰為薦閉門空賦子虚成¶
　　　寄劉員外　　　　　　　　前　人¶
南憶新安郡千山帯夕陽㫁猿知夜乆秋草助江長鬢¶
髪應成素青松獨見蒼愛才稱漢主題柱待回鄉(一作/劉郎)¶
　　　寄張衆甫　　　　　　　　前　人¶
悲風還舊浦雲嶺隔東田伏臘同鷄黍柴門閉雪天孤¶
<pb:KR4h0022_WYG_253-13b>¶
村明夜火稚子候歸船靜者心將憶離心畏度年¶
　　　寄鄭員外　　　　　　　　郎士元¶
暮蟬不可聼落葉詎堪聞自是悲秋客那能岐(一作/此)路¶
分荒城背流水逺鴈入寒雲陶令東籬菊餘芳可贈君¶
　　　寄李舒(一作送/張南史)　　　　　　前　人¶
雨餘深巷静獨酌送殘春車馬雖嫌僻鸎花不厭(一作/棄)¶
貧蟲絲粘户網䑕跡印床塵聞道山隂㑹(集作借問/山陽㑹)如¶
今有㡬人¶
<pb:KR4h0022_WYG_253-14a>¶
　　此詩二百七十二巻重出今已削去注異同為一¶
　　作¶
　　　贈萬生下第還吳　　　　　前　人¶
直道多不偶羙才應息機㶚陵春欲暮雲海獨言歸為¶
客成白首入門嗟布衣蓴羮若可憶蹔出掩柴扉¶
　　　寄李袁州桑落酒兼六言贈人(疑/)¶
　　　　　　　　　　　　　　　前　人¶
色比瓊漿猶嫩香同甘露仍春十年提携一斗逺寄瀟¶
<pb:KR4h0022_WYG_253-14b>¶
湘故人¶
　　　使至夀州淮路寄劉判官　　皇甫冉¶
榛草荒凉村落空驅馳卒歲亦何功蒹葭曙色蒼蒼逺¶
蟋蟀秋聲處處同鄊路遥知淮浦外故人多在楚雲東¶
日夕煙波那可道夀陽西去水無窮¶
　　　寄(集作/贈)韋司直　　　　　　前　人¶
聞君感嘆二毛初舊友相依萬里餘烽戍有時驚蹔定¶
甲兵無處可安居客来吳地星霜乆家在平陵音信踈¶
<pb:KR4h0022_WYG_253-15a>¶
昨夜春風還入户登山臨水復(一作/意)何如¶
　¶
　¶
　¶
　¶
　¶
　¶
　¶
<pb:KR4h0022_WYG_253-15b>¶
　¶
　¶
　¶
　¶
　¶
　¶
　¶
　文苑英華巻二百五十三¶
