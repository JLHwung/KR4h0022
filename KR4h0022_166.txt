# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.471366
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百六十六
<pb:KR4h0022_WYG_166-1a>¶
欽定四庫全書¶
　文苑英華巻一百六十六　宋　李昉等　編¶
　地部八¶
　　池雜題七首　　　　　溪九首¶
　　游泛二十八首　　　　雜題二十一首¶
　　池雜題¶
　　　題夀安王主簿池舘　　　　蘇　頲¶
洛邑通馳道韓郊在屬城舘将花雨映潭與竹聲清賢¶
<pb:KR4h0022_WYG_166-1b>¶
俊鸞栖棘賔遊馬佩蘅願言隨狎鳥從此濯吾纓¶
　　　和伊(集作/尹)諫議史舘山池作　王　維¶
雲舘接天居霓裳侍玉除春池百子外芳樹萬年餘洞¶
有仙人籙山藏太史書君恩深漢帝且莫上空(一作/雲)虛¶
　　　野居池上有月　　　　　　前　人¶
悠然雲間月復此照池塘泫露蒼茫濕沉波澹灔光應¶
門當未曙歌吹滿昭陽逺近徒傷目清輝靄自長¶
　　　雨後宿劉司馬池上　　　　賈　島¶
<pb:KR4h0022_WYG_166-2a>¶
藍溪秋漱玉此地漲清澄蘆葦聲兼雨菱荷香遶燈岸¶
頭秦古道亭靣漢荒陵静想泉根本幽崖落幾層¶
　　　盧氏池上遇雨贈同逰　　　温庭筠¶
簟翻凉氣集溪上潤殘碁萍皺風來後荷喧雨到時寂¶
寥閒望乆飄洒獨歸遲無限松江恨勞君觧釣絲¶
　　　習池晨起　　　　　　　　皮日休¶
清曙蕭森載酒來凉風相引繞亭䑓數聲翡翠背人去¶
一畨芙蓉含日開茭葉深深埋釣艇魚兒漾漾逐流盃¶
<pb:KR4h0022_WYG_166-2b>¶
竹屏風下登山屐十宿髙陽忘却廻¶
　　　官池秋夕　　　　　　　　羅　隠¶
池邉月影閒婆娑池上醉來成短歌芙蕖抵死怨珠露¶
蟋蟀苦口嫌金波往事向人言不得舊遊臨老恨空多¶
松膠作酒蘭為棹十載煙塵奈爾何¶
　　溪¶
　　　入少宻溪　　　　　　　　沈佺期¶
雲峯苔壁遶溪斜江路香風夾岸花樹宻不言通鳥道¶
<pb:KR4h0022_WYG_166-3a>¶
鷄鳴始覺有人家人家更在深巖口澗水週流宅前後¶
逰魚瞥瞥雙釣童伐木丁丁一樵叟自言避喧非避秦¶
薜衣耕鑿帝堯人相留且待鷄黍熟夕卧深山蘿月春¶
　　　過清溪水作　　　　　　　王　維¶
言入黄花川毎逐清溪水隨山将萬轉趣途無百里聲¶
喧亂石中色净深松裏演漾泛菱荇澄澄映葭葦我心¶
素已閒清川澹如此請留盤石上垂釣将已矣¶
　　　姑熟溪　　　　　　　　　李　白¶
<pb:KR4h0022_WYG_166-3b>¶
愛此溪水閒乗流興無極漾檝怕鷗驚垂竿待魚食波¶
翻曉霞影岸疊春山色何處浣紗人紅顔未相識¶
　　　清溪行　　　　　　　　　前　人¶
清溪清我心水色異諸水借問新安江見底何如此人¶
行明鏡中鳥度屏風裏向曉猩猩啼空悲逺遊子¶
　　　同前　　　　　　　　　　前　人¶
輕舟去何疾已到雲林境起坐魚鳥間動摇山水影巖¶
中響自合(疑作/答)溪裏言彌静無事令人幽停橈向餘景¶
<pb:KR4h0022_WYG_166-4a>¶
　　　雲母溪　　　　　　　　　劉長卿¶
雲母映溪水溪流知幾春深藏武陵客時過洞庭人白¶
髮慙皎鏡清光媚奫淪寥寥古松下嵗晩掛頭巾¶
　　　白雲溪　　　　　　　　　呉　鞏¶
山徑入修篁深林蔽日光夏雲生嶂逺瀑水引溪長秀¶
跡逄皆勝清芬坐轉凉回看玉樽夕歸路賞前忘¶
　　　晩次宣溪　　　　　　　　韓　愈¶
韶州南去接宣谿雲水蒼茫日向西客淚數行元(集作/先)¶
<pb:KR4h0022_WYG_166-4b>¶
自落鷓鴣休傍耳邉啼¶
　　　宿黒竈溪　　　　　　　　張　籍¶
夜到碧溪裏無人秋月明逢幽便移宿取伴亦探行花¶
下紅泉色雲西乳鶴聲明朝記歸處石上自書名¶
　　遊泛¶
　　　泛長溪　　　　　　　　　任　昉¶
殖禄聚歸糧逺隠謝覊靮絶物甘離羣長懐忍去國長¶
溪永東舍震區窮水域道遇垂綸叟聊長問津惑弭檝¶
<pb:KR4h0022_WYG_166-5a>¶
申九言無為累牽纆長泛滄浪水從明至曛黒¶
　　　落日泛舟東溪　　　　　　前　人¶
黝黝桑柘繁芃芃麻麥盛交柯溪易隂反景澄餘映吾¶
生雖有待樂天庻知命不學梁甫吟唯識滄浪詠田荒¶
我有役秩滿余謝病¶
　　　偶遊龍門北溪忽懐驪山别業因以言志示弟¶
　　　　淑奉呈諸大寮　　　　　韋嗣立¶
幽谷杜陵邉風煙别幾年偶來伊水曲溪嶂覺依然傍¶
<pb:KR4h0022_WYG_166-5b>¶
浦憐芳樹尋崖愛緑泉嶺雲隨馬足山鳥向人前地合¶
心俱静言因理自𤣥短材叨重寄尸禄愧妨賢毎挹挂¶
冠侶思從初服旋稻粱仍欲報嵗月坐空捐助岳無纎¶
塊輸溟謝末㳙還悟北轅失方求南澗田¶
　　　奉酬龍門北溪作　　　　　張　説¶
石澗泉虛落松崖路曲廻聞君北溪下想像南山隈近¶
念鼎湖别遥思雲障陪不知竒覯往空覩斯文來嵗後¶
寒初變春前芳未開黄蕤裊岸柳紫莟(集作/蕚)拆村梅盡¶
<pb:KR4h0022_WYG_166-6a>¶
室兹遊翫盈門幾樂哉嗟留洛陽陌夣詣建章臺野有¶
巢由性朝非元凱才布懐欽逺迹幽意日塵埃¶
　　　同前　　　　　　　　　　崔泰之¶
闗塞臨秋水驪山枕㶚川俱臨隠路側同在帝城邊謝¶
公兼出處携妓翫林泉鳴騶噴梅雪飛盖曵松煙聞琴¶
幽谷裏㸔奕古巖前落日低帷帳歸雲繞管絃叨榮慙¶
北闕㣲尚愛東田寂寞灰心盡蕭條塵事牽朝思登嶃¶
絶夜夣弄潺湲宿懐南澗意况覩北溪篇¶
<pb:KR4h0022_WYG_166-6b>¶
　　　同前　　　　　　　　　　崔日知¶
夙齡秉㣲尚中年忽有隣以兹山水癖遂得狎通人迨¶
我咸京道聞君别業新巖前窺石鏡河畔踏芳茵既憐¶
伊浦緑復憶㶚池春連詞謝家子同歡冀野賔趣閒魚¶
共樂情洽鳥來馴詎念昔遊者祗命獨留秦蕭條潁陽¶
戀冲漠漢隂眞無由陪勝躅空此翫書筠¶
　　　同前　　　　　　　　　　魏奉古¶
有美朝為貴幽尋地自偏踐臨伊水汭想望㶚池邉是¶
<pb:KR4h0022_WYG_166-7a>¶
遇皆新賞兹遊若舊年藤蘿隠路接楊桞拂(集作/御)溝聮¶
道愜神情王機忘俗理捐遂初誠已重兼濟實為賢跡¶
是東山上心仍北闕前顧慙經拾紫多謝賦思𤣥未躡¶
中林步空承華藻傳陽春和已寡扣寂竟徒然¶
　　　泛鏡湖南溪　　　　　　　宋之問¶
乗興入幽棲舟行日向低巖花候冬發谷鳥作春啼沓¶
嶂開天小叢篁夾路迷猶聞可憐處更在若耶溪¶
　　　耒陽谿夜行　　　　　　　張九齡¶
<pb:KR4h0022_WYG_166-7b>¶
乗夕棹歸舟縁源路轉幽月明㸔嶺樹風静聽谿流嵐¶
氣船間入霜華衣上浮猿聲雖此夜不是别家愁¶
　　　東谿翫月　　　　　　　　王　維¶
月從斷山口遥吐柴門端萬木分空霽流隂中夜攅光¶
連虛象白氣與風露寒谷静秋泉響巖深青靄殘清澄¶
入幽夣破影抱空巒恍惚琴窻裏松溪曉思難¶
　　　秋浦清溪雪夜對酒客有唱山鷓鴣者(已見一/百五十)¶
　　　　(五/巻)　　　　　　　　　　李　白¶
<pb:KR4h0022_WYG_166-8a>¶
　　　秋浦與同生(集作/周剛)宴清溪玉鏡潭¶
　　　　　　　　　　　　　　　前　人¶
康樂上官去永嘉遊石門江中(集作/亭非)有孤嶼千載跡猶¶
存我來憇秋浦三入桃波(集作/陂)源千峯照積雪萬壑盡¶
啼猿興與謝公合文因周子論掃崖去落葉帶月開酒¶
罇溪當大樓南溪水正南奔廻作玉鏡潭澄明洗心魂¶
此中得佳境可以絶囂喧清夜方歸來酣歌出平原别¶
後經此地為余謝蘭蓀¶
<pb:KR4h0022_WYG_166-8b>¶
　　　春泛若耶溪　　　　　　　綦母潜¶
幽意無斷絶此去隨所偶好風吹行舟落花(文粹作/花路)入¶
溪口際夜轉西壑隔山望南斗潭煙飛溶溶林月低向¶
後生事且彌漫願為持竿叟¶
　　　上已日越中與鮑侍御泛舟若耶溪¶
　　　　　　　　　　　　　　　劉長卿¶
蘭橈萬轉望汀沙(集作傍/汀葭)應接(集作/隔)雲峯到若耶舊浦¶
逺來移渡口垂楊深處有人家永和春色千年在曲水¶
<pb:KR4h0022_WYG_166-9a>¶
鄉心萬里賖君見魚船時借問前洲幾路入煙花¶
　　　奉陪鄭中丞自宣州解印與諸姪宴餘干後溪¶
　　　　　　　　　　　　　　　前　人¶
跡逺親魚鳥功成厭皷鼙林中阮生集池上謝公題户¶
牖垂藤合藩籬挿槿齊夕陽山向背春草水東西㸔竹¶
誰家好尋花㡬路迷何勞問秦漢更入武陵溪¶
　　　答秦徴君除少府春日見集苕溪酧梁耿别後¶
　　　　見寄六言　　　　　　　前　人¶
<pb:KR4h0022_WYG_166-9b>¶
晴川落日𥘉低(一作清川/永路何極)惆悵(一作/落日)孤舟解携鳥向平¶
蕪(一作/浮萍)逺近人隨流水東西白雲千里萬里明月前溪¶
後溪獨恨長沙謫去江潭春草萋萋¶
　　　泛若耶溪　　　　　　　　丘　為¶
結廬若耶裏左右若耶水無日不釣魚有時向城市溪¶
中流水急渡口水流寛毎得樵風便往來殊不難一川¶
草長緑四時那得辨短褐衣妻兒餘糧及鷄犬日暮鳥¶
雀希稚子呼牛歸住處無隣里柴門獨掩扉¶
<pb:KR4h0022_WYG_166-10a>¶
　　　溪行即事　　　　　　　　釋靈一¶
近夜山更碧入林溪轉清不知伏牛路潭洞何縱横曲¶
岸煙已合平湖月未生孤舟屢失道但聽秋泉聲¶
　　　雨後欲往天目山問元駱二公溪路¶
　　　　　　　　　　　　　　　前　人¶
昨夜雲生天井東春山一雨幾廻風林花併逐溪流下¶
欲上龍池通不通¶
　　　奉陪顔使君修韻海畢東溪泛舟餞諸文士¶
<pb:KR4h0022_WYG_166-10b>¶
　　　　　　　　　　　　　　　釋皎然¶
諸侯崇魯學羔鴈日成羣外史刋新韻中郎定古文菁¶
華兼百氏雅素備三墳國語思開物王言欲致君研精¶
業已就歡宴惜應分獨望西山去将身寄白雲¶
　　　西溪獨泛　　　　　　　　前　人¶
道情何所寄素舸漫流間真性憐髙鶴無名羡野山輕¶
寒苦竹秀入静片雲閒泛泛誰為侶唯應共月還¶
　　　若溪春興　　　　　　　　前　人¶
<pb:KR4h0022_WYG_166-11a>¶
春生若溪水雨後漫流通芳草行無盡春源去不窮野¶
煙迷極浦斜日起㣲風數處乗流望依稀似剡中¶
　　　遊溪待月　　　　　　　　前　人¶
溪色思泛月沿洄欲未歸殘燈逢水店踈磬憶山扉夜¶
浦魚驚少空林鵲遶稀可中纔望見撩亂𢷬寒衣¶
　　　奉陪侍中遊石笋溪十二韻　盧　綸¶
朝日照靈山中溪浩紛錯圖書無舊記鯀禹應新鑿雙¶
壁㵼天河一峯吐蓮蕚潭心亂雪卷巖腹繁珠落彩蛤¶
<pb:KR4h0022_WYG_166-11b>¶
攅錦囊芳蘿嫋花索猿羣曝陽嶺龍穴腥隂壑静得漁¶
者言閒聞洞仙博欹松倚朱幰廣石屯油幕國泰事留¶
侯山春縱康樂間關殊狀鳥爛漫無名藥欲驗少君方¶
還吟大隠作旌幢不可駐古塞新沙漠¶
　　　霅溪逺望　　　　　　　　張　籍¶
霅水碧悠悠西亭古岸頭夕光生逺岫斜照逐廻流此¶
地動歸思逢君方倦遊呉興耆舊盡空見白蘋洲¶
　　　和韓吏部泛南溪　　　　　賈　島¶
<pb:KR4h0022_WYG_166-12a>¶
溪裏晩從池岸出石泉秋急夜深聞木蘭船共山人上¶
月映渡頭零落雲¶
　　　泛溪　　　　　　　　　　項　斯¶
溪船泛數里便覺少炎暉動水花連影逢人鳥背飛深¶
猶見白石凉好換生衣未得多詩句終湏隔宿歸¶
　　　藍溪夜坐　　　　　　　　張　喬¶
藍水警塵夣夜吟開草堂月臨山靄薄松滴露花香詩¶
外真風逺人間静興長明朝訪禅侶更上翠㣲房¶
<pb:KR4h0022_WYG_166-12b>¶
　　雜題¶
　　　入峭峽　　　　　　　　　陳子昻¶
肅徒歌伐木騖(或作/驚)檝漾輕舟靡迤隨波水潺湲泝淺¶
流煙沙分兩岸露(或作/霧)島夾䨇洲古樹連雲宻交峯入¶
浪浮巖潭相映媚溪谷屢環周路迴光踰逼山深興轉¶
幽麕鼯寒思晩猿鳥暮聲秋誓息蘭臺䇿将從桂樹遊¶
因書謝親愛千歳覔蓬丘¶
　　　白湖守後溪宿雲門　　　　常　建¶
<pb:KR4h0022_WYG_166-13a>¶
落日山水清亂流鳴淙淙舊浦雨抽節新花水對窓溪¶
中日已沒歸鳥多為䨇杉松引直路出谷臨前湖洲渚¶
晩色靜又觀花與蒲入溪復登嶺草淺寒流速圓月明¶
髙峯春山因獨宿松隂澄初夜曙色分逺目日出城南¶
隅青青媚川陸亂花覆東郭碧氣銷長林四郊一清影¶
千里歸寸心前瞻王程促却戀雲門深畢竟有餘興到¶
家弹玉琴¶
　　　若耶溪逄孔九　　　　　　綦母潜¶
<pb:KR4h0022_WYG_166-13b>¶
相逄此溪曲勝託在煙霞潭影竹裏動巖隂簷外(一作/際)¶
斜人言上皇代犬吠武陵家借問淹留日春風滿若耶¶
　　此詩二百一十八巻重出今已削去¶
　　　酬綦母校書夣若耶溪見贈　儲光羲¶
校文在仙掖毎有滄洲心况此北窓下夣遊青溪隂春¶
㸔湖口漫夜入廻塘深往往䌫垂葛出舟望前林山人¶
松下飯釣客蘆中吟小隠何足貴長年固可尋還車首¶
東道惠言若南金以我採薇意傳之天姥岑¶
<pb:KR4h0022_WYG_166-14a>¶
　　　留題李明府霅溪水堂　　　前　人¶
寥寥此堂上幽意獨難論落日無王事青山在縣門雲¶
峰向髙枕漁釣入前軒竹動踈簾影苔生䨇履㾗荷香¶
隨坐卧湖色映晨昏虛牖閒生白鳴琴静對言暮禽飛¶
下上春水帶清渾逺岸誰家桞流煙何處村謫居投瘴¶
癘離思過湘沅從此扁舟去誰堪江浦猿¶
　　　尋東溪還湖中作　　　　　劉眘虛¶
出山更廻首日暮清溪深東嶺新别處數猿呌空林昔¶
<pb:KR4h0022_WYG_166-14b>¶
遊有初跡此路還獨尋幽興方在往歸懐復為吟雲峯¶
勞前意湖水成逺心望望已超越坐鳴舟中琴¶
　　　潁陽東溪懐古　　　　　　崔　曙¶
靈溪氛霧歇皎鏡清心顔空色下映水秋聲多在山世¶
人又踈曠萬物皆自閒白鷺寒更浴孤雲晴未還昔時¶
讓王者此地閉柴關無以躡髙歩凄凉岑壑間¶
　　　太白東溪張老舍即事寄舍弟姪等¶
　　　　　　　　　　　　　　　岑　參¶
<pb:KR4h0022_WYG_166-15a>¶
渭上秋雨過北風暮騷騷天晴諸山出太白峯最髙主¶
人東溪老兩耳生長毫逺近知百嵗子孫皆二毛中庭¶
井欄上一架獼猴桃石泉飯香秔酒瓮開新槽愛兹田¶
中趣始悟世上勞我行有勝事書此寄爾曹¶
　　　弋陽溪中望仙人城　　　　顧　况¶
何草乏靈姿無山不孤絶我行雖云蹇偶勝聊換節上¶
界浮中流光響洞明㓕曉禽曝霜羽寒魚依石髮自有¶
無還心隔波望松雪¶
<pb:KR4h0022_WYG_166-15b>¶
　　　静林精舍即梁武隠所有鐘磬並古物¶
　　　　　　　　　　　　　　　釋靈一¶
静林溪路逺蕭帝有遺蹤水擊羅浮磬山鳴于闐鐘燈¶
傳三際火樹老萬株松無復雲霞色空聞昔卧龍¶
　　　同李洗馬入餘不溪經辛将軍故城¶
　　　　　　　　　　　　　　　釋皎然¶
慘慘寒城望将軍下世時髙墉暮草遍大樹野風悲壁¶
壘今猶在勲庸近可思蒼然古溪上川逝共凄其¶
<pb:KR4h0022_WYG_166-16a>¶
　　　剡溪行却寄别新者　　　　朱　放¶
潺湲寒溪上自此成離别廻首望歸人移舟逄暮雪頻¶
行識草樹漸老傷年髮唯有白雲心為向東山月¶
　　　越溪村居　　　　　　　　戴叔倫¶
年來晩客寄禪扉多話貧居在翠㣲黄雀數聲催桞變¶
清溪一路踏花歸空林野寺經過少落日深山伴侶稀¶
負米到家春未盡風蘿閒掃釣魚磯¶
　　　清溪路中寄常于二侍御　　崔　備¶
<pb:KR4h0022_WYG_166-16b>¶
偏郡隔雲岑溪廻路更深少留攀桂樹畏渇望梅林野¶
笋資公膳山花慰客心别來無信至可謂井缾沉¶
　　　将移耶溪舊居留呈嚴長史陳祕書¶
　　　　　　　　　　　　　　　秦　系¶
鷄犬漁舟裏長謡任興行即今邀客醉已被逺山迎書¶
笈将非重荷衣著甚輕謝安無箇事忽起為蒼生¶
　　　假攝池州留别東溪隠居　　朱　灣¶
一官仍是假豈願數離羣愁鬢㸔如雪浮名認是雲暫¶
<pb:KR4h0022_WYG_166-17a>¶
辭南國隠莫勒北山文今夜松溪月還應夣見君¶
　　　溪行逄雨與桞中庸　　　　孚　端¶
日落衆星分蕭蕭暮雨繁那堪兩處宿共聽一聲猿¶
　　　贈同溪客　　　　　　　　張　籍¶
幽居得相近煙景亦寥寥共伐臨谿樹同為過水橋自¶
教仙鶴舞分採紫芝苖更愛南峯好尋君恐路遥¶
　　　芙蓉溪送前資州裴使君歸京寜拜户部裴侍¶
　　　　郎　　　　　　　　　　薛　逢¶
<pb:KR4h0022_WYG_166-17b>¶
桑柘林枯&KR1593;麥乾欲分離袂百憂攅臨溪莫話前途逺¶
舉酒湏歌後㑹難薄宦未甘霜髮改夾衣猶耐水風寒¶
遥知阮巷歸寧日幾院兒童候馬㸔¶
　　　宿裴氏谿居懐厲𤣥先輩　　馬　戴¶
樹下孤石坐草間㣲有霜同人不同此零鳥自南翔迢¶
遞夜山色青泠泉月光西風耿離抱江海遥相望¶
　　　霅溪晩泊寄裴庻子　　　　羅　隠¶
溪風如扇雨如絲閒歩閒吟桞惲詩杯酒踈狂如曩日¶
<pb:KR4h0022_WYG_166-18a>¶
野花狼籍似當時道窮漫有依劉感才急應無借㓂期¶
滿眼雲山莫相笑與君俱是受深知¶
　¶
　¶
　¶
　¶
　¶
　¶
<pb:KR4h0022_WYG_166-18b>¶
　¶
　¶
　¶
　¶
　¶
　¶
　¶
　文苑英華巻一百六十六¶
