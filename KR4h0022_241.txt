# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.340793
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百四十一
<pb:KR4h0022_WYG_241-1a>¶
欽定四庫全書¶
　文苑英華巻二百四十一　宋　李昉等　編¶
　酬和二¶
　　劉禕之一首　　　　楊烱三首¶
　　盧照鄰三首　　　　褚亮一首¶
　　陳子昻四首　　　　任希古一首¶
　　李嶠五首　　　　　沈佺期一首¶
　　杜審言一首　　　　于季子一首¶
<pb:KR4h0022_WYG_241-1b>¶
　　宋之問三首　　　　張說六首¶
　　蘇頲五首　　　　　張九齡七首¶
　　　酬鄭沁州　　　　　　　　劉禕之¶
騏閣一代良熊軒千里躅緝圖昭國典按部留宸矚匪¶
厭承明廬佇兼司隸局芸書暫輟載行使方臨俗節變¶
風緒髙秋深露華溽寒山歛輕靄霽野澄初旭已覺(一/作)¶
(切/)長年悲誰堪岐路促遙林征馬迅别館嘶驂跼雅贈¶
響摐金索居暌倚玉悽斷離鴻引勞歌思足曲¶
<pb:KR4h0022_WYG_241-2a>¶
　　　和酬虢州李司法　　　　　楊　炯¶
脣齒標形勝闗河壯邑居寒山抵方伯秋水面鴻臚君¶
子從遊宦忘情任巻舒風霜下刀筆軒蓋擁門閭平野¶
雲黃變長洲鴻鴈初菊花冝泛酒蒲葉好裁書昔我芝¶
蘭契悠然雲雨疎非君重千里誰肯惠䨇魚¶
　　　和鄭讐校内省眺矚思鄉懷友¶
　　　　　　　　　　　　　　　前　人¶
銅門初下辟石館始沉研遊霧千金字飛雲五色牋樓¶
<pb:KR4h0022_WYG_241-2b>¶
䑓橫紫極城闕俯青田暄入瑶房裏春廻(集作/過)玉宇前¶
霞文埋落照風物(集作/色)澹歸煙翰墨三餘隙闗山四望¶
懸頽風(集作/峯)暌酌羽流水曠鳴絃雖欣承白雪終恨隔¶
青天¶
　　　和劉長史答十九兄　　　　前　人¶
帝堯平百姓高祖宅三秦子弟分河岳衣冠動縉紳盛¶
名恒不隕歴代幾相因街巷塗山曲門閭洛水濵五龍¶
金作友一子玉為人寶劔豐城氣明珠魏國珍風標自¶
<pb:KR4h0022_WYG_241-3a>¶
落落文質且彬彬共許刁𤣥亮同推周伯仁石城俯天¶
闕鍾阜對江津驥足方遐駛(集作/騁)狼心獨未馴皷鼙鳴¶
九域風火集重闉城勢餘三版兵威乏四鄰居然混玉¶
石直置保松筠耿介酧天子危言數賊臣鍾儀琴未奏¶
蘇武節猶新受禄寧辭死揚名不顧身精誠動天地忠¶
義感明神怪鳥來(集作/俄)垂翼脩虵竟暴鱗來朝拜(集作/報)¶
休命述職下梁(一作/良)岷善政馳金馬嘉聲繞玉輪三荆¶
忽有贈四海更相親宫徴諧鳴石光輝掩燭銀山川遥¶
<pb:KR4h0022_WYG_241-3b>¶
滿目零露坐霑巾友愛光天下恩波浹後塵懦夫仰高¶
節下里繼陽春¶
　　　和王奭秋夜有所思　　　　盧照鄰¶
寂寂南軒夜悠然懷所知長河落鴈苑明月下鯨池鳳¶
䑓有清曲此曲何人吹丹唇間玉齒妙響入雲涯窮巷¶
秋風葉空庭寒露枝勞歌欲有和星鬂已將垂¶
　　　酬張少府柬之　　　　　　前　人¶
昔余與夫子相遇漢川隂珠浦龍猶卧檀溪馬正沉價¶
<pb:KR4h0022_WYG_241-4a>¶
重瑶山曲詞驚丹鳳林十年暌賞慰萬里隔招尋豪翰¶
風期阻荆衡雲路深鵬飛俱望昔蠖屈共悲今誰謂青¶
衣道還歎白頭吟地接神仙磵江連雲雨岑飛泉如散¶
玉落日似懸金重以瑶華贈空懷舞詠心¶
　　　和吳侍御被使燕然　　　　前　人¶
春歸龍塞北騎指鴈門陲胡笳折楊柳漢使採燕(集作/條)¶
支戍城聊一望花雪幾參差闗山有新曲應向笛中吹¶
　　　和御史韋大夫喜霽之作　　褚　亮¶
<pb:KR4h0022_WYG_241-4b>¶
晴天渡旅鴈斜影照殘紅野净餘煙盡山明(一作/開)逺色¶
同沙平寒水落葉脆晩枝空白簡光朝幰彤騶出禁中¶
息駕逰蘭坂彫文折桂叢無因輕羽扇徒自仰仁風¶
　　　東征答朝達相送　　　　　陳子昻(見集/本)¶
平生白雲意疲苶愧為雄君王謬殊寵旌節此從戎挼¶
䋲當繫虜單馬豈邀功孤劔將何托長謡塞上風¶
　　　酧李參軍崇嗣旅館見贈　　前　人¶
昨夜銀河畔星文犯天(集作/遥)漢今朝紫氣新物色果逢¶
<pb:KR4h0022_WYG_241-5a>¶
真言從天上落乃是地仙人白璧疑寃楚烏裘似入秦¶
推藏多古意歴覽備艱辛樂廣雲雖覩夷吾風未春鳳¶
歌空有問龍性詎能馴寶劔終應出驪珠㑹見珍未及¶
馮公老何驚孺子貧青雲儻可致北海憶孫賔¶
　　　答洛陽主人　　　　　　　前　人¶
平生白雲志早愛赤松逰事親恨未立從宦此中州主¶
人亦何問(集作/何發)旅客非悠悠方謁明天子清宴奉良籌¶
再取連城璧三陟平津侯不然拂衣去歸從海上鷗寧¶
<pb:KR4h0022_WYG_241-5b>¶
隨當代子傾仄且沉浮¶
　　　東征至淇門答宋十一叅軍之問¶
　　　　　　　　　　　　　　　前　人¶
南星中大火將子渉清淇西林映(集作/改)㣲月征斾空自¶
持碧潭去已逺瑶華折遺誰君(集作/若)問遼陽戍摇搖(集/作)¶
(悠/悠)天際旗¶
　　　和左僕射燕公春日端居述懷¶
　　　　　　　　　　　　　　　任希古(見初/學記)¶
<pb:KR4h0022_WYG_241-6a>¶
豐野光三傑媯庭賛五臣綈緗歌美譽絲竹詠芳塵聖¶
歴開環象昌年降甫申高門非捨築華搆豈垂綸鳳邸¶
摶霄翰龍池躍海鱗玉鼎昇黃閣金章謁紫宸禮闈通¶
政本文昌緫國均調風振薄俗清教叙彛倫星廻應緹¶
管日御驚寅賔葉上曽槐變花發小堂春思挂東都冕¶
言訪北山巾赫赫容䑓上千祀耀平津¶
　　　劉侍讀見和山邸十篇重申此贈¶
　　　　　　　　　　　　　　　李　嶠¶
<pb:KR4h0022_WYG_241-6b>¶
神嶽瑶池圃仙宫玉樹林乗時警天御清暑滌宸襟梁¶
駕陪𤣥賞淄庭掩翠岑對巖龍岫出分壑鴈(一作/鳳)池深¶
簷迥松蘿映䆫高石鏡臨落泉奔澗響驚吹助猿吟野¶
氣迷凉燠山花雜古今英藩盛賔侣勝境相招尋踐逕¶
披蘭葉攀崖引桂隂穆生時泛醴鄒子或調琴雉翳分¶
塲合魚鈎向浦沉朝逰極斜景夕宴待橫參顧已慙鉛¶
鍔叨名齒瑇簮暫依朱邸館還暢白雲心邱壑信多美¶
煙霞得所欽寓言攄宿志竊吹簡知音奬價踰珍石詶¶
<pb:KR4h0022_WYG_241-7a>¶
文重振金方從仁智所攜手濯清潯¶
　　　和杜學士江南初霽覉懷　　前　人¶
大江開宿雨征棹下春流霧卷晴山出風恬晩浪収岸¶
花明水樹川鳥亂沙洲覉眺傷千里勞歌動四愁¶
　　　和杜五弟晴朝獨坐見贈　　前　人¶
平明坐虚館曠望幾悠哉宿霧分空盡朝光度隟來影¶
低藤架宻香動藥欄開未展山陽㑹空留池上盃¶
　　　和杜學士旅次淮口阻風　　前　人¶
<pb:KR4h0022_WYG_241-7b>¶
夕吹生寒浦清淮上暝潮迎風欲舉棹觸浪反停橈淼¶
漫煙波濶參差林㟁遥日沉丹氣歛天敞白雲消水鴈¶
含蘆葉沙鷗隱荻苗客行殊未已川路幾迢迢¶
　　　和同府李祭酒休沐田居　　前　人¶
列位簮纓序隠居林野躅狥物爽全真棲貞昧均俗若¶
人兼吏隠率性夷榮辱地籍朱邸基家在青山足蹔彌¶
西園蓋言事東臯粟築室俯澗濵開扉靣巖曲庭幽引¶
夕霧簷迥通晨旭迎秋谷黍黃含露園葵緑勝情狎蘭¶
<pb:KR4h0022_WYG_241-8a>¶
杜雅韻鏘金玉伊我懷邱園願心從所欲¶
　　　答寗愛州書　　　　　　　沈佺期¶
書報天中赦人從海上聞九泉開白日六翮起青雲質¶
幸恩先貸情孤枉未分自憐涇渭别誰與奏明君¶
　　　和晉陵陸丞早春有懷　　　杜審言¶
獨有宦逰人偏驚物候新雲霞出海曙梅柳度江春淑¶
氣催黃鳥晴光照緑蘋忽聞歌古調歸思已霑巾¶
　　　早春答洛陽杜審言　　　　于季子¶
<pb:KR4h0022_WYG_241-8b>¶
梓澤年光往復來杜㶚逰人去不廻若非戴筆登麟閣¶
定是吹簫伴鳳䑓路傍桃李花猶嫩波上芙蓉葉未開¶
分明寄語長安道莫教留滯洛陽才¶
　　　酧李丹徒見贈之作　　　　宋之問¶
鎮吳稱奥里試劇仰通才近邑人披霧遥聞境震雷一¶
朝逢解榻累日共啣盃連騎(集作/轡)登山盡浮舟望海廻¶
以余慙拙宦期子遇良媒贈曲南鳬斷征塗北鴈催更¶
憐江上月還入鏡中開¶
<pb:KR4h0022_WYG_241-9a>¶
　　　使往天兵軍約與陳子昻新鄉為期及還而不¶
　　　　相遇　　　　　　　　　前　人¶
入衛期之子吁嗟不少留情人去何處淇水日悠悠恒¶
碣青雲斷衡漳白露秋知君心許國不是愛封侯¶
　　　答李司户　　　　　　　　前　人¶
逺方來下客輶軒揖使臣弄琴宜在夜傾酒貴逢春駟¶
馬留孤館䨇魚贈故人明朝散雲雨遥仰德為鄰¶
　　　和魏僕射還鄉　　　　　　張　說¶
<pb:KR4h0022_WYG_241-9b>¶
富貴還鄉國光輝滿舊林秋風樹不靜君子歎何深故¶
老空懸劔鄰交日散金衆芳搖落盡獨有嵗寒心(以下/六篇)¶
(並見/集本)¶
　　　酧崔光禄冬日述懷贈答　　前　人¶
徐陳嘗並作枚馬亦同時各負當朝譽俱承明主私夫¶
君邁前侣觀國騁奇姿山似鳴威鳳泉如出寶龜材雄¶
子雲筆學廣仲舒帷紫綬拂三寺朱門臨九逵昔我含¶
香日連爾縉雲司朝攜蘭省步夕退竹林期中路一分¶
<pb:KR4h0022_WYG_241-10a>¶
手數載來何遲求友還相德(一作/得)羣英復在茲留䑓少¶
人務方駕逓尋追渉翫懷同賞霑芳憶共持迎賔南澗¶
飲載妓東郊嬉春郭緑畆秀秋澗白雲滋名畫披人物¶
良書討滯疑興來光不惜歡往迹如遺歲宴罷行樂層¶
城間所思夜䰟燈處厭朝髮鏡前衰忽枉崔駰什兼流¶
韋孟詞曲高彌寡和主善代為師齊戒觀華玉留連歎¶
色絲終慙起予者何足與言詩¶
　　　和張監觀赦　　　　　　　前　人¶
<pb:KR4h0022_WYG_241-10b>¶
日御臨䨇闕天街儼百神雷舒乍解氣歲復建寅春喜¶
候同新(集作/開星)驛歡聲發市人金環能作賦來入管絃新¶
　　　和朱使欣道峽似巫山之作　前　人¶
江如曉天净石似暮霞(集作/雲)張征㠶一流覽宛若巫山¶
陽楚客思歸路秦人讁異鄉猿嗚孤月夜再使淚霑裳¶
　　　和朱使二首　　　　　　　前　人¶
南土多遺宼西江盡畏途山行阻篁竹水宿礙(一作/硋)萑¶
蒲使越才應有征蠻力豈無空傳人贈劔不見虎銜珠¶
<pb:KR4h0022_WYG_241-11a>¶
　　　二¶
江勢連山逺天涯此夜愁霜空極天靜寒月帶江流思¶
起南征棹文高北望樓自憐如墜葉泛泛侣仙舟¶
　　　奉和姚令公温湯舊館永懷故人盧公之作¶
　　　　　　　　　　　　　　　蘇　頲¶
樹德豈孤邁降神良竝出偉茲廊廟楨調彼鹽梅實正¶
悦虞垂舉翻悲鄭僑卒同心不可忘交臂何為失清路¶
荷前幸明時稱右弼曽聮野外迷尚記帷中宻新慟情¶
<pb:KR4h0022_WYG_241-11b>¶
莫遣舊逰詞更述空令属和辰長感知音日¶
　　　奉和魏僕射秋日還鄉有懷之作二首¶
　　　　　　　　　　　　　　　前　人¶
南宫夙拜罷東道晝逰初飲餞傾冠蓋傳呼問里閭樹¶
悲懸劍所溪想釣璜餘清發光輝至增榮駟馬車¶
　　　二¶
溽暑時云謝愆陽澤蹔偏鼎陳從祀日鑰動問刑年絳¶
服龍雩寢𤣥冠馬使旋作霖期傅說為旱聴周宣河嶽¶
<pb:KR4h0022_WYG_241-12a>¶
隂符啓星辰暗檄傳浮凉吹景氣飛凍灑空煙䬃䬃將¶
秋近沉沉與暝連分湍涇水石含穎雍州田德施超三¶
五文雄賦十年及私何以樂明主敬人天¶
　　　奉和同崔尚書贈大理陸卿鴻臚劉卿見示之¶
　　　　什　　　　　　　　　　前　人¶
戱藻嘉魚樂棲椅(集作/梧)高鳳飛類從皆有召聲應乃無¶
違美價逢時出奇才選衆稀避堂貽後政掃第(集作/地)發¶
前幾出曳僊人履還薫侍女衣省中何赫奕庭際滿芳¶
<pb:KR4h0022_WYG_241-12b>¶
非吏部端清鑒丞郎肅紫機㑹心歌詠是廻迹宴言非¶
北寺鄰𤣥闕南城冩翠㣲參差交隠見髣髴接光輝賔¶
序嘗柔德刑孚已霽威巨源林下契不速自同歸¶
　　　和杜主簿春日有所思　　　前　人¶
朝上高樓上俯見洛陽陌摇蕩吹花風落英紛已積美¶
人不共此芳好空所惜攬鏡塵網滋當窓苔蘚碧緬惟¶
(一作/懷)在雲漢良願暌枕席翻似無見時如何久為客¶
　　　酧宋使君見贈(一作/貽)之作　　張九齡¶
<pb:KR4h0022_WYG_241-13a>¶
時來不自意宿昔謬樞衡翼聖負明主妨贒愧友生罷¶
歸猶右職待罪尚南荆政有留棠舊風因繼組成高軒¶
問疾苦蒸庻荷仁明衰廢時所薄祗言僚故情¶
　　　與袁補闕尋蔡拾遺㑹此公出行其後蔡有五¶
　　　　韻詩以此篇答焉　　　　前　人¶
轍跡陳家巷詩書孟子鄰復(集作/偶)來乗興者不值草𤣥¶
人契是忘年合情非累日申聞君還薄暮見眷及茲晨¶
贈我如瓊玖將何報所親¶
<pb:KR4h0022_WYG_241-13b>¶
　　　答太常靳博士見贈　　　　前　人¶
上苑春先入中園花盡開唯餘幽逕草尚待日光催¶
　　　酬王履震逰園林見貽　　　前　人¶
宅生惟海縣素業守郊園中覽覇王說上邀(集作/激)明主¶
恩一行罷蘭逕數載歴金門既負潘生拙俄從周任言¶
逶遲(集作/迤)戀軒陛蕭散反邱樊舊院(集作/逕)稀人跡前池¶
耗水痕併看芳樹老惟覺敝廬存自我棲幽谷逢君翳¶
覆盆孟軻應有命賈誼得無寃江上傷行逺林間遇(集/作)¶
<pb:KR4h0022_WYG_241-14a>¶
(偶/)避喧地偏人事絶時霽鳥聲繁獨善心俱閉窮居道¶
共尊樂因南澗藻憂豈北堂萱幽意加(集作/如)投漆新詩¶
重贈軒平生狥知已窮達與君論¶
　　　酬王六霽後書懷見示　　　前　人¶
雲雨俱行罷江天已洞開炎氛霽後滅邉渚(集作/緒)望中¶
來作驥君垂耳為魚我曝鰓更憐湘水賦還是洛陽才¶
　　　酬王六寒朝見貽　　　　　前　人¶
賈生流寓日揚子寂寥時在物多相背唯君獨見思漁¶
<pb:KR4h0022_WYG_241-14b>¶
為江上曲雪作郢中詞忽枉兼金訊長懷伐木詩¶
　　　武司功有幽庭春暄見贈夏首獲見以詩報焉¶
　　　　　　　　　　　　　　　前　人¶
芳月盡離居幽懷重起予雖言春事晩尚想物華初遲¶
日暾方照高齋澹復虛笋成林向宻花落樹應疎贈鯉¶
情無間求鸎思有餘暄妍不相待含歎欲焉如¶
　¶
　文苑英華巻二百四十一¶
