# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.179615
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百八
<pb:KR4h0022_WYG_308-1a>¶
欽定四庫全書¶
　文苑英華巻三百八　　　宋　李昉等　編¶
　悲悼八¶
　　懐古四十八首¶
　　　郢城懐古　　　　　　　　李百藥¶
客心悲暮序登墉瞰平陸林澤窅芊眠山川鬱重複覇¶
功(文粹作/王君)資設險名都距江澳方城次北門溟海窮南¶
服長䇿挫吳豕雄圗競周鹿萬乘重沮漳九鼎輕伊糓¶
<pb:KR4h0022_WYG_308-1b>¶
大蒐雲夣掩壮觀章華築人世更盛衰吉凶良倚伏遽¶
見隣交㫁仍覩賢臣逐南風忽不競西師日侵蹙運圯¶
属驅除時屯恣敲朴莫救夷陵火無復秦庭哭鄢郢遂¶
邱墟風塵俄慘黷狐兎竟(文粹/作時)逰踐霜露日沾沐釣渚¶
曲(文粹/作故)池平神臺層宇覆陣雲埋夏首窮隂慘荒谷悵¶
矣舟壑遷悲哉年代倐雖異三春望終傷千里目¶
　　　金陵懐古　　　　　　　　唐堯臣¶
晉末英雄起神器淪荒服胡月蝕中原白日昇𤾉谷金¶
<pb:KR4h0022_WYG_308-2a>¶
陵實形勝関山固重複巨壑隍北壖長江塹西隩鑿山¶
擬嵩華穿地象伊糓草昧席羅圖華路戴黄屋一時因¶
地險五世享天禄禮樂何煌煌文章紛郁郁多士春林¶
秀作頌清風穆出入三百年朝事㡬翻覆攙搶如雲勃¶
鯨鯢旋自曝倦聞金鼎移驟覩靈龜卜吁嗟王氣盡坐¶
悲天運倐天道何茫茫善滛乃相復行路偏(疑/)衣半逐¶
(疑/)亡大梁族日隠汀洲上艫&KR1139;登川陸月迥吳山樹風¶
聞楚江鵠因依蘭蕙聚採襭不盈掬¶
<pb:KR4h0022_WYG_308-2b>¶
　　　峴山懐古　　　　　　　　陳子昂¶
秣馬臨荒甸登高覧舊都猶悲堕淚碣尚想卧龍圖城¶
邑遥分楚山川半入吳邱陵徒自出贒聖㡬凋枯野樹¶
蒼烟㫁津楼晩氣孤誰知萬里客懐古正踟蹰¶
　　　白帝城懐古　　　　　　　前　人¶
日落滄江晩停橈問土風城臨巴子國臺沒漢王宫荒¶
服仍周甸深山尚禹功嵓懸青壁㫁地險碧流通古樹¶
生雲際孤㠶出霧中川途去無限客思坐何窮¶
<pb:KR4h0022_WYG_308-3a>¶
　　　洛川懐古　　　　　　　　劉希夷¶
萋萋春風緑悲歌牧征馬行見白頭翁坐泣青竹下感¶
歎前問之贈余辛苦詞嵗月移今古山河更盛衰晉家¶
都洛濵朝廷多近臣詞賦歸潘岳繁華稱季倫紫(一作/梓)¶
澤春草菲河陽亂花飛緑珠不可奪白首同所歸高楼¶
倏㝠滅茂林久摧折昔時歌舞臺今成狐兎穴人事互¶
消亡世路多悲傷北邙是吾宅東岳為我鄉君㸔北邙¶
道髑髏縈蔓草(闕/)　　　　　　　　　碑塋或半存¶
<pb:KR4h0022_WYG_308-3b>¶
荆棘歛幽魂揮涕棄之去不忍聞此言¶
　　　巫山懐古　　　　　　　　前　人¶
巫山幽隂地神女艶陽年襄王伺容色落日望悠然歸¶
来高堂夜金釭㷔青烟頽想卧瑶席夣魂何翩翩摇落¶
殊未已榮華倏徂遷愁思瀟湘浦悲凉雲夣田猿啼秋¶
風夜鴈飛明月天巴歌不可聼聽此益潺湲¶
　　　蜀城懐古　　　　　　　　前　人¶
蜀土遶水竹吳天積風霜窮覽通表裏氣色何蒼蒼舊¶
<pb:KR4h0022_WYG_308-4a>¶
國有年代青楼思艶粧古人無嵗月白骨㝠邱荒寂歴¶
彈琴地幽流讀書堂𤣥龜埋卜室米鳳滅詞塲陣圖一¶
一在栢樹雙雙行鬼神清漢廟烏雀叅秦倉歎世已多¶
感懐心益自傷(一作歎逝日已/多感懐心自傷)頼蒙靈邱境時當(一作/釣)¶
明月光¶
　　　商洛山行懐古　　　　　　張九齡¶
園綺直秦末嘉遁此山阿陳迹向千古荒途始一過碩¶
人久淪謝喬木自森羅故事昔常覽遺風今豈訛泌泉¶
<pb:KR4h0022_WYG_308-4b>¶
空活活樵叟獨皤皤是處清輝滿從中幽興多常懐赤¶
松意復憶紫芝歌避世辭軒冕逢時觧薜蘿盛明今在¶
運吾道竟如何¶
　　　廣武懐古　　　　　　　　楊　浚¶
河水城下流登城望彌惬海雲飛不㫁岸草緑相接龍¶
門無舊場武牢有遺堞扼喉兵易守捫指計何㨗天奪¶
項氏謀卒成漢家業鄉山遥可見西顧淚盈睫¶
　　　　再登河陽城懷古　　　　朱　延¶
<pb:KR4h0022_WYG_308-5a>¶
客逰倦旅思憇駕陟崇墉元凱標竒跡安仁擅羙蹤逺¶
近濁河流出沒青山峯佇想空不極懐古悵無從¶
　　　瞿唐懐古　　　　　　　　杜　甫¶
西南萬壑注勍敵兩崖開地與山根裂江從月窟来削¶
成當白帝空曲隠陽臺䟽鑿功雖美陶鈞力大哉¶
　　　登廣武楚漢古城(集作登廣武/古戰場懐古)¶
　　　　　　　　　　　　　　　李　白¶
秦鹿奔野草逐之若飛蓬項王氣盖世紫電明雙瞳呼¶
<pb:KR4h0022_WYG_308-5b>¶
吸八千人横行起江東赤精斬白蛇叱咤入闗中兩龍¶
不並躍五緯與天同楚滅無英圖漢興有成功按劍清¶
八極歸酣歌大風伊昔臨廣武連兵决雌雄分我一杯¶
羮太皇乃爾(集作/汝)翁戰争有古跡壁壘頽層穹猛虎嘯¶
洞壑饑鷹獵(集作/鳴)秋空翔雲列曉陣殺氣赫長虹撥亂¶
属豪聖俗儒安可通沈湎呼竪子狂言非至公拊掌黄¶
河曲嗤嗤阮嗣宗¶
　　　月夜金陵懐古　　　　　　前　人¶
<pb:KR4h0022_WYG_308-6a>¶
蒼蒼金陵月空懸帝王州天文列宿在覇業大江流緑¶
水絶馳道青松摧古邱臺傾鳷鵲觀宫沒鳳凰楼别殿¶
悲清暑芳園罷樂逰一聞歌玉樹蕭䬃(集作/瑟)後庭秋(一/作)¶
(千古不/勝愁)¶
　　　秋夜獨坐懐古　　　　　　前　人¶
少(集作/小)隠慕安石逺逰學子平天書訪江海雲卧豈(一/作)¶
起咸京入侍瑶池宴出陪玉輦行誇胡新賦作諌獵短¶
書成但奉紫霄顧非邀青史名荘周空説劍墨翟耻論¶
<pb:KR4h0022_WYG_308-6b>¶
兵拙薄遂踈絶歸閑事耦耕顧無蒼生望空愛紫芝榮¶
牢(集作/寥)落暝霞色㣲茫舊壑情秋山緑蘿月今夕為誰¶
明¶
　　此詩集以懐故山為題語亦相應今英華作懐古¶
　　故入此門恐誤¶
　　　登敬亭山南望懐古贈竇主簿¶
　　　　　　　　　　　　　　　前　人¶
敬亭一廻首目盡天南端仙者五六人多(集作/常)聞此逰¶
<pb:KR4h0022_WYG_308-7a>¶
盤溪深(集作/流)琴高水石聳麻姑壇白龍降陵陽黄鶴呼¶
子安羽化騎日月雲行翼鵾(集作/鵷)鸞下視宇宙間四溟空¶
(集作/皆)波瀾决絶目下事從之復何難百年(集作/嵗)落半途¶
前期浩漫漫強食不成味清晨起長嘆願隨子明去煉¶
火燒金丹¶
　　　鄴中(間氣集/作城)懐古　　　　　孟雲卿¶
朝(間氣集/作欲)發淇水南将盡北燕路魏家舊城闕寂寞無¶
人住伊昔天地閉曹瞞(一作/公)獨守(一作/中)㩀羣臣将北靣¶
<pb:KR4h0022_WYG_308-7b>¶
白日忽西暮三臺竟寂寞(一作/寥)萬代良難固(一作萬事/難長固)¶
雄豪(一作/圖)安在哉衰草沾霜露崔嵬長河北尚應想劉¶
墓古樹藏乖龍(一作/龍蛇)荒茅伏秋兎永懐故池館數子連¶
章句逸興驅山河雄辭變雲霧我行覩遺跡精爽如可¶
(一作/相)遇斗酒将酧君悲風白楊樹¶
　　　出蕭闗懷古　　　　　　　陶　翰¶
驅馬擊長劍行旅至蕭邉悠然五原上永眺闗河前北¶
虜三十萬此中常控弦秦城亘宇宙漢帝理戎旃刁斗¶
<pb:KR4h0022_WYG_308-8a>¶
鳴不息羽書日夜傳五軍計莫就三䇿議空全大漠横¶
萬里蕭條絶人烟孤山常瀚海白日照祁連愴矣苦塞¶
奏懐哉式㣲篇更悲秦城月夜夜出胡天¶
　　　南楚懐古　　　　　　　　劉長卿¶
南國久蕪漫我来(一作/生)空欎陶君㸔章華宫處處生黄¶
蒿但見陵與谷豈知賢與豪精䰟託古木寳玉捐江臯¶
倚棹下晴景廻舟隨晩濤碧雲暮寥落湖上秋(集作/青)天¶
高往事那堪問此心徒自勞獨餘湘水上千載聞離騷¶
<pb:KR4h0022_WYG_308-8b>¶
　　　春草宫懐古　　　　　　　前　人¶
君王不可見芳草舊宫春猶帶羅裙色青青向楚人¶
　　　金陵懐古　　　　　　　　司空曙¶
輦路江楓盡(詩選/作暗)宫潮野草春傷心庾開府老作北朝¶
臣¶
　　　湘中懐古　　　　　　　　戴叔倫¶
昔人從逝水有客弔秋風何意千年隔論心一日同楚¶
亭方作亂漢律正酹功倏忽桑田變讒言亦已空¶
<pb:KR4h0022_WYG_308-9a>¶
　　　京口懐古　　　　　　　　前　人¶
大江横萬里古渡渺千秋浩浩波聲險蒼蒼天色愁三¶
方歸漢鼎一水限吳州覇國今何在清泉長自流¶
　　　湘州懐古　　　　　　　　釋清江¶
瀟湘連泪羅復對九疑河浪勢屈原塚竹聲漁父歌地¶
荒征騎少天暖谷禽多脉脉東流去古今同奈何¶
　　　蕪城懐古　　　　　　　　李　端¶
風吹城上樹草没城邉路城上明月時精靈夜来去¶
<pb:KR4h0022_WYG_308-9b>¶
　　　金陵懐古　　　　　　　　劉禹錫¶
潮滿臺城渚日斜征虜亭芳洲新草緑幕府舊烟青興¶
廢由人事山川空地形後庭花一曲幽怨不堪聼¶
　　　西塞山懐古　　　　　　　前　人¶
西晉樓舡下益州金陵王氣漠(一作/黯)然収千尋鐵鎖沉¶
江底一片降幡出石頭人世㡬回傷往事(一作荒苑至/今生茂草)¶
山形(一作/古城)依舊枕寒流今逄四海為家日故壘蕭蕭蘆¶
荻秋(一作而今四海歸皇/化兩岸蕭蕭蘆荻秋)　一作皆唐宋類詩¶
<pb:KR4h0022_WYG_308-10a>¶
　　　荆門道懐古　　　　　　　前　人¶
南國山川舊帝畿宋臺梁館尚依稀馬嘶古樹行人歇¶
麥秀空城野雉飛風吹葉落填宫井火入荒墳化寳衣¶
徒使詞臣庾開府咸陽終日苦思歸¶
　　　西江懐古　　　　　　　　杜　牧¶
上吞巴漢控瀟湘怒似連山静鏡光魏帝縫嚢真戱劇¶
符堅投箠更荒唐千秋釣艇(集作/舸)歌明月萬里沙鷗弄¶
夕陽范蠡清塵何寂寞好風唯属往来商¶
<pb:KR4h0022_WYG_308-10b>¶
　　　汴口(集作/河)懐古　　　　　　前　人¶
錦纜龍舟隋煬帝平臺複道漢梁王逰人還(集作/閑)起前¶
朝念折桞孤吟㫁殺腸¶
　　　姑蘇懐古　　　　　　　　許　渾¶
宫館餘基輟棹過黍苖無限獨悲歌荒臺麋鹿争新草¶
空苑鳬鷗占淺莎江上(集作/吴岫)雨来虚檻冷海邉風起(集/作)¶
(楚江/風急)逺㠶多可憐國破忠臣死日月東流生白波¶
　　　金陵懐古　　　　　　　　于　濆¶
<pb:KR4h0022_WYG_308-11a>¶
舘娃宫畔顧國變生嬌妬勾踐膽未嘗夫差心已誤吴¶
亡甘已矣越勝今何處當時二國君一種邉江墓¶
　　　金谷懐古　　　　　　　　前　人¶
黄金嬌石崇與晉争國力更欲住人間一日買不得行¶
為忠信住身是文章宅四者俱不聞空傳墮樓(一作/墜楼)客¶
　　　楚江懐古三首　蒼葭(又𤣥集/作蒼山)¶
　　　　　　　　　　　　　　　馬　戴¶
露氣寒光集㣲陽下楚邱猿啼洞庭樹人在木蘭舟廣¶
<pb:KR4h0022_WYG_308-11b>¶
澤生明月蒼葭夹亂流雲中君不降竟夕自悲秋¶
　　　二¶
驚鳥去無際寒蛩鳴我傍蘆洲生早霧蘭隰下㣲霜列¶
宿分窮野空流注大荒看山候明月聊自整雲装¶
　　　三¶
野風吹蕙帶驟雨滴蘭橈屈宋魂𡨕寞江山思寂寥隂¶
霓侵晩(一作/反)景海樹入廻潮欲折寒芳薦明神拒可招¶
　　　釣臺懐古　　　　　　　　劉　駕¶
<pb:KR4h0022_WYG_308-12a>¶
澄流可濯纓嚴子伹垂綸孤坐九層石逺笑清渭濵潜¶
龍飛上天四海豈無雲清氣不零雨安使澆(詩選/作洗)埃塵¶
我来吟高風髣髴見斯人江月尚皎皎江石亦磷磷如¶
何臺下路明日又迷津¶
　　　建鄴懐古　　　　　　　　楊　乘¶
故城故壘滿江濆盡是干戈舊苦辛君見即湏知帝里¶
(一作/力)生来便作太平人¶
　　　秣陵懐古　　　　　　　　李羣玉¶
<pb:KR4h0022_WYG_308-12b>¶
野花黄葉舊吳宫六代豪花(一作/華)燭散風龍虎勢衰佳¶
氣歇鳳凰名在故臺空市朝遷變秋蕪緑墳壠高低落¶
照紅覇業鼎圖人去盡獨来惆悵水雲中¶
　　　汴河懐古二首　　　　　　皮日休¶
萬艘龍舸緑絲間載到揚州盡不還應是天教開汴水¶
一千餘里地無山¶
　　　二¶
盡道隋亡為此河至今千里頼通波若無水殿龍舟事¶
<pb:KR4h0022_WYG_308-13a>¶
共禹論功不較多¶
　　　金陵懐古　　　　　　　　崔　塗¶
葦聲蕭䬃水天秋吟對金陵古渡頭千載是非輸蝶夣¶
一罇風雨属漁舟若無仙分應湏老幸有青山即合休¶
何必登臨更惆悵比来人世只如浮¶
　　青山(集作/山歸)比來人世(集作本/來身世)¶
　　　南海石門戍懐古　　　　　陳　陶¶
漢家征百越落(疑/)地喪貔貅大野朱旗没長江赤血流¶
<pb:KR4h0022_WYG_308-13b>¶
鬼神尋覆族宫廟變荒邱唯有朝臺月千年照戍楼¶
　　　塗山懐古　　　　　　　　前　人¶
落拓書劍晩清秋鷹正籠塗山間来上敬愛如登龍覽¶
古覺神王翛然天地空東南更何有一醉先生風惟昔¶
放勲世隂晦徹(一作/亂)成洪皇圖化魚鱉天道漂無蹤帝¶
乃命舟檝掇芳儒素中高陳九州力百道驅歸東舊物¶
復光明洪爐再埏鎔經門不私子足知(一作/示)天下公亮¶
曰(疑/)那並生唐虞禪華蟲茲山朝萬國一賦寰海同十¶
<pb:KR4h0022_WYG_308-14a>¶
載有區㝢秋毫皆帝功垂衣不驕徳子桀如何聾握髮¶
聞禮賢葺茆見卑宫凡夫色難事神聖安能(一作/龍)恭道¶
隠三千年遺芳播笙鏞當時執圭處佳氣仍童童海嶼¶
儼清廟天人盛祗供𤣥恩及花木丹䜟名崆峒異代草¶
澤臣何由樹勲庸堯階未曽識誰信平生忠恨不當際¶
㑹預為執鞭僮勞歌下山去懐徳心無窮¶
　　　春日秦國懐古　　　　　　周　朴¶
荒郊一望欲消魂涇水縈紆傍逺村牛馬放多春草盡¶
<pb:KR4h0022_WYG_308-14b>¶
原田耕破古碑存雲和積雪蒼山晩烟伴殘陽緑樹昏¶
數里黄沙行客路(一作/路客)不堪回首思秦原¶
　　　望中懐古　　　　　　　　前　人¶
齊心楼上望浮雲萬古千秋空姓名堯水永消天際去¶
姬風一變世間平高蹤盡共天(一作/烟)霞在大道長将白¶
日明(一作/日月)從此安然寰海内後来無復謾相傾¶
　　　謝公亭懐古　　　　　　　張　喬¶
謝家烟徑長莓(一作/蒼)苔牢落虚櫩(一作/欄)竹上開流水不¶
<pb:KR4h0022_WYG_308-15a>¶
将山色去閑雲時帯角聲来六朝舊跡遺詩在三楚空¶
江有鴈廻逹理始應惆悵盡因僧清話憶天台¶
　　　咸陽懐古　　　　　　　　韋　荘¶
城邉人倚夕陽楼城上雲凝萬古愁山色不知秦苑廢¶
水聲空傍漢宫流李斯不向倉中死徐福應無物外逰¶
莫怪楚吟偏㫁骨野烟踪跡似東周¶
　　　金陵懐古　　　　　　　　王貞白¶
恃險不種徳興亡歎數窮石城幾換主天塹謾連空御¶
<pb:KR4h0022_WYG_308-15b>¶
路疊民塚臺基聚牧童折碑猶有字多記晉英雄¶
　¶
　¶
　¶
　¶
　¶
　¶
　文苑英華巻三百八¶
