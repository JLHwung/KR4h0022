# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.378945
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百三
<pb:KR4h0022_WYG_203-1a>¶
欽定四庫全書¶
　文苑英華巻二百三　　　宋　李昉等　編¶
　樂府十二¶
　　幸甘泉宮歌二首　　　櫂歌五首¶
　　紹古歌五首　　　　　勞歌二首¶
　　鞠歌二首　　　　　　浩歌三首¶
　　長歌三首　　　　　　短歌十六首¶
　　放歌四首¶
<pb:KR4h0022_WYG_203-1b>¶
　　　幸甘泉宮歌　　　　　　梁簡文帝¶
雉歸海水寂裘來重譯通吉行五十里随處宿離宮鼔¶
聲恒入地塵飛暗上(一作/上暗)空尚書随豹尾太史逐相風¶
銅鳴周國旞旗曵楚雲(一作/虹)紅倖臣覆射罷從騎(一作/妓)¶
新歌終董桃拜金紫賢妻侍禁中不羡神仙侣排烟逐¶
駕鴻¶
　　　同前　　　　　　　　　　劉孝威¶
漢家迎夏畢避暑甘泉宮機車鳴里鼓駟馬駕相風校¶
<pb:KR4h0022_WYG_203-2a>¶
尉烏丸騎待制(一作/詔)樓煩弓後旌猶五柞前笳度九&KR0580;¶
才人豹尾内御酒屬車中輦廻百子閤扇動七輪風鳴¶
鍾休衞士披圖召後宫材官促(一作/從)校獵凉秋戲射熊¶
　　　櫂歌　　　　　　　　　梁簡文帝¶
妾住在(一作妾/家住)湘川菱歌夲自便風生解刺(一作/搒)浪水¶
深能捉船葉亂由牽荇絲飄為折蓮濺粧疑薄汗霑衣¶
似故湔浣紗流暫濁汰錦色還鮮叅伺(一作/同)趙飛燕借¶
問李延年從來入絃管詎(一作/誰)在櫂歌前¶
<pb:KR4h0022_WYG_203-2b>¶
　　　同前　　　　　　　　　　盧思道¶
秋江見底清越女復傾城方舟共采摘最得可憐名落¶
花流寳珥微吹動香纓帶垂連理濕棹舉木蘭輕避人¶
(一作/順風)傳細語因波送逺情誰能結錦纜薄暮隠長汀¶
　　　同前　　　　　　　　　　蕭　岑¶
桂酒既潺湲輕舟亦乘駕鼔枻何所吟吟我皇唐化容¶
與滄浪中淹留明月夜¶
　　　同前　　　　　　　　　　魏　收¶
<pb:KR4h0022_WYG_203-3a>¶
雲溜添春浦花木足新流桃發武陵岸栁拂武昌樓¶
　　　同前　　　　　　　　　　駱賓王¶
冩月塗(一作/圗)黄罷凌波拾翠通鏡花摇芰日衣麝入荷¶
風葉宻舟難蕩蓮疎浦易空鳯媒羞自託鴛翼恨難窮¶
愁(一作/秋)帳燈光(一作/華)翠倡樓粉色紅相思無别曲併在¶
櫂歌中¶
　　　紹古歌三首　　　　　　梁簡文帝¶
翻階蛺蝶戀花情容華飛燕相逢迎誰家總角岐路隂¶
<pb:KR4h0022_WYG_203-3b>¶
裁紅㸃翠愁人心天窓綺井暖(一作/煖)徘徊珠簾玉篋明¶
鏡臺可憐年㡬十三四工歌巧舞入人意白日西落楊¶
桞垂含情弄態兩相知¶
　　　二¶
西飛迷雀東羇(一作/飛)雉倡樓秦女乍相值誰家夭麗隣¶
中止輕粧薄粉光閭里網戸(一作/洞房)珠綴曲瓊鈎芳茵翠¶
被香氣流少年年㡬方三六含嬌聚態傾人目餘香落¶
葉坐相催可憐絶世為誰媒¶
<pb:KR4h0022_WYG_203-4a>¶
　　　三(一作擬古又/云劉孝威作)¶
雙栖(一作/飛)翡翠兩鴛鴦巫雲(一作/山)洛月乍相望誰家妖¶
冶折花枝衫長釧動任風吹(一作娥眉&KR1863;/睇使情移)金鋪玉鎖琉¶
璃扇花鈿寳鏡織成衣(一作青鋪鎖窓琉璃/扉瓊筵玉笥金縷衣)美人年㡬¶
可十餘含羞騁(一作/轉)笑歛風裾珠丸玉彈不可追空留¶
可憐持與誰¶
　　此詩二百五巻重出今已削去注異同為一首¶
　　　同前　　　　　　　　　　陳後主¶
<pb:KR4h0022_WYG_203-4b>¶
池側鴛鴦春日鸎緑珠絳樹相逢迎誰家佳麗過淇上¶
翠釵綺袖波中漾雕軒繡戸花恒發珠簾玉砌移明月¶
年時二七猶未笄轉顧流盼鬟鬢低風飛蘂落時(一作/將)¶
何故可惜可憐空擲度¶
　　　同前　　　　　　　　　　江　總¶
南飛烏鵲北飛鴻弄玉蘭香時㑹同誰家可憐出窓牖¶
春心萬媚勝楊桞銀床金屋挂流蘇寳鏡玉釵横珊瑚¶
今年(一作/年時)二八新紅臉宜笑宜歌羞更歛風花一去春¶
<pb:KR4h0022_WYG_203-5a>¶
(一作/杳)不歸只為無雙(一作/雙雙)惜舞衣¶
　　　勞歌　　　　　　　　　　伍緝之¶
㓜童輕嵗月謂為(一作/言)可乆長一朝見零悴歎息向愁¶
荒(一作/秋霜)迍邅已窮極疹(一作/疾)疴復不康每恐死及我朝¶
露見日光(一作每恐先朝/露不見白日光)庶㡬(一作/及)盛年時驚逐情所¶
忘(一作暫逐/情所望)吉辰既乖互(一作/越)來期𦕈未央促促嵗月¶
盡窮年空怨傷¶
　　　同前　　　　　　　　　　蕭　撝¶
<pb:KR4h0022_WYG_203-5b>¶
百年能㡬許公事罷平生寄言任意正誰憐李少卿¶
　　　鞠歌行　　　　　　　　　李　白¶
玉不自言勝(一作/如)桃李魚目笑之卞和恥楚國青蠅何¶
太多連城白璧遭讒毁荆山長號泣血人忠臣死為刖¶
足鬼聽曲知寗戚夷吾因小妻秦穆五羊皮買死百里¶
奚洗拂青雲上當時賤如泥朝歌鼓刀叟虎變磻溪中¶
一舉釣六合遂荒營丘東平生渭川(一作/水)曲誰數(一作/識)¶
此老翁柰何今之人雙目送飛鴻¶
<pb:KR4h0022_WYG_203-6a>¶
　　　同前　　　　　　　　　　羅　隠¶
麗莫似漢宫妃謙莫似黄家女黄女持謙齒髮髙漢妃¶
恃麗天廷去人生容徳不自保聖人安用推天道君不¶
見蔡澤嵌枮詭恠之形狀大言直取秦丞相又不見田¶
千秋才智不出人一朝富貴如有神二侯行事在方冊¶
泣麟老人終困厄夜光抱恨良嘆(一作/撲)悲日月逝矣吾¶
何之¶
　　　浩歌　　　　　　　　　　權徳輿¶
<pb:KR4h0022_WYG_203-6b>¶
杖策出蓬蓽浩歌愁興長北風吹荷衣蕭颯景氣凉通¶
逵抵山郭里巷連湖光孤雲净逺峯緑水溢方塘魚鳥¶
樂天性雜英互芬芳我心獨何為萬慮縈中腸履道身¶
未泰主家謀不臧心為世敎牽跡寄翰墨塲出處兩未¶
定覊孤(一作/)空自傷沉憂不可裁佇立河之梁晩歸茅¶
簷下左右陳壺觴獨酌復長謡放心逰八荒得䘮同一¶
域是非亦何常胡為苦此生矻矻徒自強乃知盃中物¶
可令(一作/使)憂患亡(一作/忘)因此謝時軰棲息無何郷¶
<pb:KR4h0022_WYG_203-7a>¶
　　　同前　　　　　　　　　　白居易¶
天長地乆無終畢昨夜今朝又明日鬂髮滄浪牙齒踈¶
不覺身年四十七前去五十有㡬年把鏡照面心茫然¶
既無長繩繫白日又無大藥駐朱顔朱顔日夜不如故¶
青史功名在何處欲留年少待冨貴冨貴不來年少去¶
去復去兮如長河東流赴海無廻波賢愚貴賤同歸盡¶
北邙塜墓髙嵳峩古來如此非獨我未死有酒且髙歌¶
(一作/醉)顔回短命伯夷餓我今所得亦已多功名富貴湏¶
<pb:KR4h0022_WYG_203-7b>¶
推(一作/待)命命苟不來(一作命若不/來又作苟未)知柰何¶
　　　同前　　　　　　　　　　李　賀¶
南風吹山作平地帝遣天吳移海水王母桃花千遍紅¶
彭祖巫咸㡬廻死青毛駿(一作/騘)馬參差錢嬌春楊栁含¶
湘(一作/細)烟筝人勸我金屈巵神血未寧身是(一作/問)誰不¶
湏亂舞(一作/浪飲)丁都䕶世上英雄本無主買絲繡作平原¶
君有酒唯澆趙州土漏催水咽玉蟾蜍衞娘鬢(一作/髮)薄¶
不勝梳㸔(一作/差)見秋眉换深(一作/新)緑(一作看看見/秋眉换緑)世上¶
<pb:KR4h0022_WYG_203-8a>¶
男兒那刺促¶
　　　長歌行　　　　　　　　　鮑明逺(一作/沈約)¶
春隰荑緑栁寒墀積皓雪依依往紀盈霏霏來思結思¶
結纒嵗晏曽是掩初節初節曽不掩浮榮逐弦缺弦缺¶
更圓合浮榮永沉滅色随夏蓮變鬢與秋霜耋道廹無¶
異期賢愚有同絶銜恨豈云亡天道無甄别功名識所¶
職竹帛尋摧裂生外苟難尋坐為長歎説(一作/設)¶
　　　同前　　　　　　　　　　王昌齡¶
<pb:KR4h0022_WYG_203-8b>¶
曠野饒悲風颼颼稿(一作/黄)蒿草繫馬倚(一作/停)白楊誰知¶
我懐抱所是同&KR0129;者相逢盡衰老北(一作/况)登漢家陵南¶
望長安道上有枯(一作下/有古)樹根下有鼯(一作上/有鼷)䑕窠髙¶
皇子孫盡千載(一作/古)無人過寳玉頻發掘精靈其若(一/作)¶
(柰/)何人生湏達命有酒且長歌¶
　　　同前　　　　　　　　　　劉　復¶
淮南木落秋雲飛楚宫商歌今正悲青春白日不與我¶
當壚舉酒勸君持出門驅驅四方事徒用辛勤不得意¶
<pb:KR4h0022_WYG_203-9a>¶
三山海底無見期百齡世間莫虛棄君不見金城帝業¶
漢家有東制諸侯欲長乆姦雄竊命風塵昏函谷重關¶
不能守龍蛇出沒經兩朝胡虜憑陵大道銷河水東流¶
宫闕盡五陵松栢自蕭蕭¶
　　　短歌　　　　　　　　　　徐　謙¶
窮通皆是運榮辱豈闗身不願(一作/顧)門前客看時逢故¶
人¶
　　　同前¶
<pb:KR4h0022_WYG_203-9b>¶
意氣青雲裏爽朗煙霞外不羡一囊錢唯重心襟㑹¶
　　　同前二首(送祁録事歸合/州因寄蘇使君)　　杜　甫¶
前者途中一相見人事經年記君面後生相勸何寂寥¶
君有長才不貧賤君今起柂春江流余亦沙邊具小舟¶
幸為達書賢府主江花未盡㑹江樓¶
　　　二(贈王郎/司直)¶
王郎酒酣㧞劍斫地歌莫哀我能㧞爾抑塞磊落之竒¶
才豫章翻風白日動鯨魚䟦浪滄溟開且脫佩劒休徘¶
<pb:KR4h0022_WYG_203-10a>¶
徊西得諸侯棹錦水欲向何門趿朱履仲宣樓頭春已¶
深青眼髙歌望吾子眼中之人吾老矣¶
　　　同前　　　　　　　　　　李　白¶
白日何短短百年苦易滿蒼穹浩茫茫萬刼太極長麻¶
姑垂兩鬂一半已成霜天公見玉女大笑億千塲吾欲¶
攬六龍廻車挂扶桑北斗酌美酒勸龍各一觴冨貴非¶
所願為人駐頽光¶
　　　同前(文粹作悲歌/集作短歌行)三首　　　顧　況¶
<pb:KR4h0022_WYG_203-10b>¶
邊城路今人犂田昔人墓岸上沙昔時江水今人家今¶
人昔人共長歎四氣相催節廻換明月皎皎入華池白¶
雲離離度清漢我欲昇天天隔霄我欲渡水水無橋我¶
欲上山山路險我欲汲井井泉遥越人翠被今何夕獨¶
立沙邊江草碧紫燕西飛欲寄書白雲何處逢来客(一/作)¶
(蹤/跡)¶
　　　二¶
新繫青絲百尺繩心在君家轆轤上我心皎潔君不知¶
<pb:KR4h0022_WYG_203-11a>¶
轆轤一轉一惆悵何處春風吹曉幕江南渌水通朱閣¶
美人二八顔如花泣向春(一作/東)風畏花落臨春風聽春¶
鳥别時多見時少愁人一夜不得眠瑶井玉繩相對曉¶
　　　三¶
軒轅黄帝初得仙鼎湖一去三千年周流三十六洞天¶
洞中日月星辰聫騎龍駕景遊八極軒轅弓劍無人識¶
東海青童寄消息¶
　　本集自臨春風至軒轅以下為一首列之第三篇¶
<pb:KR4h0022_WYG_203-11b>¶
　　文苑所載多脱畧今從文粹及集本添入但不用¶
　　序文¶
　　　同前二首　　　　　　　　白居易¶
世人求冨貴多為奉(一作/身)嗜欲盛衰不自由得失常相¶
逐聞君少年日苦學將干禄負笈塵中逰抱書雪前讀¶
布衾不周體藜茹纔充腹四(一作/二)十登官途五十被朝¶
服奴温新挾纊馬飽初食粟未敢議歡逰尚為名檢束¶
耳目聾暗後堂上調絲竹牙齒缺落時盤中堆酒肉彼¶
<pb:KR4h0022_WYG_203-12a>¶
來此已去外餘中不足少壯與榮華相避如寒燠青雲¶
去地逺白日經天速從古無柰何短歌空(一作/聽)一曲¶
　　　二¶
曈曈太陽如火色上行千里下一刻出為白晝入為夜¶
圜轉如珠住不得住不得可柰何為君舉酒歌短歌歌¶
聲苦詞亦苦四座少年君聽取今夕未竟明旦催秋風¶
纔往春風廻人無根蔕時不駐朱顔白日相隳頽勸君¶
且強笑一面勸君復強飲一盃人生不得長歡樂年少¶
<pb:KR4h0022_WYG_203-12b>¶
湏臾老到來¶
　　　同前　　　　　　　　　　馮　著¶
寂寂草中蘭亭亭山上松貞芳日有分生長耐相容結¶
根各得地幸沾雨露功參辰無停泊且顧一西東君但¶
開懐抱猜恨莫怱怱¶
　　　同前　　　　　　　　　　釋皎然¶
古人若不死吾亦何所悲蕭蕭烟雨九原上白楊青松¶
塟者誰貴賤同一塵死生同一指人生萬代(一作/在世)共如¶
<pb:KR4h0022_WYG_203-13a>¶
此何似(一作/異)浮雲與流水短歌行短歌無窮日已傾鄴¶
宫梁苑徒有名春草秋風傷我情何為不學金仙侣一¶
悟空王無死生¶
　　　同前　　　　　　　　　　聶夷中¶
八月木隂(一作/䕃)薄十葉三堕枝人生過五十亦已同此¶
時朝出東郭門嘉樹欝參差暮出西郭門原草已離披¶
南隣好臺榭北隣善歌吹榮華忽銷散(一作/歇)四顧令人¶
悲生死與榮辱四者乃常期古人耻其名沒世無人知¶
<pb:KR4h0022_WYG_203-13b>¶
無言鬢似霜勿謂亊(一作/髪)如絲耆年無一善何殊食乳¶
兒¶
　　　同前　　　　　　　　　　釋子蘭¶
日月何忙忙出沒住不得使我勇壯心少年如頃刻人¶
生石火光通時少與塞四季倐往來寒暑變為賊偷人¶
面上花奪人頭上黒¶
　　　同前　　　　　　　　　　司空圗¶
鳥飛飛兎蹶蹶朝來暮去催時節女媧只解𥙷青天不¶
<pb:KR4h0022_WYG_203-14a>¶
解煎膠粘日月¶
　　　同前　　　　　　　　　　王貞白¶
物候來相續新蟬送晩鸎百年休倚頼一夣甚分明金¶
鼎神仙隠(一作/秘)銅壺晝夜傾不如早立徳萬古有其名¶
　　　放歌行　　　　　　　　　王昌齡¶
南望(一作/渡)洛陽津西望十二樓明堂坐天子月朔朝諸¶
侯清樂動千門皇風&KR0013;九州慶雲從東來泱漭抱日流¶
昇平貴論道文墨將何求有詔徴草澤微誠將獻謀(一/作)¶
<pb:KR4h0022_WYG_203-14b>¶
(獻謀/猷)冠冕如星羅拜揖曹與周望塵非吾事入職(一作/賦)¶
且遲留幸蒙國士識自(一作/因)脫負薪裘今者放歌行以¶
慰梁甫愁位榮數斗禄奉義本(一作/養母)豐羞願(一作/若)得金¶
膏遂飛雲亦可籌(一作/儔)¶
　　　同前　　　　　　　　　　李　頎¶
少年學文耻學武世上功名不解取雖沾寸禄已後時¶
徒欲出身事明主栢梁賦詩不及宴長楸走馬誰相數¶
歛迹俛眉心自髙含歌擊節聲半苦由是蹉跎一丈夫¶
<pb:KR4h0022_WYG_203-15a>¶
養鷄牧豕東城隅空歌漢代蕭相國肯事霍家馮子都¶
虚爾當年名籍籍濫作詞林兩京客故人斗酒安隠橋¶
黄鳥春風洛陽陌吾家令弟才不覊五言破的人共推¶
興來逸氣如湓湧千里長江歸海時别離短景何蕭索¶
佳句相思能間作舉頭南望魯陽山木葉紛紛向人落¶
　　　同前　　　　　　　　　　孟雲卿¶
吾觀天地圖世界亦何小落落大海中飄浮數洲島賢¶
愚與蟻虱一種同草草地脉日夜流天衣有時掃東山¶
<pb:KR4h0022_WYG_203-15b>¶
謁居士了我生死道自見難噬臍心通可親腦軒皇竟¶
磨滅周孔亦衰老永謝當時人吾將寳非寳¶
　　　同前　　　　　　　　　　權徳輿¶
夕陽不駐東流急榮名貴在當年立青春虚度無所成¶
白首銜悲亦何及拂衣西笑出東山君臣道合俄頃間¶
一言一笑玉墀上變化生涯如等閒朱門杳杳列華㦸¶
坐中皆是王侯客鳴環動珮暗珊珊駿馬花驄白玉鞍¶
十千斗酒不知貴半醉留賔邀盡歡銀燈(一作/燭)煌煌夜¶
<pb:KR4h0022_WYG_203-16a>¶
將乆侍婢金罍㵼春酒春酒盛來琥珀光暗聞蘭麝㡬¶
般香乍看皓腕映羅䄂微聽清歌發杏梁雙鬟美人君¶
不見一一皆勝趙飛燕迎杯乍舉石榴&KR0322;勻粉時交合¶
歡扇未央鍾漏醉中聞聫騎朝天曙色分雙闕烟雲遙¶
靄靄五衢車馬亂紛紛罷朝鳴佩驟歸鞍今日還同昨¶
日歡嵗嵗年年恣逰讌出門滿路光輝遍一身自樂何¶
足言九族為榮真可羡男兒稱意須及時閉門下帷人¶
不知年光看逐轉蓬盡徒詠東山招隱詩¶
<pb:KR4h0022_WYG_203-16b>¶
　¶
　¶
　¶
　¶
　¶
　¶
　¶
　文苑英華巻二百三¶
