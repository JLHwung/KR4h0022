# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:48.731572
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百九十三
<pb:KR4h0022_WYG_393-1a>¶
欽定四庫全書¶
　文苑英華卷三百九十三　宋　李昉等　編¶
　憲臺一¶
　　御史大夫¶
　　　授尹思貞御史大夫制　　　蘇　頲¶
門下國之副相位亞中台自非(舊唐書/作匪)邦直孰司天憲¶
銀青光禄大夫將作大匠(隋煬帝改匠為監唐初復舊/天寳中再為監今尹思貞除)¶
(命在開元初英華作大/匠是矣或以為監非)天水郡開國公尹思貞賢良方¶
<pb:KR4h0022_WYG_393-1b>¶
正碩儒耆德剛不䕶缺清而畏知簡言易從莊色難犯¶
徴先王之體要敷衽必陳折佞臣之怙權拂衣而謝故¶
以事聞海内名動京師鷹隼是擊豺狼自逺必能條理¶
前弊發揮舊章宜承弄印之榮式允登車之志可御史¶
大夫封勲如故主者施行¶
　　　授宋璟御史大夫制¶
黄門三台副職百寮之師紀綱是任蒞事惟能國子祭¶
酒上柱國廣平郡開國公東都留守宋璟含純粹之德¶
<pb:KR4h0022_WYG_393-2a>¶
秉清剛之氣學研精以辦政文體要以經逺吉人之寡¶
敷言有訓君子之愼擇行無違正色而自具陽秋立誠¶
而不僣風雨必能静專動直獻忠納規常聞沃心之任¶
靡憚犯顔之情使其坐以鎮俗毅(一作/嶷)然當朝則不能¶
者退不仁者逺王臣蹇蹇懦夫有立俾光天憲式副人¶
瞻可御史大夫勲封如故主者施行¶
　　　授李傑御史大夫制¶
黄門副相之重羣寮取則爰理其綱錫之以印河南府¶
<pb:KR4h0022_WYG_393-2b>¶
尹上柱國武威縣開國子李傑直清浩素剛斷精宻學¶
究文儒才優經濟物寜滯用若遇盤根人或䝉求似開¶
明鏡心公而惡(去聲一/本作正)惡道正以閑邪河南擅聲天下¶
稱最必檢齊霜憲𢎞長風猷俾其立朝用爾敦俗可御¶
史大夫勲封如故仍驛赴京主者施行¶
　　　授敬括御史大夫制　　　　常　衮¶
門下天子綱紀屬於風憲所以彈肅公卿課第牧守姦¶
詐不息法令將廢豈奉憲者道未明歟眷求忠賢舉我¶
<pb:KR4h0022_WYG_393-3a>¶
事典金紫光禄大夫行同州刺史兼御史中丞充本州¶
團練使守捉使上柱國平陽縣開國子敬括河汾大儒¶
博達今古清心素行高簡自居粲然文章如振金石職¶
更要重處以公亮不恃禄以私身每依經以制事頃以¶
馮翊近輔化叅京師凋殘之餘勞徠所屬自廷尉之列¶
分内(一作/外)史之餘清靜而鎮流庸悉歸閭閻小康理行¶
第一休有聲績副兹厚(一作/委)遇肆予命爾亞秩台司無¶
以時或多虞法有所貸必訪故實以澄源流直道而行¶
<pb:KR4h0022_WYG_393-3b>¶
不仁者逺愼乃名位為時行之(一作而/時颺之)可行御史大夫¶
散官勲封如故主者施行¶
　　　加劉栖楚御史大夫制　　　李虞仲¶
勅都輦之下居百郡之首尹正之重俾四方承流苟或¶
枹皷不驚豪右自息所宜增秩以稱任能朝議郎守京¶
兆尹上柱國賜紫金魚袋劉栖楚長才挺生利用能斷¶
徇公忘已奉上絶私居多急病之心動著必聞之美黄¶
旐之姦不發赭裙之盜靡聞載勤檢馭之方頗精風化¶
<pb:KR4h0022_WYG_393-4a>¶
之本繫爾才術副予簡求朕所以惜其聲獻難議遷擢¶
尚留劇任更俟當官就加青綬之秩重委黄圖之理冝¶
崇望實無替威名可以本官兼御史大夫餘如故¶
　　御史中丞¶
　　　授崔沔御史中丞制　　　　蘇　頲¶
勑朝請郎守尚書虞部郎中崔沔純至之心求忠出孝¶
精㣲之用博學多文故能清以激貪静而鎮躁頃攝官¶
持憲履繩緒墨臨事不詘在公則聞宜正三獨之名以¶
<pb:KR4h0022_WYG_393-4b>¶
光二丞之秩可守御史中丞知東都留臺司(一作/事)散官¶
如故¶
　　　授李懐讓御史中丞制¶
黄門貳彼副相一其三獨不任宏才孰膺高選朝議大¶
夫守給事中上柱國李懐讓直方孤聳清迥特立秪服¶
文儒克脩典禮持疎網而不漏常嫉惡以闢邪泛虚舟¶
於自然不近名而過實必能克去煩苛之小節知憲章¶
之大體允符羣議光踐中司可守御史中丞散官勲如¶
<pb:KR4h0022_WYG_393-5a>¶
故¶
　　　授崔噐御史中丞制　　　　賈　至¶
門下權判文部郎中崔噐閑邪存誠公而不黨有欒枝¶
貞慎抱史鰌正直歴踐清列名與實偕今豺狼未寜中¶
外多故羣才雜用則哲惟將肅其準繩舉其憲則俾不¶
仁者逺邪佞以悛爾其留心冝專糾正(一作/逖)可守御史¶
中丞餘如故¶
　　　授王敬從御史中丞制　　　孫　逖¶
<pb:KR4h0022_WYG_393-5b>¶
門下肅我具寮謂之秉憲貳于次相必也任賢中書舎¶
人上柱國王敬從雅量深逺周才博達脩德行于身謀¶
致文詞於國用自居近宻頗歴歳時忠公盡於掌綸淑¶
愼形於(一作/閟於)削藁必能執其繩準正彼簡書冝拜三獨¶
之雄且膺八使之選可中散大夫御史中丞仍充京畿¶
採訪處置等使勲如故¶
　　　授蕭諒御史中丞制¶
門下副相之亞朝綱允屬缺官之舉時選攸難鴻臚少¶
<pb:KR4h0022_WYG_393-6a>¶
卿蕭諒直道有恒澄(一作/公)心不撓果斷之用操利噐於¶
筆端通明之識置煩文於度外所歴清要必聞聲實將¶
求獨坐更佇兼才斯正色於準繩俾生風於臺閣可御¶
史中丞充京畿採訪處置等使¶
　　　授蕭隱之御史中丞制¶
門下列彼三獨儆于百寮選衆為難舉能斯在中大夫¶
檢校太府少卿東都知糴等使䕶軍蕭隱之敏行深識¶
貞標雅噐性與公清寜欺於暗室才優决斷豈避於盤¶
<pb:KR4h0022_WYG_393-6b>¶
根自任以長府委之平糴備聞堅正深叶和均將寄朝¶
綱允副人望宜賛貳於南憲俾肅清於東都(一作/路)可行¶
御史中丞仍充東京畿採訪處置使兼充和市和糴使¶
散官勲如故¶
　　　授張獻恭御史中丞制　　　常　衮¶
勅開府儀同三司行梁州刺史兼御史中丞山南西道¶
節度觀察處置度支營田等使上柱國南陽郡開國公¶
張獻恭正以居業直以輔仁行三復而無玷剛百汰(一/作)¶
<pb:KR4h0022_WYG_393-7a>¶
(鍊/)而不缺階歴要重發揮刑政分總戎詰禁之柄處導¶
俗宣風之長講求典禮以訓三軍精辦文法以檢羣吏¶
贍助孤老懐和逺夷峴南之輕裘緩帶蜀郡之得賢樂¶
職交脩文武儔諸古人而貞方侃然清峻自處端本静¶
性(一作/末)未嘗及私固可以準繩朝廷課第郡國入正二¶
丞之列俾分三獨之事可行御史中丞散官勲封如故¶
　　　授盧絢裴寛御史中丞制　　張九齡¶
勅朝議大夫中書舎人内供奉上柱國盧絢朝散大夫¶
<pb:KR4h0022_WYG_393-7b>¶
檢校尚書左司郎中兼侍御史内供奉知臺事䕶軍裴¶
寛等動有風規成禮樂之度行為操準是衣冠之則頃¶
登臺閣載光天地可以軌儀三獨端肅百寮繩糾(一作/凖)¶
所歸澄清斯在冝展舉能之効俾申執憲之誠可檢校¶
御史中丞散官勲如故¶
　　　授薛存誠御史中丞制　　　白居易¶
勑庻官之政得人則舉况中執憲準繩之司所以提振¶
紀綱端肅内外盖一職脩者其斯任之謂歟給事中薛¶
<pb:KR4h0022_WYG_393-8a>¶
存誠選自郎署列于左曹居心静專言皆讜正章疏駁¶
議多所忠益可以執憲立於朝端况副相方缺臺綱是¶
領糾正百官(集作司/又作度)爾得專之夫直而不絞威而不猛¶
不附上而(集作/以)急下不犯弱而(集作/以)違彊率是而行號¶
為稱職敬服斯命徃其懋哉可御史中丞餘如故¶
　　　授柳公綽御史中丞制¶
勑中憲之設糾謬懲違一引其綱百舉其職非清與直¶
不稱厥官諫議大夫柳公綽忠實有恒文以詞學介然¶
<pb:KR4h0022_WYG_393-8b>¶
端直有古之遺風頃居臺憲累次郎位持平守正人頗¶
稱之擢首諫司噐望益重今副相虗(集作/缺)位中司專席¶
惟有守者可以執憲惟無私者可以閑邪詢事審官爾¶
當是選光昭新命振起舊章冝一乃心以揚其職可御¶
史中丞散官勲如故¶
　　　授韋有翼御史中丞制　　　杜　牧¶
勑昔貞觀開元之為理也逺隱必見情偽必知天下如¶
一家兆庻如一人無他道也綱目皆振法令必行祖宗¶
<pb:KR4h0022_WYG_393-9a>¶
在天方册在地人存政舉行之非難(集作/艱)故用正臣委¶
之邦憲朝請大夫守尚書刑部侍郎上柱國賜紫金魚¶
袋韋有翼戴仁而行抱義以處墻仭中(集作/裏)峻壇宇外¶
寛介特守君子之彊文學盡儒者之業周歴華貫擢為¶
諍臣攻予甚專言事頗切願試左輔移理陜郊馮翊之¶
恐失倪寛頴川之喜得黄覇壺漿迎路繈屬攀車徴為¶
公卿愈見風采恤刑愼罰守法當官巍然立朝為時準¶
直今者跡其率履委之糾繩爾其念惠文彈理之言思¶
<pb:KR4h0022_WYG_393-9b>¶
立秋受(集作/授)署之㫖三尺律令四海紀綱所宜公共無¶
鄕(集作/即)上意古人有言曰凡為武䑕計於用捨今之倚¶
任佇觀爾能唯君知臣無累所舉可御史中丞散官勲¶
如故¶
　　　授前兵部侍郎薛昭緯御史中丞制¶
　　　　　　　　　　　　　　　錢　珝¶
勑國爵之設公噐也君將揭而與之者必問於朝皆曰¶
可與則徇公况御史中丞持天下所共之法等乎庻尹¶
<pb:KR4h0022_WYG_393-10a>¶
重有加焉乃詔名卿來承俊選具官薛昭緯吾閱元和¶
遺事嘉爾祖執憲之能軌躅可尋風聲自在美延後嗣¶
克奉貽謀爾又歴落開懐精明照物好讓不惑寡過自¶
彊出典誥而理勝辭豐第甲乙而以文兼行且屬多梗¶
使于列藩與諸侯言繫安危事自肺腸而到社稷激意¶
氣而誘公忠選無虚褒(一作還/無重装)言有清論皆入吾耳盡¶
知乃心宜正衣冠立為繩準將分厥職惟聽兹言夫太¶
剛太柔不折則廢作之可久必在居中爾當率寮屬以¶
<pb:KR4h0022_WYG_393-10b>¶
講求振綱條而審固與其就名而生事未若審實以業¶
官勉思勤行無害有益可依前件¶
　　　授中書舎人獨孤損御史中丞制¶
　　　　　　　　　　　　　　　薛廷珪¶
勑漢制御史中丞入朝得與尚書令專席而坐示威重¶
於百辟也前代之盛風猷具存國朝用人職業尤重非¶
材優望峻者不中兹選丞相言爾中書舎人獨孤損儒¶
林挺秀卿族騰芳文擅菁英學窮壼奥演之為事業暢¶
<pb:KR4h0022_WYG_393-11a>¶
之為人文立我明庭號為端士逮於寡昧歴事三朝勞¶
爾班行向踰二紀廻翔兩掖尹正神京直聲載揚休問¶
逾暢自掌我誥命垂為典謨煥(一作/炳)然一家之書擬于¶
三代之際器業事望由兹而益隆藴勵琢磨所向而可¶
仗朕言念理本係于臺綱詢謀股肱謂爾宜稱今以爾¶
為御史中丞其為我峻爾風望正言隳頺無憚觸邪勉¶
思舉職佇觀爾志以稱我心¶
　　　授吏部侍郎徐彦若御史中丞制¶
<pb:KR4h0022_WYG_393-11b>¶
　　　　　　　　　　　　　　　李　磎¶
勑御史中丞以獨坐為稱豈特崇貴之而已昔韋仁約¶
是其官僚耳猶以鵰鶚自許不肯押公卿激揚清風振¶
駭良吏况長其屬者可忽慢哉兵戈以來紀綱廢壊永¶
惟提舉未易其人執政上言云具官徐彦若嘗司憲臺¶
甚著聲績而自轉遷稱速憤鬱猶多使之復為必或愈¶
於前日且其祖在天后朝為大理有正直詳評之聲于¶
公積慶因成相門而彦若克嗣其家端荘自立踐歴華¶
<pb:KR4h0022_WYG_393-12a>¶
貫聲聞藹然俾持準繩無以易者是用輟天官之貳再¶
尊任之爾其砥礪厥心無忝所舉可依前件¶
　¶
　¶
　¶
　¶
　¶
　¶
<pb:KR4h0022_WYG_393-12b>¶
　¶
　¶
　¶
　¶
　¶
　¶
　¶
　文苑英華卷三百九十三¶
