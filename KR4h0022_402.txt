# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:48.993767
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百二
<pb:KR4h0022_WYG_402-1a>¶
欽定四庫全書¶
　文苑英華卷四百二　　　宋　李昉等　編¶
　環衞二¶
　　左右衞將軍¶
　　　授張𤣥逸右衞將軍制　　　孫　逖¶
門下中大夫守光禄寺卿員外置同正員賜紫金魚袋¶
張𤣥逸幹蠱於君謙冲自下外姻之旅衆望攸歸寘彼¶
周行備聞聲實委之環衞尤切腹心宜易位於多(疑/)卿¶
<pb:KR4h0022_WYG_402-1b>¶
俾呈能於真將可明威將軍守右衞將軍勲賜如故¶
　　　授吳王祗衞將軍等制¶
門下左衛將軍吳王祗等國之近屬朝之多士或同班¶
警衞有避於天倫或列位周行已淹於歳序各移官命¶
用廣朝恩可依前件¶
　　　授駙馬鄭何右衞將軍制　　白居易¶
勑周設七萃漢列八屯皆以拱衞王宫肅嚴徼道統兹¶
騎吏其屬親賢具官鄭何擢秀士林挺直公器以貞和¶
<pb:KR4h0022_WYG_402-2a>¶
陶其性以禮樂文其身善積德門慶連戚里况久踐名¶
職累著聲猷念舊奬能宜加榮寵環列之尹不易其人¶
俾宣力於爪牙不失親於肺腑可右衛將軍餘如故¶
　　　授王知信左衛將軍並史寰右監門衞將軍等¶
　　　　制　　　　　　　　　　杜　牧¶
勑昭武軍校尉前守右驍衞將軍上柱國賜緋魚袋王¶
知信等古人之為理也不以一眚而掩大功克黄紹子¶
文之宗霍陽繼博陸之後知信列祖具丘之戰可庇十¶
<pb:KR4h0022_WYG_402-2b>¶
代豈止曽孫寰父伯仲亦効忠懇提絜全魏歸于朝廷¶
今者寵以將軍旌其舊德豈唯獨舉賞延之典亦欲使¶
裂土(集作/列士)諸將自為孫謀彛鎬明誼入仕已久皆無悔¶
咎(集作/吝)故有序遷臨封逺邦蔡毫兵部(一作/郡)分憂佐理¶
無忘謹亷可依前件¶
　　　授王知逺左衞將軍制　　　錢　珝¶
勑具官王知逺堯之克明周有懿德推恩而舉其有遺¶
於親戚者乎如得其才匪曰私舉知逺禀訓於父且勵¶
<pb:KR4h0022_WYG_402-3a>¶
事君在官不違設爵何恡將軍使爾備宿衞尚書使爾¶
進秋官且示兼榮則宜竭力報吾推恩之道無所私於¶
親戚也可¶
　　　授王知道寜州刺史王知勲右衞將軍制¶
　　　　　　　　　　　　　　　薛廷珪¶
勑具官王知道等我有寳臣作鎮邠(一作/邳)土伯氏仲氏¶
鼎峙于列藩乃子乃孫脗合于當代宣彼忠力屏于冲¶
人方將仗之冀静紛擾開懐以待有請必俞今復上章¶
<pb:KR4h0022_WYG_402-3b>¶
來陳内舉願以屬郡俾知道分憂推其赤心請知勲入¶
衞言觀爾志式慰我心况聞訓朂甚嚴砥礪甚正既孝¶
以事父必忠以事君忠孝存焉君父一也良二千石與¶
大將軍榮爾閨門列吾禁旅並兼揆路仍亞台司吾於¶
勲賢斯謂臻極唯爾父子享吾恩榮慎圗始終以保富¶
貴可依前件¶
　　左右金吾將軍¶
　　　授唐先擇左金吾衛將軍等制　蘇　頲¶
<pb:KR4h0022_WYG_402-4a>¶
門下右金吾衛將軍唐先擇名公之&KR1015;理識通明左金¶
吾衞將軍吕休琳良將之才智謀深逺雖東西列衛俱¶
頼其人宗族聮官所宜廽避俾從易位用叶朝恩先擇¶
可左金吾衛將軍休琳可右金吾衞將軍餘如故¶
　　　授盖嘉運兼金吾衞將軍制　孫　逖¶
門下右威衞將軍兼北庭都䕶盖嘉運百夫稱勇萬里¶
將軍智則有謀忠而能毅頃者狂寇作梗銳師深入用¶
竒以徃決勝而歸式疇其庸言命之賞宜増秩於中尉¶
<pb:KR4h0022_WYG_402-4b>¶
仍握兵於外域可左金吾衞將軍兼北庭都䕶餘如故¶
　　　授呉湊左金吾將軍制　　　常　衮¶
勑將我南軍秩高中尉以禁戎之重任委舅氏之同心¶
具官呉湊塗山介祉章武雅才言而有宗儉而能廣達¶
禮樂政刑之要存忠信孝友之誠報虞歴年府寺失職¶
素以賢戚之望職司太子之家清心奉公庻務悉理擅¶
羙春儲之寀流芳秋實之詠固可以首當褒進大勸官¶
曹俾執金吾用彰貴任可左金吾將軍餘如故¶
<pb:KR4h0022_WYG_402-5a>¶
　　　授田盛金吾將軍勾當左街事制¶
　　　　　　　　　　　　　　　白居易¶
勑右金吾衞將軍田盛夫仕官至執金吾古今之(集作/所)¶
榮重也而盛生勲德門有文武畧居貴介而無佚領誰¶
何而有勞言念徼廵之勤(集作/功)宜乃(集作/及)轉遷之命處¶
左攝事以表用(集作/使)能可依前件¶
　　　授張直方田牟將軍等制　　崔　璵¶
勑綂環營於中禁司徼道於右街非節効素彰見義而¶
<pb:KR4h0022_WYG_402-5b>¶
錙銖爵禄威謀夙著宣力而踐更翰垣則何以為我信¶
臣膺兹寵寄檢校刑部尚書兼左金吾大將軍張直方¶
沉果知機忠烈繼志承許國之義訓有能軍之勇名豹¶
變除習俗之風鷹揚多御衆之術自脫屣幽薊奉職警¶
廵勤固有夙夜之勞謹嚴得誰何之任前天平軍節度¶
使田牟體懐忠厚氣槩雄邁襲台耀之洪伐振家聲於¶
勲籍深識戰器之本亟升勇爵之班馬嶺鴈塞嘗絶煙¶
塵之警西楚東魯每聞輯睦之方而皆早讀父書動合¶
<pb:KR4h0022_WYG_402-6a>¶
軍志克隆紹續之業備詳竒正之機是宜委以禁戎為¶
之禦侮長期門以絶席擁緹騎而式遏俾之重閉斯謂¶
爾勞題劔弄印仍祗舊服勿替徽問勉承寵光直方可¶
右龍武將軍牟可右金吾將軍¶
　　　授陳班右金吾衞將軍制　　錢　珝¶
勑具官陳班朕求理未濟厥心匪寜實在庶位之間皆¶
欲必獲其所况爾克繼勲藉通知武韜許國之誠㤀身¶
靡憚受爵而每期無忝檢身而唯恐有瑕雖秉郡符莫¶
<pb:KR4h0022_WYG_402-6b>¶
食公廪退居而處沉静可嘉陟以執金仍兼端右俾承¶
閥閱且耀寵章可依前件¶
　　　授高彦𢎞右金吾衞將軍制¶
勑具官高彦𢎞朕每視朝執金吾率其仗衞陳於陛前¶
退則與大京兆禁暴詰姦以清轂下其職如是非細任¶
也以爾進在周行常為環尹實於廵警素積勤勞比授¶
郡符將觀為政屬其節制有所薦聞方資宣力之臣難¶
奪舉材之請未能出守遂至罷居暫觧印於外臺復彈¶
<pb:KR4h0022_WYG_402-7a>¶
冠於近列勉思有寵善戒不虞可依前件¶
　　左右驍衞將軍¶
　　　授安金藏右驍衞將軍制　　蘇　頲¶
黄門㳺騎將軍行右武衞翊府中郎將員外置同正員¶
直太常寺安金藏家本孝悌身全忠懇徃在周朝困於¶
酷吏共誣良善敢謗太皇不任楚毒並加刑憲金藏乃¶
自刺心肺見其誠節因而寤主實頼斯人則𢎞演納肝¶
田光吞舌求之既徃未足為喻眷言酬德自可超倫彰¶
<pb:KR4h0022_WYG_402-7b>¶
其貞固之羙拜以誰何之任可驍衞將軍員外置同正¶
貟餘如故主者施行¶
　　　授幽州兵馬使劉悚左驍衛將軍制¶
　　　　　　　　　　　　　　　白居易¶
勑具官劉悚夙負氣槩早習騎射才推燕趙之士學究¶
孫吳之書加以忠厚可當任用况有令弟為吾信臣節¶
著艱貞情鍾友愛夫寵寄於外莫重於藩垣委任在(集/作)¶
(於/)中莫親於禁衞加此一職寵爾二人豈不為榮季出¶
<pb:KR4h0022_WYG_402-8a>¶
叔處可左驍衞將軍¶
　　　授楊約左驍衞將軍并焦敬復左領軍衞將軍¶
　　　　制　　　　　　　　　　錢　珝¶
勑國家之道文武相湏故帶綬簮冠而處將軍之位者¶
必求雄俊之才以對我卿大夫其官楊約智則好謀勇¶
而知禮臨戎之用以律甚明具官焦敬復蒞亊多能理¶
煩益辦舉其成效可以在庭俾就衞環式昭奬勸使號¶
令有嚴於宿衞謨明(一作/威名)皆稱於職官副吾雄俊之求¶
<pb:KR4h0022_WYG_402-8b>¶
以濟相湏之道可依前件¶
　　左右監門衞將軍¶
　　　授元環右監門衞將軍制　　孫　逖¶
勑右監門衞中郎將元環衣冠濟業言行資身地在通¶
姻人稱懿戚徴於舊典洽以新恩宜有命於移官更増¶
榮於賜服可依前件¶
　　　授趙惠琮左監門衞將軍制¶
門下中大夫守内侍上柱國賜紫金魚袋趙惠琮素韞¶
<pb:KR4h0022_WYG_402-9a>¶
智謀早周慎宻(一作早/標周慎)頃令銜命委以臨戎既逾險而¶
深入亦乗危而苦戰遂清狂寇且振邊威不有賞功將¶
何勸善宜列爪牙之任仍膺印綬之榮可雲麾將軍守¶
左監門衞將軍仍兼知内侍省事勲如故¶
　　　授前左威衞將軍安𢎞度右監門衞將軍制¶
　　　　　　　　　　　　　　　錢　珝¶
勑具官安𢎞度等吾以大柄付丞相日行於堂上唯文¶
武之士叅用其才耳凡觀公舉亦必可之今具列爾名¶
<pb:KR4h0022_WYG_402-9b>¶
來請吾命將軍佐吏循次而遷且稍(疑作/稱)所能兼授貴¶
秩罔有不信徃宜思之可依前件¶
　　　授吳敬存左監門衞將軍張景球虢州司馬兼¶
　　　　中丞等制　　　　　　　李　磎¶
勑呉敬存等各以才能効其忠節或誘諭軍帥捍蜂蟻¶
之師徒或善葺都門壯鳯凰之城闕嘉績既著賞典宜¶
及將軍職於禁旅司馬兼於憲丞可謂寵榮足以耀於¶
流軰矣可依前件¶
<pb:KR4h0022_WYG_402-10a>¶
　　左右羽林將軍¶
　　　授楊敬述右羽林將軍制　　蘇　頲¶
黄門瞻彼𤣥闕衞於丹禁命將擇人制軍為旅雲麾將¶
軍檢校右羽林將軍上柱國楊敬述心堅鐵石器藴珪¶
璋以俊穎之才有温謙之羙附枝中葉則藝極於彫弓¶
咀實含英則詞殫於綵札自五營髙選千廬入侍中而¶
作訓勤以宣威俾寵誰何正其名秩可右羽林軍將軍¶
勲封如故¶
<pb:KR4h0022_WYG_402-10b>¶
　　　授許輔䖍左羽林將軍制¶
黄門國之武士其盛如林朕之賢臣其貞匪石則可以¶
制軍而作訓也雲麾將軍檢校右羽林將軍借緋魚袋¶
上柱國申國公許輔䖍方外直内智崇禮卑備聞舊章¶
好讀前史忠於事主信以庇人未嘗不抗節思齊立言¶
致逺頃除虵豕之孽特建殊勲洎肅熊羆之旅盖稱重¶
器我之所頼爾實命諧必也正名用監中候可左羽林¶
軍將軍勲封如故¶
<pb:KR4h0022_WYG_402-11a>¶
　　　授王斛斯右羽林軍將軍制　孫　逖¶
門下太中大夫守太僕卿員外置同正員上柱國賜紫¶
金魚袋王斛斯智謀宏逺識量冲深位列名卿才優良¶
將頃膺朝寄作捍邊陲惠威有孚羌戎即序念其勤苦¶
既返斾於西城任以腹心宜典兵於北禁可宣威將軍¶
守右羽林軍將軍勲賜如故¶
　　　授彭元昭右羽林軍將軍制¶
門下中大夫使持節都督洮州諸軍事守洮州刺史同¶
<pb:KR4h0022_WYG_402-11b>¶
隴右節度副使上柱國賜紫金魚袋彭元昭久統邊事¶
咸推武才必也好謀豈唯有勇遞遷中外方表幹能宜¶
典禁兵以膺重寄可右羽林軍將軍¶
　　　授于季友羽林軍將軍制　　元　稹¶
勑具官于季友天子六軍必有材官佽飛超乗挽彊之¶
士在焉董之以威待之以信分八舎之衆寡均二廣之¶
勞逸不吳不揚不掉不挫皆將軍之令(集作/命)也是以李¶
大亮上直禁中而文皇甘寢則腹心爪牙之任斯不細¶
<pb:KR4h0022_WYG_402-12a>¶
矣以爾季友時予舊姻念徃興懐度才思用榮以服色¶
列于藩垣爾其敬恭無替朕命可守右羽林軍將軍知¶
軍事仍賜紫金魚袋¶
　　　授王輔元(集作/元輔)左羽林衞將軍知軍事制¶
　　　　　　　　　　　　　　　白居易¶
勑國家設十二衞猶漢之有南北軍而左右羽林尤稱¶
親重自諸衞而移領者謂之羙遷左神武將軍王輔元¶
生勲閥之家通吏理之事佐戎臨郡率著能名可以掌¶
<pb:KR4h0022_WYG_402-12b>¶
鈎陳而䕶建章備廵警而嚴羽衞大將軍亊假而行之¶
宜勵初終副兹寵任可依前件¶
　　　授前右羽林將軍李彦佐服闋重除本官兼御¶
　　　　史中丞知軍事制¶
勑軍有羽林用法星象統之爪士以供宸居具官李彦¶
佐前以忠勞選登戎衞而能訓勇力之士以備時使申¶
誰何之令以奉徼廵夙夜祗嚴不懈于位既終䘮紀宜¶
服官常假中執憲之名行上將軍之亊勉修舊職用副¶
<pb:KR4h0022_WYG_402-13a>¶
新恩可依前件¶
　　　授郭簡右衛制置使右羽林將軍制¶
　　　　　　　　　　　　　　　錢　珝¶
勑環尹之設皆得以親宿衞時警廵而羽林之名自天¶
垂象有拱宸之貴擇人匪輕具官郭師簡頗負雄材仍¶
懐勇氣堅秉亊君之禮深知用武之權載感時艱因思¶
巳立禦冦而隄防甚謹提兵(一作/臨戎)而號令必行善復流¶
亡多謀完葺率先陳力誓不去於京師望幸傾心志有¶
<pb:KR4h0022_WYG_402-13b>¶
同於父老難能之節臨亊始明方資制撫之勤遂假陟¶
遷之寵宜乗激勸更集功庸猶懸受賞之期重在平戎¶
之日可依前件¶
　　左右武衞將軍¶
　　　授曹王弼左武將軍　　　　孫　逖¶
門下行左清道率府曹王弼籍慶宗枝升榮官序頗(一/作)¶
(頃/)有公累終非自作曾是黜官亦云累載宜叶睦親之¶
道俾遷仍舊之職可左武衞將軍勲如故¶
<pb:KR4h0022_WYG_402-14a>¶
　　　授郭元昇右武衞將軍等制¶
門下將作少匠郭元昇忠厚資貞有聞於行守太子家¶
令鄭繼先衣冠濟業不隕其名各在官次頗淹年序宜¶
分職於五校俾増榮於兩宫元昇可右武衞將軍守右¶
衞將軍繼先可右武衞率勲如故¶
　　　授裴倩在武衞將軍制¶
門下前守右武衞將軍裴倩韞是忠勇資其智謀久樹¶
邊功備詳戎事疆埸有警方期於効節金革無避宜後¶
<pb:KR4h0022_WYG_402-14b>¶
(一作/復)於奪禮(一作/情)可起復守右武衞將軍餘如故¶
　　　劉泰清左武衞將軍制　　　元　稹¶
勑劉泰清文武並用必推其才久次不遷則有昇序以¶
爾踐更吏職星歳頗淹例當酬勞用進常秩奮我武衞¶
以列周廬斯亦信臣之任也其勤厥職式副予恩可㳺¶
擊將軍守左武衛將軍¶
　　左右龍武將軍¶
　　　授齊遵等左龍武將軍制　　薛廷珪¶
<pb:KR4h0022_WYG_402-15a>¶
勑具官齊遵等官之設所以毓材勸能也茍不當其選¶
安以假吾所器而滯爾來者今命爾遵謀命爾瑶冠蟬¶
冕横佩刀為左右龍武將軍所以昭勲庸之嗣而用其¶
無瑕者也浩與齊䖍久聞罷免各旌勤瘁且振淹滯並¶
升環衞之嚴俱委腹心之寄用明激勸徃服恩榮勉務¶
進修以圗光大可¶
　　左右神武將軍¶
　　　授姚成節右神武(集作䇿/下同)將軍兼知軍事制¶
<pb:KR4h0022_WYG_402-15b>¶
　　　　　　　　　　　　　　　白居易¶
勑朝請(集作/議)郎前使持節成州諸軍事守成州刺史充¶
本州守捉使賜紫金魚袋姚成節嘗為天平軍禆將當¶
劉悟之立忠勲也謀成事集爾有助焉雖授一城未足¶
酬奬况聞信厚勤恪宜於爪牙肘腋間居之昔漢文帝¶
以宋昌忠勞擢拜將軍使掌環衞今吾用汝猶前心也¶
環拱之職得不勉歟可致果校尉守右神武將軍知軍¶
事餘如故¶
<pb:KR4h0022_WYG_402-16a>¶
　　　授前千牛衞將軍徐棨右神武將軍兼知軍事¶
　　　　等制　　　　　　　　　錢　珝¶
勑具官徐棨等陳力諸吏曵長組於西階之下而叅將¶
軍之位者况假地官之秩兼騎省之名仕盖顯矣惟棨¶
暨岊皆嘗立朝自効之勤所聞甚著使之遷擢乃用舊¶
章道隣有勞於公亦宜賦禄郡佐漸優之命勉進爾途¶
可¶
　　左右威衞將軍¶
<pb:KR4h0022_WYG_402-16b>¶
　　　起復杜賔客右威衞將軍制　蘇　頲¶
黄門雲麾將軍前檢校左監門衞將軍上柱國杜賔客¶
志惟倜儻才稱果决聞鞞而立特壯三軍之氣奮劔而¶
前將雄萬人之敵頃在艱罰甫懐忠勇金革是任春秋¶
所稱俾適權宜用光戎亊可起復右威衞將軍勲如故¶
主者施行¶
　　　授右千牛衞將軍李璠右威衞將軍制¶
　　　　　　　　　　　　　　　錢　珝¶
<pb:KR4h0022_WYG_402-17a>¶
勑具官李璠等朕每據法座命百辟四夷大和㑹于朝¶
能率其屬建黄麾飛驎之旗立於陛前者有衞將軍之¶
盛職也璠以忠謹之職周旋於藩邸之中以久得遷常¶
為貳金吾矣武弁有列乃命陟居疇以壯勇之材率陳¶
扈蹕之力以功可進來立於朝既曉玉鈐俾登環衞尚¶
書之秩光寵並行可¶
　　　授王存禮左威衞將軍制¶
勑具官王存禮等朕於文武之士雖用之有殊而覈之¶
<pb:KR4h0022_WYG_402-17b>¶
不易以材濟用者是所求也以志立功者是所嘉也至¶
於免官去職寄食屛居言念艱難益多愧歎執政能舉¶
我心允同且以爾等負濟用之良才守立身之素志又¶
復免官寄食安得置而不圗各敬所遷以揚厥職可¶
　¶
　¶
　¶
　文苑英華卷四百二¶
