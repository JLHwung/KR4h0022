# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.380753
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百六十二
<pb:KR4h0022_WYG_162-1a>¶
欽定四庫全書¶
　文苑英華巻一百六十二　宋　李昉等　編¶
　地部四¶
　　海十五首　　　　　　江三十八首¶
　　潮八首¶
　　海¶
　　　早岀廵行矚望山海　　　　王　筠¶
王生臨廣隰潘子望洪河同軫懷歸思俱興年逝歌(闕/)¶
<pb:KR4h0022_WYG_162-1b>¶
　　二子承臉淚滂沱剖符瀛海外結綬層山阿因心¶
留惻憫恕已息煩苛繕築循時隟興動藉民和髙門惟¶
壯麗脩雉亦駢羅層樓已閱幾(二字/疑)複道亦經過昧旦¶
清隂上風氣入纎蘿雲起垂天翼水動連山波奔濤延¶
瀾汗積翠逺嵯峨鄉關屢回曲還顧杳蹉跎曽㣲肅肅¶
羽望路空如何¶
　　　望海　　　　　　　　　　隋煬帝¶
碧海雖欣矚金臺空有聞逺水翻如岸遥山倒似雲斷¶
<pb:KR4h0022_WYG_162-2a>¶
濤還共合連浪或時分馴鷗舊可狎卉木足為羣方知¶
小姑射誰復與臨汾¶
　　　季秋觀海　　　　　　　　前　人¶
孟軻叙逰聖枚乗說瘉疾逖聽乃前聞臨深驗兹日浮¶
天逈無岸合虛(初學記/作含靈)固非一委輸百谷歸朝宗萬川¶
溢汾空(初學記/作城)碧霧晴連洲彩雲宻欣同夫子觀深愧¶
𤣥虛筆¶
　　　奉和望海　　　　　　　　虞　茂¶
<pb:KR4h0022_WYG_162-2b>¶
清蹕臨溟漲巨海望滔滔十洲雲霧逺三山波浪髙長¶
瀾疑浴日連島類奔濤神逰藐汾射睿藻冠風騷縱然¶
雖觀海何以效㳙毫¶
　　　望海　　　　　　　　　　祖孝徴¶
登髙臨巨壑不知千萬里雲島相接連風濤無極已時¶
看逺鴻度但(類聚/作乍)見驚鷗起不假送将歸自然傷客子¶
　　　海　　　　　　　　　　　李　嶠¶
習坎䟽丹壑朝宗合紫㣲三山巨鰲湧萬里大鵬飛樓¶
<pb:KR4h0022_WYG_162-3a>¶
冩春雲色珠含明月輝㑹因添霧露方逐衆川歸¶
　　　景龍四年春祠海　　　　　　宋之問¶
肅事祠春溟宵齋洗䝉慮鷄鳴見日出鷺下驚濤騖地¶
濶八荒近天廻百川澍筵端接空曲目外唯雰霧暖氣¶
物象來周逰晦明互致牲匪𤣥享禋滌期靈煦的的波¶
際禽沄沄島間樹安期今何在方丈蔑尋路仙事與世¶
隔冥搜徒已屢四明背羣山遺老莫辨處撫中良自慨¶
弱齡忝恩遇三入文史林兩拜神仙署雖歎出關逺始知¶
<pb:KR4h0022_WYG_162-3b>¶
臨海趣賞來空自多理勝孰能喻留楫竟何待徙倚忽¶
云暮¶
　　　嵗暮海上作　　　　　　　　孟浩然¶
仲尼既已歿予亦浮于海又見斗柄廻始知新嵗改虛¶
舟任所適垂釣非有待為問乗槎人滄浪復誰在¶
　　　和賀蘭判官望北海作　　　　高　適¶
聖代務平典輶軒推上才迢遥溟海際曠望滄波開四¶
牡未皇息三山安在哉巨鼇不可釣髙浪何崔嵬湛湛¶
<pb:KR4h0022_WYG_162-4a>¶
朝百谷茫茫連九垓挹流納廣大觀異増遲廻日出見¶
魚目月圓知蚌胎跡非想像到心以精靈猜逺色帶孤¶
嶼虛聲涵殷雷風行越裳貢水遏天呉災攬轡隼将擊¶
忘機鷗復來縁情韻騷雅獨立遺塵埃吏道竟吾用翰¶
林仍忝陪長鳴謝知已所媿非龍媒¶
　　　西陵口觀海　　　　　　　薛　據¶
漸河(一作/長江)漫湯湯近海勢彌廣在昔胚渾凝融為百川¶
長地形失端倪天色潜滉瀁東南際萬重(一作/里)極目自¶
<pb:KR4h0022_WYG_162-4b>¶
(一作/逺)無象山影乍沉浮湖波忽來往孤帆或不見棹歌¶
猶想像日暮長風起客心空振蕩浦口雲未收潭中月¶
初上林嶼幾邅廻亭臯時偃仰嵗晏訪蓬瀛真逰非外¶
奨¶
　　　海上作　　　　　　　　　宋務光¶
曠哉潮汐池大哉乾坤力浩浩去無際沄沄深不測崩¶
騰歙衆流泱&KR1071;環中國鱗介錯殊品氛霞饒翠色天波¶
混莫分島樹遥難識漢主&KR0677;靈怪秦皇恣逰陟搜竒大¶
<pb:KR4h0022_WYG_162-5a>¶
壑東竦望成山北方術徒相誤蓬萊安可得吾君略仙¶
道至化孚淳黙驚浪晏窮溟飛航通絶域馬韓底厥貢¶
龍伯倄其職粤我遘休明匪躬朝正直敢輸鷹隼摯以¶
問豺狼忒海路行已殫輶軒未皇息勞歌𤣥月暮旅睇¶
滄海極魏闕渺雲端馳心附歸翼¶
　　　越中問海客　　　　　　　劉眘虛¶
風雨滄洲暮一帆今始歸自云發南海萬里速如飛初¶
謂落何處永将無所依冥茫漸西見山色越中㣲誰念¶
<pb:KR4h0022_WYG_162-5b>¶
去時逺人經此路稀泊舟悲且泣使我亦沾衣浮海焉¶
用説憶鄉難乆違縱為魯連子山路有柴扉¶
　　　望海　　　　　　　　　　周　繇¶
蒼茫空泛日四顧絶人煙半浸中華岸旁通異域船島¶
間應有國波外恐無天欲作乗槎客翻愁去隔年¶
　　　蒲門戍觀海作　　　　　　陳　陶¶
廓落溟漲曉蒲門欝蒼蒼登樓禮東君旭日生扶桑毫¶
釐見蓬瀛含吐金銀光草木露未晞蜃樓氣若藏欲逰¶
<pb:KR4h0022_WYG_162-6a>¶
蟠桃國慮渉魑魅鄉徐市惑秦朝何人在巖廊惜哉千¶
童子葬骨於眇茫恭聞槎客言東池接天潢即此聘牛¶
女曰祈長夀方靈津水清淺余亦慕脩航¶
　　　南海　　　　　　　　　　曹　松¶
傾騰界漢沃諸蠻立望何如畫此看無地不同方覺逺¶
共天無别始知寛文魮隔霧朝含磬老蚌凌波夜吐丹¶
萬状千形皆得意長鯨獨自轉身難¶
　　江¶
<pb:KR4h0022_WYG_162-6b>¶
　　　渡浙江　　　　　　　　　劉孝綽¶
季秋弦望後輕寒朝夕殊商人泣紈扇客子夣羅襦憂¶
方自難遣况復阻川隅日暮愁隂合繞樹噪寒烏濛漠¶
江煙上蒼茫沙嶼蕪觧䌫辭東越接舳騖西徂懸帆似¶
馳驥飛棹若驚鳬言歸逰俠窟方從冠蓋衢¶
　　　泛永康江　　　　　　　　沈　約¶
長枝萌紫葉清源泛緑苔山光浮水至春色犯寒來臨¶
睍信永矣望美曖悠哉寄言幽閨夣羅袖勿空裁¶
<pb:KR4h0022_WYG_162-7a>¶
　　　渡新安江貽京邑逰好　　　前　人¶
眷言訪舟客兹川信可珍洞徹隨深淺皎鏡無冬春千¶
仭冩喬樹百丈見逰鱗滄浪有時濁清濟涸無津豈若¶
乗斯去俯映石磷磷紛吾隔囂滓寧假濯衣巾願以潺¶
湲水霑君纓上塵¶
　　　濟浙江　　　　　　　　　任　昉¶
昧旦乗輕風江湖忽來往或為歸波送乍逐飜江上近¶
岸無暇目逺峯更興想緑樹懸宿根丹崖頺乆壤¶
<pb:KR4h0022_WYG_162-7b>¶
　　　奉和汎江　　　　　　　　庾　信¶
春江下白帝畫舸向黄牛錦䌫廻沙磧蘭橈避荻洲濕¶
花隨水泛空巢逐樹流建平船柹下荆門戰艦浮岸社¶
多喬木山城足廻樓日落江風静龍吟逈上㳺¶
　　　夏日臨江　　　　　　　　隋煬帝¶
夏簟(初學記/作潭)䕃&KR0113;竹髙崖坐長楓日落滄江静雲散逺¶
山空鷺飛林外白蓮開水上紅逍遥有餘興悵望情不¶
終¶
<pb:KR4h0022_WYG_162-8a>¶
　　　入桞江　　　　　　　　　薛道衡¶
仗節遵嚴㑹揚舲泝急流征塗非白馬水勢類黄牛¶
跳波鳴石磧濺沫擁沙洲岸廹(初學記/作廻)槎倒轉灘長船¶
却浮縁崖頻斷挽挂壁屢移鉤還憶青絲騎東方來上¶
頭¶
　　　初渡江　　　　　　　　　虞世基¶
歛䇿暫廻首掩涕望江濵無復東南氣空隨西北雲¶
　　　渡漢江　　　　　　　　　李百藥¶
<pb:KR4h0022_WYG_162-8b>¶
東流既瀰瀰南紀信滔滔水激沉碑岸波駭弄珠臯含¶
星映淺石浮蓋下奔濤溜濶霞光近川長曉氣髙檣烏¶
轉輕翼戯鳥落風毛客心既多緒長歌且代勞¶
　　　王師渡漢水經襄陽　　　　前　人¶
導漾䟽源逺歸海㑹流長延波接荆夣通望邇沮漳髙¶
岸沉碑影曲溆麗珠光雲昏翠島沒水廣素濤揚閲川¶
已多歎遐睇幾増傷臨溪猶駐馬望峴欲霑裳喬木下¶
寒葉亭林落曉霜山公不可遇誰與訪髙陽¶
<pb:KR4h0022_WYG_162-9a>¶
　　　九江口南濟北接蘄春南與潯陽岸¶
　　　　　　　　　　　　　　　蘇味道¶
江路一悠哉滔滔九派來逺潭昏似霧前浦沸成雷鱗¶
介多潜育漁商幾泝洄風摇蜀柹下日照楚萍開近潄¶
湓城曲斜吹蠡澤隈錫龜猶入貢浮獸罷為災津吏揮¶
橈疾郵僮整傳催歸心誰可問為視落潮廻¶
　　　夜渡呉松江懷古　　　　　宋之問¶
宿帆震澤口曉渡松江濆棹發魚龍氣舟衝鴻鴈羣寒¶
<pb:KR4h0022_WYG_162-9b>¶
潮頓覺滿暗浦稍将分氣赤海生日光清湖起雲水郷¶
盡天衞歎息為呉君謀士伏劔死至今悲所聞¶
　　　漢江　　　　　　　　　　前　人¶
嶺外音書斷經冬復歴春近卿情更怯不敢問來人¶
　　　夜渡江　　　　　　　　　姚元崇¶
夜渚帶浮煙蒼茫晦逺天舟輕不覺動䌫急始知牽聴¶
草遥尋岸聞香暗識蓮唯看孤帆影常似客心懸¶
　　　春江晩景　　　　　　　　張九齡¶
<pb:KR4h0022_WYG_162-10a>¶
江林皆秀發雲日復相鮮征路那逄此春心益眇然興¶
來祗自得佳處莫能傳薄暮津亭下餘花滿客船¶
　　　初入湘江(集作/中)有喜　　　　前　人¶
征鞍窮郢路歸棹入湘流望鳥唯貪疾聞猿亦罷愁兩¶
邉楓作岸數處橘為洲却記從來意翻疑夣裏遊¶
　　　湘中作　　　　　　　　　前　人¶
湘流繞南嶽絶目轉青青懐禄未云已瞻途屢所經煙¶
嶼宜春望林猿莫夜聽永路日多緒孤舟天復𡨕浮波¶
<pb:KR4h0022_WYG_162-10b>¶
從此去嗟嗟勞我形¶
　　　漢江臨泛　　　　　　　　王　維¶
楚塞三湘接荆門九派通江流天地外山色有無中郡¶
邑浮前浦波瀾動逺空襄陽好風日留醉與山公¶
　　　凌朝浮江旅思　　　　　　韋承慶¶
天晴上初日春水送孤舟山逺疑無樹潮平似不流岸¶
花榮且落江鳥沒還浮覊望傷千里長歌遣四愁¶
　　　江上逄春　　　　　　　　張　均¶
<pb:KR4h0022_WYG_162-11a>¶
離憂耿未和春慮忽蹉跎擇木猿知去尋泥鷰獨過驚¶
花翻霽日垂桞拂煙波激意屢怡賞無如鄉念何¶
　　　和李侍御渡松滋江　　　　孟浩然¶
南紀西江濶皇華御史雄截流寧假檝挂席自生風寮¶
宷争攀鷁魚龍亦避騘坐聞白雪唱飜入棹歌中¶
　　　横江詞四首　　　　　　　李　白¶
横江西望阻西秦漢水東流揚子津白浪如山那可渡¶
狂風愁殺峭帆人¶
<pb:KR4h0022_WYG_162-11b>¶
　　　二¶
海神東過惡風廻浪打天門石壁開浙江八月何如此¶
濤似連山噴雪來¶
　　　三¶
人言横江好儂道横江惡猛風吹倒天門山(集作一風/三日吹倒)¶
(山/)白浪髙於瓦官閣¶
　　　四¶
日(集作/月)暈天風霧不開海鯨東蹙百川廻驚波一起三¶
<pb:KR4h0022_WYG_162-12a>¶
山動公無渡河歸去來¶
　　　江上琴興　　　　　　　　常　建¶
江上調玉琴一絃清一心泠泠七絃遍萬木澄幽隂能¶
使江月白又令江水深始知梧桐枝可以徽黄金¶
　　此詩二百二十二巻重出今已削去注異同為一¶
　　作¶
　　　與鮮于庻子泛漢江　　　　岑　參¶
急管更湏吹金盃莫遣遲酒光紅琥珀江色碧琉璃日¶
<pb:KR4h0022_WYG_162-12b>¶
影浮歸棹蘆花&KR0482;釣絲山公醉不醉問取葛疆知¶
　　　江上愁思二首　　　　　陳　羽¶
江上翁開門開門向衰草只知愁子孫不覺生涯老¶
　　　二¶
江上草莖枯莖枯葉復焦那堪芳意盡夜夜沒寒潮¶
　　　江頭　　　　　　　　　張　籍¶
晩步隨江逺來帆過眼頻試尋新住客少見故鄉人廻¶
首憐歸翼長吟任此身應同南浦鴈更見嶺頭春¶
<pb:KR4h0022_WYG_162-13a>¶
　　　九江北岸遇風雨　　　　　白居易¶
黄梅縣邉黄梅雨白頭浪裏白頭翁九江濶處不見岸¶
五月将盡多惡風人間穏路應無限何事抛身來此中¶
　　此詩二百九十三巻重出今已削去¶
　　　漢江　　　　　　　　　　杜　牧¶
溶溶漾漾白鷗飛緑浄春深好染衣南去北來人自老¶
夕陽長送釣船歸¶
　　　嘉陵江　　　　　　　　　薛　逢¶
<pb:KR4h0022_WYG_162-13b>¶
備問嘉陵江水湄百川東去爾西之但教清淺源流在¶
天路朝宗㑹有期¶
　　　江岸即事　　　　　　　　温庭筠¶
水容侵古岸峯影度青蘋廟竹唯聞鳥江帆不見人雀¶
聲花外暝客思桞邉春别恨轉難盡年年(集作/行行)汀草新¶
　　　江邉　　　　　　　　　　趙　嘏¶
終日勞車馬江邉欵竹扉殘花春浪濶小酒故人稀戍¶
鼓客帆逺津雲夕照㣲何由兄與弟俱及暮春歸¶
<pb:KR4h0022_WYG_162-14a>¶
　　　江際　　　　　　　　　　鄭　谷¶
杳杳漁舟破暝煙踈踈蘆葦舊江天那堪流落逄摇落¶
可得澘然是偶然萬頃白波迷宿鷺一林黄葉送寒蟬¶
兵車未息年華促早晩閒吟向滻川¶
　　　濟浙江　　　　　　　　　陳　陶¶
適越一輕艘凌兢截鷺濤曙光金海近晴雪玉峯髙静¶
㓂思投筆傷時欲釣鼇壮心殊未展登渉漫勞勞¶
　　此詩二百九十五巻重出今已削去注異同為一¶
<pb:KR4h0022_WYG_162-14b>¶
　　作¶
　　　桂江　　　　　　　　　　曹　松¶
未識佳人尋桂水水雲先觧傍壺觴笋林次第添斑竹¶
鶵鳥參差䕶錦囊(南中有/錦囊鳥)乳洞此時連越井石樓何日¶
到仙鄉如飛似堕皆青壁畫手不強元化強¶
　　潮¶
　　　賦得觀潮(類聚/作濤)滿　　　　　任　昉¶
雲容雜浪起楚水漫呉流漸㸔遥樹沒稍見碧天浮漁¶
<pb:KR4h0022_WYG_162-15a>¶
人迷舊浦海鳥失前洲不測滄溟曠輕鮮幸自㳺¶
　　　上虞鄉亭觀濤津渚學潘安仁河陽縣詩¶
　　　　　　　　　　　　　　　劉孝綽¶
昔余筮賓始衣冠仕洛陽無貲徒有任一命忝為郎再¶
踐神仙側三入崇賢傍東朝禮髦俊虛薄厠才良遊談¶
侍名理搦管創文章引籍陪下膳横經叅上庠誰謂服¶
事淺契濶變炎凉一朝謬為吏結綬去承光烹鮮徒可¶
習治民終未長化鷄仰季智馴雉推仲康(魯恭/字也)此城隣¶
<pb:KR4h0022_WYG_162-15b>¶
夏穴橚矗茂筠篁孝碑黄絹語神濤白鷺翔遨遊佳可¶
望釋事上川梁秋江凍雨絶反景照移塘纎羅殊未動¶
駭水忽如湯乍出連山合時如髙蓋張漂沙黄沫聚礐¶
石素波揚榜人不敢唱舟子詎能航離家復臨水眷然¶
思故鄉中來不可絶奕奕苦人腸泝洄若無阻謝病反¶
清漳¶
　　　乗潮至漁浦作　　　　　　陶　翰¶
艤棹乗早潮潮來如風雨樟亭忽已隠界峯莫及覩崩¶
<pb:KR4h0022_WYG_162-16a>¶
騰心為失浩蕩目無主風停浪始開漾漾入漁浦雲¶
景共澄霽江山相吞吐偉哉造化靈此事從終古流沫¶
誠足誡商歌調易苦頗因忠信全客念猶栩栩¶
　　　樟亭觀濤　　　　　　　　宋　昱¶
濤來勢轉雄獵獵架長風雷震雲霓裏山飛霜雪中激¶
流高失岸吹澇上侵空翕闢乾坤異盈虛日月同艅艎¶
從陸起州浦隔阡通跳沫噴巖翠飜波帶景紅怒湍初¶
抵北却浪浚(疑作/復)歸東寂聽堪増勇晴㸔自發䝉伍生¶
<pb:KR4h0022_WYG_162-16b>¶
傳或謬枚叟說難工來信應無己申威亦匪窮衝騰如¶
决勝廻合似相攻委質任平視誰能涯始終¶
　　　㸔潮　　　　　　　　　　前　人¶
浙江悠悠海西曲一日波濤兩飜覆錢塘郭裏㸔潮人¶
直到白頭㸔不足¶
　　　觀濤二首　　　　　　　　朱慶餘¶
不知來逺近但見白峨峨風雨飜前駐魚龍逆上波聲¶
長勢未盡曉去夕還過要路横天塹其如造化何¶
<pb:KR4h0022_WYG_162-17a>¶
　　　二¶
木落霜飛天地清空江百里見潮生鮮飇出海魚龍¶
氣晴雪噴山雷鼔聲雲日半隂川漸滿客帆皆過浪難¶
平髙樓曉望無窮意丹葉黄花繞郡城¶
　　　潮(集作錢/塘江潮)　　　　　　　　羅　隠¶
怒聲洶洶勢悠悠羅刹江邉地欲浮漫道往來存大信¶
也知飜覆向平流狂抛巨浸疑傾底猛過西陵似有頭¶
至竟朝昏誰主掌好騎赬鯉問陽侯¶
<pb:KR4h0022_WYG_162-17b>¶
　¶
　¶
　¶
　¶
　¶
　¶
　¶
　文苑英華巻一百六十二¶
