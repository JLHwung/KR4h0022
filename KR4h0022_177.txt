# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.740355
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百七十七
<pb:KR4h0022_WYG_177-1a>¶
欽定四庫全書¶
　文苑英華巻一百七十七　宋　李昉等　編¶
　應制十　　　送餞¶
　　餞中書侍郎來濟二首¶
　　幸望春宫送朔方軍大緫管張仁亶六首¶
　　送沙門𢎞景等還荆州二首¶
　　送張說廵邉二十二首　送崔日知徃潞州二首¶
　　餞王晙廵邉二首　　　送宇文融安輯户口一首¶
<pb:KR4h0022_WYG_177-1b>¶
　　送李邕之任滑臺一首　送新除岳牧一首¶
　　送十道採訪使及朝使二首¶
　　送李尚書入蜀一首¶
　　送不蒙都䕶兼鴻臚卿歸安西一首¶
　　　餞中書侍郎來濟　　　　　唐太宗¶
曖曖去塵昏㶚岸飛飛輕盖指河梁雲峰衣結千重葉¶
雪岫花開幾樹粧(初學記/作芳)深愁黄鶴孤舟逺獨歎青山¶
别路長聊將分袂沾襟淚還用持添離席觴¶
<pb:KR4h0022_WYG_177-2a>¶
　　　奉和餞來濟應詔　　　　　許敬宗¶
萬乘騰鑣警岐路百壷供帳餞離宫御溝分水聲難絶¶
廣宴當歌曲易終興言共傷千里道俯迹聊示五情同¶
良哉既深留帝念沃化方有賛天聦¶
　　　奉和幸望春宫送朔方軍大緫管張仁亶¶
　　　　　　　　　　　　　　　李　嶠¶
玉塞征驕子金符命老臣三軍張武斾萬乗餞行輪¶
猛氣陵𤣥朔崇恩降紫宸投醪還結士辭第本忘身露¶
<pb:KR4h0022_WYG_177-2b>¶
下鷹初擊風髙鴈欲賔方銷塞北祲還静漠南塵¶
　　　同前　　　　　　　　　　劉　憲¶
命將擇耆年圖功勝必全光輝萬乗餞威武二庭宣中¶
衢横鼓角曠野蔽旌旃推食天厨至投醪御酒傳凉風¶
過鴈苑殺氣下鷄田分閫恩何極臨岐動睿篇¶
　　　同前　　　　　　　　　　李　乂¶
邉郊草具腓河塞有兵機上宰調梅寄元戎細栁威武¶
貔東道出鷹隼北庭飛玉匣謀中野金輿下太㣲投醪¶
<pb:KR4h0022_WYG_177-3a>¶
銜餞酌緝衮事征衣勿謂公孫老行聞奏凱歸¶
　　　同前　　　　　　　　　　蘇　頲¶
北風吹早鴈日夕渡河飛氣冷膠應折霜明草正腓老¶
臣帷幄筭元宰廟堂機飲酒回先蹕(前巻作/仙蹕)臨戎觧御¶
衣軍装乗曉發師律候春歸方佇勲庸盛天詞降紫㣲¶
　　　同前　　　　　　　　　　鄭　愔¶
御蹕下都門軍麾出塞垣長楊誇武騎細栁接戎軒睿¶
曲風雲動邉威鼓吹喧坐帷將閫外俱是報明恩¶
<pb:KR4h0022_WYG_177-3b>¶
　　　同前　　　　　　　　　　李　適¶
地限驕南牧天臨餞北征觧衣延寵命横劍緫威名豹¶
畧恭宸㫖雄文動睿情坐觀膜拜入朝夕受䧏城¶
　　　送沙門𢎞景道俊𤣥奘還荆州應制¶
　　　　　　　　　　　　　　　李　嶠¶
三乗歸净域萬騎餞通莊就日離亭近彌天别路長荆¶
南旋杖鉢渭北限津梁何日紆真果還來入帝鄉¶
　　　同前　　　　　　　　　　李　乂¶
<pb:KR4h0022_WYG_177-4a>¶
初日承歸㫖秋風起贈言漢珠留道味江璧返真源地¶
出南闗逺天回北斗尊寧知一柱觀却啓四禪門¶
　　　送張説廵邉(有序/不録)　　　　　唐𤣥宗(附見張/説集)¶
端拱復垂裳長懐御逺方股肱申教義戈劍静要荒命¶
將綏邉服雄圖出廟堂三台入武帳八座起文昌寳胄¶
匡朝(集作/韓)主華宗輔漢王茂先慚博物平子謝文章盡¶
節恢時佐輸誠禦寇塲三軍臨朔野駟馬即戎行鼔吹¶
威夷狄旌軒溢(集作/益)洛陽雲臺先著美今日更貽芳¶
<pb:KR4h0022_WYG_177-4b>¶
　　　將赴朔方軍應制　　　　張　説¶
禮樂逢明主韜鈐用老臣恭慿神武策逺禦(集作/御)鬼方¶
人供帳榮恩餞山川喜詔廵天文日月麗朝賦管絃新¶
幼志傳三畧衰材謝六鈞膽猶忠作屏(集作/伴)心固(集作/故)¶
道為隣漢保河南地胡清塞北塵早(集作/連)年大軍後邇¶
(集作/不)日小康辰劍舞輕離别歌酣忘苦辛從來思博望¶
許國不謀身¶
　　　奉和聖製送張尚書廵邉　　源乾曜¶
<pb:KR4h0022_WYG_177-5a>¶
匈奴邇河朔漢地須(集作/復)戎旅天子擇英才朝端出監¶
撫流星下閶闔寳鉞專公輔禮物生光輝宸章(集作/意)備¶
恩詡有征視(集作/是)矛㦸制勝唯尊爼彼美何壯哉桓桓¶
擅斯舉聲華振臺閣功德標文武奉國知命輕忘家以¶
身許安人在勤恤保大殫襟腑此外無異言同情報明¶
主(以下十篇並/附載張説集)¶
　　　同前　　　　　　　　　　張嘉貞¶
天錫我宗盟元戎付夏卿多才兼將相必勇獨横行經¶
<pb:KR4h0022_WYG_177-5b>¶
緯稱人傑文章作代英山川㸔是陣草木想為兵不待¶
河氷合猶防塞月明有謀當繫醜無戰且綏氓閫外傳¶
三畧雲中冀一平感恩心共(集作/共心)盡悵别旅魂驚直視¶
前旌掣遥聞後騎鳴還期方定日復此出郊迎¶
　　　同前　　　　　　　　　　宋　璟¶
帝道薄存兵王師尚有征是闗司馬法爰命緫戎行盡¶
(集作/畫)閫崇威信分麾盛寵榮聚觀方結轍出祖遂傾城¶
聖酒江河潤天詞象緯明德風邉草偃勝氣朔雲平宰¶
<pb:KR4h0022_WYG_177-6a>¶
國推良噐為軍挹羙(集作/壯)聲至和常得體不戰即亡精¶
以智泉寧竭其徐海自清遲還廟堂座贈别故人情¶
　　　同前　　　　　　　　　　盧從愿¶
上將發文昌中軍静朔方占星引旌節擇日拜壇塲禮¶
樂臨軒送威聲出塞揚安邉俟帷幄制勝在巖廊作鼓¶
將軍氣投醪壯士觴戒途遵六月離贈動三光槐路清¶
梅暑蘅臯起(集作/赴)麥凉時文仰雄伯耀武震遐荒衽席¶
知無戰兵戈示不忘佇聞歌杕杜凱入繫名王¶
<pb:KR4h0022_WYG_177-6b>¶
　　　同前　　　　　　　　　　許景先¶
文武承邦式風雲感國禎王師親賦政廟畧久論兵漢¶
主知三傑周官統六卿四方分閫受千里坐謀成介胄¶
辭前殿壺觴宿左營賞延頒賜厚(集作/重)宸贈出車榮龍¶
武三軍氣魚鈴五校名郊雲駐旌羽邉吹引金鉦訓(集/作)¶
(捧/)旅方稱德安人更克貞佇觀銘石罷同聼凱歌聲¶
　　　同前　　　　　　　　　韓　休¶
一德光台象三軍賞(集作/掌)夏卿來威申廟畧出緫叶師¶
<pb:KR4h0022_WYG_177-7a>¶
貞受鉞辭金殿慿(集作/凭)軒出(集作/去)鼎城曙光搖組甲疎¶
吹遶雲旌左律方先凱中鼙即訓兵定功張武事陳頌¶
紀天聲祖宴初留賞宸章更寵行車徒靈雨送林野夕¶
隂生路極河流逺川長朔氣平南轅遲返斾歸奏謁承¶
明¶
　　　同前　　　　　　　　　　徐知仁¶
聖德膺三統皇威備(集作/被)八埏大明均照物小醜未寧¶
邉國相台衡重元戎廟畧宣紫泥方受命黄石乃推賢¶
<pb:KR4h0022_WYG_177-7b>¶
問罪隂山下安人屬國前度闗行照月乗障坐消烟北¶
闕紆宸藻南橋列祖筵耀威當夏日殺氣指秋天鞞鼓¶
黿鼉振旌旗鳥獸懸由來詞翰首今見勒燕然¶
　　　同前　　　　　　　　　　崔羽錫¶
供帳何煌煌公其撫朔方羣僚御餞酌明主䧏離章闗¶
塞重門下郊岐禁苑傍陳兵宜雨濯(集作/洗)卧鼓候風凉¶
炎景寧云憚神謀肅所將旌搖天月逈騎入塞雲長赫¶
赫皇威振油油聖澤滂非唯按車甲兼以正封疆叱咤¶
<pb:KR4h0022_WYG_177-8a>¶
隂山道澄清瀚海陽虜垣行决勝台座佇為光¶
　　　同前　　　　　　　　　　胡　皓¶
燕公為漢將武德奉文思利用經戎莾英圖叶聖詒塞¶
沙制長䇿窮石捲搖旗萬里要相賀三邊又在兹稜威¶
方逐逐談笑坐怡怡寵餞紛郊道充厨竭御司嘗醪企¶
行邁聽樂罷漣洏衮旒垂翰墨纓蕤迭賦詩金山無積¶
阻玉樹有華滋請迨炎風暮歸旌候此時¶
　　　同前　　　　　　　　　　王　翰¶
<pb:KR4h0022_WYG_177-8b>¶
紫綬尚書印朱軿丞相車登朝身許國出閫將辭家不¶
憚炎蒸苦親嘗走集賖選徒軍有政(集作/令)誓卒爾無譁¶
帝樂風初起王城日半斜寵行流聖作寅餞照台華騎¶
歴河南樹旌搖塞北沙榮懐應盡服嚴殺已先加業峻¶
靈祗保功成道路嗟寧如(集作知/恐非)鑿空使逺致石榴花¶
　　　同前　　　　　　　　　　崔泰之¶
南庭荒服逺北斗將星飛旗皷臨沙漠旌旄出洛畿闗¶
山遶玉塞烽火映金㣲屢獻帷謀策頻承廟勝威&KR0604;蹀¶
<pb:KR4h0022_WYG_177-9a>¶
臨河騎逶迤渡隴旂地脉平千古天聲振九圍車馬生¶
邉氣戈鋋駐落暉夏近蓬猶轉秋深草未腓餞送紆天¶
什恩榮賜御衣佇勒燕然頌鳴騶計日歸¶
　　　同前　　　　　　　　　　王　丘¶
德業藴時宗幽符夣象通台司計祈父師律緫元戎出¶
入敷能政謀猷體至公贈行光睿什宴别感宸衷文炳¶
髙天曜恩垂湛露融建牙之塞表鳴鼓接雲中䇿宻鬼¶
神祕威成劍騎雄朔門正炎月兵氣已秋風肅殺從此¶
<pb:KR4h0022_WYG_177-9b>¶
始方乗天運隆¶
　　　同前　　　　　　　　　　蘇　晉¶
方漢比周年興王今在宣亟聞降虜拜復覩出軍(集作/師)¶
篇祈父萬邦式英猷三畧傳筭車申夏政茇舍起戎田¶
嚴問盈(集作/盟)胡苑軍容濟洛川皇情悵闗斾詔餞列郊¶
筵路接禁園草池分御井蓮離聲軫去角居念㫁歸蟬¶
三㨗豈云永七擒良信然具寮有誠寄望凱秋風前¶
　　　同前　　　　　　　　　　王光庭¶
<pb:KR4h0022_WYG_177-10a>¶
賢相德符充朝推文武雄海波先若鏡闗草預從風鉞¶
助將軍勇威成天子功瓊章九霄發錫宴五衢通玉輾¶
龍盤帶金装鳯頸騘虎貔分儗儗河洛振熊熊戈劍千¶
霜白旌旃(集作/旗)萬火紅示刑夷狄變流惠鬼神同㓂息¶
軍容偃塵銷朔野空用師敷禮樂非是為獯戎¶
　　　同前　　　　　　　　　　袁　暉¶
出師宣九命分閫用三台始應幕中畫言從天上來丹¶
青不獨任韜畧遂䨇該坐見威稜洽彌彰事業恢旌旗¶
<pb:KR4h0022_WYG_177-10b>¶
曉雲送鞞鼓朔風催虜氣銷殘月邉聲韻落梅羽書雄¶
北地龍漢寢南埃(集作/垓)寵戰黄金盡輸戈(集作/誠)白日廻¶
離章宸翰發祖讌國門開欲識恩華盛平生文武才¶
　　　同前　　　　　　　　　　席　豫¶
聖帝重兵權分麾屬大賢中軍仍執節(集作/政)丞相復廵¶
邊翕習戎装動張皇廟畧宣朝榮承睿札野餞轉行旃¶
亭障東縁海沙塲北際天春冬見巖(集作/嚴)雪朝夕候烽¶
烟已勒封山記(集作燕/山頌)猶聞遣戍篇五營將月合八陣¶
<pb:KR4h0022_WYG_177-11a>¶
與雲連經絡(集作/畧)圖方逺懐柔道更全歸來畫麟閣靄¶
靄武功傳¶
　　　同前　　　　　　　　　　張九齡¶
宗臣事有征廟算在休兵天與三台座人當萬里城朔¶
南方偃革河右蹔(集作/誓非)揚旌寵錫從仙禁光華出漢京¶
山川勤逺畧原隰軫皇情為奏薫琴唱仍題寳劍名聞¶
風六郡伏計日五戎平山甫歸應疾留侯功復成歌鐘¶
旋可望衽席豈難行四牡何時入吾君聽履聲¶
<pb:KR4h0022_WYG_177-11b>¶
　　　同前　　　　　　　　　　徐　堅¶
至德撫遐荒神兵赴朔方帝思元帥重爰擇股肱良累¶
相承開地深籌叶子房寄崇專斧鉞禮備設壇塲鞞皷¶
喧雷電戈劍凛風霜四黄(集作/騏)將戒道十乗啟先行聖¶
賜(集作/錫)加恒數天文耀寵光出郊開帳飲寅餞盛離章¶
雨濯梅林潤風秋麥野凉燕山應勒頌麟閣佇名揚¶
　　　同前　　　　　　　　　　崔日用¶
軒相推風后周官重夏卿廟謀能允廸韜畧又縱横吉¶
<pb:KR4h0022_WYG_177-12a>¶
日差(集作/四)黄馬宣王六月兵擬清鷄鹿塞先指朔方城¶
列將懐威撫匈奴畏盛名去當推轂送來佇出郊迎絶¶
漠蓬將斷華筵槿正榮壯心㸔舞劍别緒應懸旌睿錫¶
承優㫖乾文復寵行蹔勞期永逸赫矣振天聲¶
　　　同前　　　　　　　　　　賀知章¶
荒憬盡懐忠梯航已自通九攻雖不戰五月尚持戎遣¶
戍徴周牒恢邊重漢功選車命元宰授律取文雄胄出¶
天弧上謀成帝幄中詔旂分夏物專討錫唐弓帳宿伊¶
<pb:KR4h0022_WYG_177-12b>¶
川(集作/生)右鉦傳(集作/吹)晉苑東饔人藉蕡實樂正理絲桐¶
岐陌涵餘雨離川照晩(集作/曉)虹恭聞詠方叔千載舞皇¶
風¶
　　　賜日知往潞州　　　　　　唐𤣥宗¶
潞國開新府壺闗寵舊林(集作/臨)妙旌循吏德持(集作/特)恱¶
庶甿心禮樂中朝貴仁明列郡欽揚風非贈扇易俗是¶
張琴藩鎮謳謠滿(集作/洽)行宫雨露深㑹書丞相䇿先賜¶
潁川金¶
<pb:KR4h0022_WYG_177-13a>¶
　　　奉和賜崔日知往潞州應制　張　説¶
聖情留曩鎮佳氣翊興王増㦸雄都府髙車轉太常川¶
横八練濶山帶五龍長連帥初恩命天人舊紀綱餞途¶
飛御藻闔境自生光明主徴循吏何年下鳯凰¶
　　　餞王晙廵邊　　　　　　　唐𤣥宗¶
振武威荒服揚文肅逺墟金壇申將禮玉節授軍符免¶
胄三方外銜刀萬里餘昔時呉㑹静今日虜庭虚分閫¶
仍推轂援桴且訓車風颺旌旗逺雨洗甲兵初坐見台¶
<pb:KR4h0022_WYG_177-13b>¶
階謐行聞祅祲除檄来湏挿羽箭去亦飛書舟檝功斯¶
著鹽梅望匪疎不應陳七德欲使化先敷¶
　　　奉和餞王晙巡邉應制　　　張　説¶
六月歌周雅三邉念夏卿欲施攻戰法先作簡稽行禮¶
樂知謀帥春秋識用兵一勞堪定國萬里即長城䇿有¶
和戎利威傳破虜名軍前雨洒道樓上月臨營别藻瑤¶
華降同衣錦襮榮闗山由義近戈甲為恩輕絲竹路傍¶
散風雲馬上生朝廷謂吉甫邦國望君平¶
<pb:KR4h0022_WYG_177-14a>¶
　　　奉和聖製送宇文融安輯户口應制¶
　　　　　　　　　　　　　　　前　人¶
至德臨天下勞情遍九圍念兹人去本蓬轉將何依外¶
避征戍數内傷親黨稀嗟不逢明盛胡能照隐㣲栢臺¶
簡行李蘭殿錫朝衣别曲動秋風恩令生春輝使出四¶
(集作/西)海安詔下萬心歸怍無&KR0490;龍佐徒歌鴻鴈飛¶
　　　送李邕之任滑臺　　　　　唐𤣥宗¶
漢家重東郡宛彼白馬津黎庶既蕃殖臨之勞舊臣逺¶
<pb:KR4h0022_WYG_177-14b>¶
别初道路今行方及春課成應第一良牧爾當仁¶
　　　奉和聖製漕橋東送新除岳牧應制¶
　　　　　　　　　　　　　　　蘇　頲¶
寳賢不遺俊臺閣盡鵷鸞未若調人切其如簡帝難上¶
才膺出典中㫖念分官特以專城貴深惟列郡安政行¶
思務本風靡屬勝殘有令田知急無分獄在寛至言題¶
睿札殊渥洒仙翰詔餞三台降朝榮萬國歡舉杯臨水¶
發張樂擁橋觀式佇東風㑹鏘鏘簡玉壇¶
<pb:KR4h0022_WYG_177-15a>¶
　　　奉和聖製送十道採訪及朝集使¶
　　　　　　　　　　　　　　　張九齡¶
三年一上計萬國趨河洛課最力已陳賞延恩復博垂¶
衣深共理改瑟期咸若首路廻竹符分鑣揚木鐸戒程¶
有攸徃詔餞無淹泊昭晰動天文殷勤在人瘼侍(集作/恃)¶
久聖念兹克終朝所托行矣當自强春耕庶秋穫¶
　　　奉和聖製暮春送朝集使歸郡應制¶
　　　　　　　　　　　　　　　王　維¶
<pb:KR4h0022_WYG_177-15b>¶
萬國仰宗周衣冠拜冕旒玉乗迎大客金節送諸侯祖¶
席傾三省褰帷向九州楊花飛上路槐色䕃通溝來預¶
鈞天樂歸分漢主憂宸章類河漢垂象滿中州¶
　　　奉和聖製送李尚書入蜀　　張九齡¶
睿言感忠義何有間山川狥節今如此離情空復然皇¶
心在勤恤德澤委昭宣周月成功已(集作/后)明年或勞旋¶
　　　奉和聖製送不䝉都䕶兼鴻臚卿歸安西應制¶
　　　　　　　　　　　　　　　王　維¶
<pb:KR4h0022_WYG_177-16a>¶
上卿増命服都䕶揚歸斾雜虜盡朝周諸胡皆自鄶鳴¶
笳瀚海曲按節陽闗外落日下河源寒山盡秋塞萬方¶
氛祲息六合乾坤泰無戰是天心天心同覆載¶
　¶
　¶
　¶
　¶
　¶
<pb:KR4h0022_WYG_177-16b>¶
　¶
　¶
　¶
　¶
　¶
　¶
　¶
　文苑英華巻一百七十七¶
