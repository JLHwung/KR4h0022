# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:39.868134
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三十八
<pb:KR4h0022_WYG_038-1a>¶
欽定四庫全書¶
　文苑英華巻三十八　　　宋　李昉等　編¶
　水七¶
　　氷賦二首　　　　　氷泉賦一首¶
　　初日照氷池賦一首　氷池照寒月賦二首¶
　　氷將釋賦一首　　　氷泮曲池賦一首¶
　　履春氷賦一首¶
　　　氷賦　　　　　　　　　　陸　環¶
<pb:KR4h0022_WYG_038-1b>¶
大哉洪鈞賦象觸類而生或分氣四序配位五行惟彼¶
氷之堅質包履霜之漸成夫其體含上善色侔晴雪妍¶
媸自明表裏虚澈原其物也則昏危應位覘其時也則¶
𤣥㝠御節隂氣盛陽晶㓕殺氣鴻洞嚴飇栗烈當此時¶
也何水不凝何潭不結瞻山則萬壑俱閉歸海則百川¶
潜泄諒造化之自然羗難得而備說佳其空冷愈堅風¶
凄益壯汗漫稜層委積亭嶂交河則戰士加守合浦乃¶
漁人迷望况乎天道無私所應多姿雲禽下覆彰后稷¶
<pb:KR4h0022_WYG_038-2a>¶
之聖德泉魚出躍表王祥之孝思然而題周官順時令¶
皎皎雪聚皚皚山淨盤重澗而疑璧瀉圓池而若鏡與¶
海鏡而混輝將玉壺而相映何層氷峩峩形埋奔浪勢¶
壓衝波坎位臨時則慎於馬窟離光再誕示合於滹沱¶
豈直若斯而已哉固見羙於將來其藏之也黒牡秬黍¶
以享候其出之也桃弧棘矢以除災取順則人不夭札¶
用逆則時多震雷故以北陸而收西陸將啓冬鑒秋&KR0008;¶
識寒暑之情大盤夷盤表君臣之禮徒觀其謙也每避¶
<pb:KR4h0022_WYG_038-2b>¶
燥而就濕其讓也亦背陽而向隂偉何㸃之入喻著豳¶
詩而見欽皎爾自安同逹人之守節渙乎將觧若天道¶
之無心故先賢取危於履薄作戒於臨深或曰衆雖類¶
而多名曷方兹而至妙明隂陽之本爲適時之要可以¶
羞之於王公可以薦之於宗廟儻水鏡之一察猶希暫¶
於廻照重曰深山窮谷凌人鑿頒賜從來天下聞別有¶
川池捐棄者終思采斵獻明君¶
　　　第二　　　　　　　　　　劉長卿¶
<pb:KR4h0022_WYG_038-3a>¶
水無心而清氷虚已而明始則同體終然異名水之動¶
我變以静水之柔我變以貞任方圓而能處其順在高¶
下而不失其平北陸初凝結而爲氷東方始起融而爲¶
水與時消息(一作/合散)隨物行止水也不(一作/莫)知其所然氷¶
也不知(一作/莫分)其所以何推運而有恒乃忘情而合理觀¶
乎外示貞堅内含虚澈(一作/澄澈)無受染以(一作無/染塵能)保其素¶
無(一作/不)納汙以(一作/能)全其㓗比玉而白不爲蠅玷(一作/㸃)¶
比月而明不爲蟾缺瓊樹色奪瑶池光發變寒日(三字/一作)¶
<pb:KR4h0022_WYG_038-3b>¶
(寒日/爲)之清瑩帶隂天(一作隂/天爲)之肅殺爰自止水遍於山¶
(一作/大)川山(一作/萬)穴俱閉長波寂然皎皎彌靜峩峩遠連¶
如雪覆地若雲被(一作/披)天雲之凝兮佇長風而可掃(一/作)¶
(拂/)雪之積兮向太陽而莫全豈同夫氣之所感物莫能¶
遷勁飇夕寒我力増壯晴(一作/愛)景朝暖我心(一作/力)猶堅¶
其堅伊何履霜斯至其薄伊何臨泉是畏君子用之以¶
馴致其道覩之而不驕於貴(一有者/也二字)二之日始鑿命虞¶
官三之日始納享司寒(一有四之/日三字)天子陳禮容賦豳風¶
<pb:KR4h0022_WYG_038-4a>¶
大啓氷室獻於王宫氣肅雲陛寒生衮龍闢九門於月¶
下列千官於鏡中頒聚(一作/衆)位取飲以受命御至尊得¶
象於朝宗若君莫之求臣莫之見則深山窮谷詎可得¶
而加薦苟藏之不周用而不徧則災霜害雹如有待而¶
爲變人或愛我(二字一作/好下同)清人或愛我凈既㓗其跡亦¶
堅(一作/虚)其性水之氷生於寒人之氷生(一作/出)於正無(一/作)¶
(不/)棄其道吾將何病　　　凢一作皆集本¶
　　　氷泉賦(以應陽氣而/發蒙爲韻)　　　　陳廷章¶
<pb:KR4h0022_WYG_038-4b>¶
衆潤將行一陽初勝剛柔合德逺近潜應動能依節自¶
契周書之言流未入淇豈若衞詩之興時也蓋氷填井¶
甃日冷池塘蹔無聲於短景終有騖於靈長於是微消¶
涸沍稍變潜藏既聞乎下能順上豈聞乎隂不承陽深¶
且異於潢汙孰云咸竭用堪和於酒醴誰見必香居壅¶
鬱而將聽聲潺湲而尚未雖幽深之可則終逺大而爲¶
貴未知所適願添滄海之流必得其宜無俟黄鍾之氣¶
㶑灔如彼清泠注兹其道也誠於逺矣其深也可以述¶
<pb:KR4h0022_WYG_038-5a>¶
而望朱夏而龍文生定四時而不惑當𤣥冬而麈角觧¶
後五日以爲期暗漾懷珠之媚潜抽潄玉之姿鄙借勢¶
而爲瀾每遇秋風之冽冽待流聲而觧凍必由春日之¶
遲遲全其性以守柔相其時而忽越思玉溜之纔吐若¶
岷江之初發出陽岸之下潜潤澗毛涌隂溪(一作/凌)之中¶
輕摇石髪决諸可見其澹淡冽彼詎同夫汨滑兾雷驚¶
之蟄猶若陸沉當治(疑/)理之時不虞乾没當今化源畢¶
啓時令皆同覩陽光之下逹昭帝澤之潜通浮帶地之¶
<pb:KR4h0022_WYG_038-5b>¶
功暫留坎窞運知天之德終異童蒙儻或導於外發其¶
中冀有禆於江漢得流善於無窮¶
　　　初日照氷池賦(以鮮彩明澈寒/光入座爲韻)馮宿¶
日生東方氷滿池塘以涸沍之寒質承亭曈之曉光其¶
象斯㓗其容可閱炳爾昭渙朗然澄澈可愛之德已聞¶
左氏之經如履之心更憶詩人之說即合體而光輝且¶
負暄而昭晰全嗤嶺北之梅詎比墻隂之雪美其林煙¶
早晴寰宇凄清池有水兮氷合天無雲兮日明凝隂尚¶
<pb:KR4h0022_WYG_038-6a>¶
積暖氣潜盈淋漓兮向陽和而未泮皎㓗兮覩津潤之¶
將生所謂當此嚴景昭兹陽彩上下相融貞明共在斯¶
乃元化所結𤣥功不宰日有曜而必臨氷無心而有待¶
不然何大明兮方懸凝質惟堅斜景自高而來照素耀¶
相向而俱妍曲岸増媚平沙更鮮豈西陸之中候朝覿¶
而方出東海之上泮隂火之潜然是知清興攸集氛埃¶
不入隨陽而孤鴈初飛向暖而羣鷗乍立且日者分乎¶
兩曜氷者生乎沍寒既清貞而可賞信温煦之咸懽足¶
<pb:KR4h0022_WYG_038-6b>¶
使勵志求鑒探幽就觀何必挹瓊漿於丹竈思夕露於¶
金盤曷若色映朝户光陵曉座氷生池上豈羡玉壺之¶
明日下池中全遇隙駒之過聊賦之以體物庶同白雪¶
之難和¶
　　　氷池照寒月賦(以寒净光㓗/瑩心目爲韻)　林　藻¶
瑶池洞澈兮堅氷始攅𤣥天皎皛兮皓月初團氷含虚¶
以凄冷月委照而光寒既合體以凝質故清輝而可觀¶
爾其氣肅而勁色虚而净俯視則湛若玉壺仰觀則爛¶
<pb:KR4h0022_WYG_038-7a>¶
如金鏡履之者可以慎其矩歩翫之者可以滌其情性¶
嘉乎清熒旁逹曈曨交映間樓臺則素色彌分出河漢¶
則清光寥夐良吏觀我以思飲墨客覽我以興詠懿夫¶
鑒照無隠盈積有方纎埃翳而必見衆象照而難藏晃¶
兮奕奕耀兮彰彰奪銀河之曉色掩水鏡之秋光于時¶
羣動已息寒夜未央㣲雲度月以澹蕩細影拂池而悠¶
揚晶耀兮環林之際朗練兮孤亭之旁月周天兮有虧¶
池擁氷兮難决月在則光瑩月沉則光㓕彼氷也非無¶
<pb:KR4h0022_WYG_038-7b>¶
自然之色我取映月而増㓗此月也非無自然之光我¶
取籠氷而加澈斯乃以凈臨凈不瑩自瑩精氣交而上¶
浮光彩融而入暝夫如是至人遇之而暢襟貪夫對之¶
以勵心豈徒皎皎然罔象烱烱爾照臨而已哉向若月¶
隠西峯氷藏深谷焉得觧吾人之昏滯恱志士之心目¶
　　　第二(同前/韻)　　　　　　　　王履貞¶
至矣哉𤣥冬之季兹池可觀臨方塘而霜容既肅照圓¶
月而素色兼寒凝爲水碧浄若琅玕廹而窺乍驚飛於¶
<pb:KR4h0022_WYG_038-8a>¶
繞鵲俯而察寧失顧於廻鸞若乃日暮雲晴蒼然色正¶
水彩旁射蟾輝下映的皪兮地布明璫曈曨兮天垂朗¶
鏡則雖隨侯之珠皎而㓗和氏之璧光且浄曷比夫動¶
資文士之興載恱吾人之性觀夫寒空若晝清漏且長¶
透珠簾而庭户増媚浮玊樹而園林借芳攬之則無誠¶
偶形於顧兎視之若有徒積素於飛霜故能㓗通宵之¶
寒氣凝徹底之清光既而空色相鮮餘華昭晣嚴風吹¶
而不散沍隂生而轉潔偏使閨婦増思征人愴別望隴¶
<pb:KR4h0022_WYG_038-8b>¶
上之嬋娟怨池中之凛冽又能使空門禪客除昏滌暝¶
對之而虚白生襟觀之而神形自瑩嗟乎時之革物物¶
感人心俾閒放者取而適性勤苦者對以愁吟則知氷¶
月之宜靡極沿變之趣彌深原夫幽院添池晴峯繞竹¶
幾處堪賞千般寓目加之以清氷素魄復何媿深山窮¶
谷佇月令之必賦冀同出乎西陸¶
　　　氷將釋賦(以和風既至遲/日初臨爲韻)　　侯　喜¶
春入寒水氷驚淺潯照遲遲之早陽色將無定度習習¶
<pb:KR4h0022_WYG_038-9a>¶
之回吹勢欲難任渙若分彩濡如在隂如應勾芒之節¶
將成老氏之心非其漸焉何以知仁氣之徐至不曰釋¶
也何以表陽光之有臨稍露沙痕似分苔翠在形開而¶
可觀因罅發而増媚動其中矣將有日而然開必先焉¶
若知風之自澹引晴色洞含春意曩之能久曽殊見晛¶
而流今則不堅轉失履霜之至當嵗華之既好變水緑¶
之云初暗轉而光摇已薄輕流而影動惟虚觀夫宵以¶
涆涆晝必徐徐净以當融稍驚北徂之雁輕而未散猶¶
<pb:KR4h0022_WYG_038-9b>¶
觀上越之魚如此則消積凍發㣲波西陸當出東風已¶
和湛兮而平劔開幽匣黙然而運雲歛晴河方催皚皚¶
之白漸㓕昭昭之多則知道貴無質我之釋兮以日不¶
徐不疾與真源匹政尚得中我之釋兮以風洩洩融融¶
與皇澤同事有可貴用非可既懼乎裂尚保質於地寧¶
就其流始收光於神氣潰然當觧熙哉此時幸照臨之¶
必及豈開泮之云遲日已不寒正難於鳥覆數當有盡¶
轉使於蟲疑吾亦慕斯氷之不擇不知所以裁之¶
<pb:KR4h0022_WYG_038-10a>¶
　　　氷泮曲池賦(以春日風暖/之候爲韻)　　王　起¶
𤣥英變律青陽報春伊曲沼之方燠始氷泮於斯辰北¶
陸初凝惜峩峩而色閉東風忽觧驚片片之光新所以¶
將延軒騎稍媚咸秦散亂瓊岸離披玉津開碧潭之漾¶
漾如白石之磷磷豈必積窮谷而與競塞長河而見倫¶
則知煦嫗有待沍寒無必將辭烈烈之風漸映遲遲之¶
日或竹破而瓦裂或鏡華而玉質帶宿草而猶霑添新¶
泉而更溢小大惟錯方圓不一臨深之戒稍窺履薄之¶
<pb:KR4h0022_WYG_038-10b>¶
危漸失蠶之績也必見其淪胥鯉或感焉匪勞於剖出¶
璀錯騰外淋漓積中隨波響激遵渚光融下魚竿而不¶
隔泛仙舟而已通渙渙初流自同夫溱水沖沖罔鑿奚¶
取於豳風是知氷在池而合散池與氷而虚滿腹堅難¶
俟於星廻磔裂必因乎風暖皎潔不私清明在兹殊玉¶
壺而覩止異凌室而藏之䑕無德而潜伏狐由是而决¶
疑和而不同始堅然而固節積而能散終渙爾以隨時¶
客有覽名都之秀盼廻塘之溜知迷津而可通在觧凍¶
<pb:KR4h0022_WYG_038-11a>¶
之斯候¶
　　　履春氷賦(以戒慎之心如/履氷上爲韻)　　陳　岵¶
履道有本戒之在氷毎翹翹於進守如凛凜之不勝累¶
足有懼旁行可矜識安危之在德豈顛越之或承不敬¶
其心敢徴所以本之於有既漸乎履霜戒在不虞罔輕¶
於狎水方保心於慎獨焉敢測乎涯涘人之所畏豈造¶
次而可忘道之將行非中和而勿履敗或聞於旋踵義¶
無輕於舉趾不處其薄君子之行固然若居下流詩人¶
<pb:KR4h0022_WYG_038-11b>¶
之戒深矣其始也陽律掩耀隂飇戒時因潤下而生德¶
由寒沍以成姿皎若澄虚而體合上善𡨕然沉響而跡¶
不能欺苟戒之而不履是以履之而不疑事異渉溱匪¶
裳之褰也德猶如羽知行可蹈之則知視險無必素誠¶
可諒罔違日慎之心無易春氷之上投足而衆流不測¶
委順而中懷是廣惄焉如𢷬知大患之在躬生也若浮¶
敢慿虚而用壯孰曰堅乎匪同介如結寒波而暫聚湛¶
清質以含虚怳若有亡似乘空於月宇退然如失猶奉¶
<pb:KR4h0022_WYG_038-12a>¶
身於玉除且異夫莫來莫徃何遵於匪疾匪徐必若懷¶
以勵貪飲以明信如臨之戒如履之慎則知水德可保¶
氷力可任匪氷不薄匪水不深彼之蹈者委乎足我之¶
蹈者本於心又焉能料其薄厚而計於升沉則執德罔¶
愆持危不戒意平澹之可翫在清夷之可懷豈知蹈之¶
有道行之在德而忽乎淪溺之敗¶
　¶
　¶
<pb:KR4h0022_WYG_038-12b>¶
　¶
　¶
　¶
　¶
　¶
　¶
　¶
　文苑英華巻三十八¶
