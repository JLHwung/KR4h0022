# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:49.027376
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百三
<pb:KR4h0022_WYG_403-1a>¶
欽定四庫全書¶
　文苑英華卷四百三　　　宋　李昉等　編¶
　東宫一¶
　　太子太師¶
　　　授宋王成器太子太師制　　蘇　頲¶
門下孟侯之禮雖歸於冡弼太伯之風實尚於髙節左¶
衞大將軍宋王成器㓜而聦惠長則温仁禮樂同歸質¶
文相半孝以為政每用因親忠而立誠所期尊主故能¶
<pb:KR4h0022_WYG_403-1b>¶
樂於為善好在服儒占蟻穴以探徵登省臺而成賦自¶
奄有梁宋作藩邦家其儀孔臧其德可大朕之元子當¶
踐副君以隆基有社稷大功神祇(唐書作/人神)僉屬由是朕¶
前懇讓言在必行天下公議(唐書作/至公)誠不可奪爰符立¶
季之典庻叶從人之願况别為九州必資於牧伯貞夫¶
萬國先佇於師傅式副僉諧之求仍先不拜之寵可雍¶
州牧揚州大都督太子太師别加實封二千户賜物五¶
千叚細馬二千匹奴婢十房金銀噐皿二百事甲第一¶
<pb:KR4h0022_WYG_403-2a>¶
區良田三十頃餘如故主者施行¶
　　　授信安王禕太子太師制　　孫　逖¶
門下傅導元子師長庻寮必在正人無非舊德太子少¶
師上柱國信安王禕宗室良翰朝廷碩老踐忠公而立¶
節體明肅而成用頃膺大任頻緫中權掌夏司春是為¶
六官之長戢兵禁暴何止萬人之敵睦親尚齒念舊録¶
功宜優天秩之榮俾極官臣之位可光禄大夫守太子¶
太師勲封如故¶
<pb:KR4h0022_WYG_403-2b>¶
　　太子太傅¶
　　　擬太子太傅制　　　　　　劉禹錫¶
勑太子太傅古今之重任也其使吾子目見正事耳聞¶
正道左右前後無非正人繋爾太傅之力久虗其位式¶
佇端人以爾命之朕無慙德可¶
　　太子太保¶
　　　擬太子太保制¶
勑禮云三王之教太子入則有保出則有師是以教諭¶
<pb:KR4h0022_WYG_403-3a>¶
而德成也其實一焉必擇恭敬温文以輔道其德使吾¶
太子觀爾之道景行之無人則虗不求充位校德而命¶
其稱厥官可¶
　　太子少師¶
　　　授唐休璟太子少師制　　　蘇　頲¶
門下君臣之道欽若從又師保之寄人具爾瞻必在耆¶
德共康庻政特進前行尚書右僕射同中書門下三品¶
上柱國宋國公致仕唐休璟自天錫夢維岳䧏精心竭¶
<pb:KR4h0022_WYG_403-3b>¶
忠公器包文武廟堂隆棟委以弼丞帷幄運籌推其決¶
勝爰當宰任固辭揆職私第懸車耆年益壯公門軾馬¶
朔見逾聞求舊所期懐賢是切諭於三善况侍正人營¶
於百工孰過元老宜紆几杖俾作鹽梅可行太子少師¶
同中書門下三品散官勲如故¶
　　　授岐王範太子少師等制¶
黄門賛翼皇儲允歸師保崇敬叔父諒屬親賢虢州刺¶
史上柱國岐王範秘書監兼幽州刺史上柱國薛王業¶
<pb:KR4h0022_WYG_403-4a>¶
等明允篤誠温良恭儉忠孝先於令典文儒偉於成業¶
自為我藩翰擁其干旄雅聞邵伯之詩尤羨魯公之政¶
雖頒條是務而導禮兼資因入拜於承明佇來儀於博¶
望範可太子少師虢州刺史業可太子少保兼幽州刺¶
史勲封等各如故主者施行¶
　　太子少傅¶
　　　授嚴綬可太子少傅制　　　白居易¶
勑東朝保傅歴代尊崇漢擇名儒(一作漢/擢碩儒)任(一作/名)先踈¶
<pb:KR4h0022_WYG_403-4b>¶
廣晉求耆德選在山濤實資六傅之賢用𢎞三善之道¶
檢校司徒兼太子少保嚴綬文雅成器恭謙致用出領¶
重鎮以率諸侯入為大(集作/具)僚以長卿士歴踐中外備¶
嘗艱虞殆三十年勤亦至矣况理心以體道知命而安¶
時是謂教誨之人可尼(集作/領)調䕶之任由保遷傅爾其¶
敬之可太子少傅¶
　　　授鄭餘慶太子少傅制¶
勑東朝三少歴代重選不必備位在乎得人吏部尚書¶
<pb:KR4h0022_WYG_403-5a>¶
鄭餘慶貞恒儉素有古人風發自脩身施於為政出入¶
中外多歴要重咸有勤績存乎(集作/于)官次况動中禮法¶
學綜儒𤣥是謂羽儀之臣可居師傅之任輔我元子爾¶
其勉歟可太子少傅¶
　　太子少保¶
　　　授崔琳太子少保制¶
門下貞萬國者必在於元良教三善者是求於端士銀¶
青光祿大夫守刑部尚書上柱國清河郡開國公崔琳¶
<pb:KR4h0022_WYG_403-5b>¶
中和禀氣厚德資身雅言有章明議能斷標禮樂於先¶
進効忠公於大官堅白不渝芬芳自久緝熙秋典用簡¶
于心調䕶春宫更難其選宜取才於六職俾齊名於二¶
傅可守太子少保¶
　　太子賔客¶
　　　授韋嗣立太子賔客制　　　蘇　頲¶
門下望園賔客非賢莫可中朝碩茂選衆尤歸銀青光¶
禄大夫國子祭酒上柱國逍遥公韋嗣立温恭密静孝¶
<pb:KR4h0022_WYG_403-6a>¶
悌忠實鍳測毫端詞詮象外昆弟承一經之業登相者¶
代不乏人閨門有萬石之風立言者士是則效疇咨滿¶
於故亊潤色敷於令典屬以疾辭用體張良之志資於¶
德舉宜從綺季之逰可太子賔客散官勲封如故主者¶
施行¶
　　　授鄭惟忠太子賔客制¶
黄門元良之重賔友是擇自匪舊德孰膺(一作/應)斯拜銀¶
青光禄大夫守禮部尚書上柱國滎陽縣開國公鄭惟¶
<pb:KR4h0022_WYG_403-6b>¶
忠積温厚之氣暢清純之風學綜幽賾詞含比興屢登¶
近要見美徽猷不訐直而狗名期後仁以為利北斗喉¶
舌雖屬於尚書南山調䕶更憑於耆老而宜廻建禮之¶
秩將益承華之裕可守太子賔客散官勲封如故¶
　　　授賀知章太子賔客等制　　孫　逖¶
門下調䕶儲宫典司延閣必在舉德固無虛授慶王侍¶
讀銀青光禄大夫秘書監員外郎置同正員賀知章等¶
衣冠耆舊詞學宗師或恬淡風流獨擅東南之美或清¶
<pb:KR4h0022_WYG_403-7a>¶
貞介特是稱江漢之英負當朝之令名有錫類之純行¶
頃令教導久侍藩維善利則多寵章宜及方之四老用¶
列賔友之任綜彼三墳俾在圗書之府可依前件¶
　　　授孟温太子賔客等制¶
門下重位高官必歸於舊德中朝内外亦在於更遷金¶
紫光祿大夫使持節同州諸軍事行同州刺史上柱國¶
魯國公孟温性與嚴明才優政理朝請大夫使持節魏¶
州諸軍事守魏州刺史上柱國安平縣開國伯崔璘清¶
<pb:KR4h0022_WYG_403-7b>¶
而率下正以持身或累登要劇聲謠夙著或頻更刺舉¶
歳序滋深出入兼施噐能皆適宜膺調䕶之選俾踐宫¶
坊之任温可太子賔客璘可太子右庻子散官勲封如¶
故¶
　　　授裴元初太子賔客制¶
門下宫朝所重賔友為先誰其徃諧必也求舊通議大¶
夫守太僕卿上柱國聞喜縣開國侯裴元初已勵行全¶
(一作脩/已勵行)存誠好德中和應物豈終食而違仁至理為心¶
<pb:KR4h0022_WYG_403-8a>¶
每忘筌而合道早升清要(一作/官)累踐崇班能慮始以思¶
終不近名而過實宜膺端士之選以佐元良之貞可太¶
子賔客勲封如故¶
　　　授嗣吳王祗太子賔客制　　常　衮¶
勑古者選孝悌閑博有道術者輔翼太子今以宗室之¶
老處賔師之位亦親親而教敬也光禄大夫檢校工部¶
尚書兼宗正卿上柱國嗣呉王祗文昭之慶蔚于公族¶
楚元之後繼有忠賢達道虚懐寛厚廉謹藩翰舊德人¶
<pb:KR4h0022_WYG_403-8b>¶
倫憲行更於内外職事頗循(疑/)年在華皓未嘗衰惰叅¶
㑹府而百工時叙掌宗卿而九族益親每託肺腑深加¶
優禮宜以冬官之重乃在春儲之列可兼太子賔客其¶
檢校工部尚書及散官勲封如故¶
　　　授孟子周太子賔客制¶
勑聞匹夫之愛其子者猶求明哲為之師賢善為之友¶
而况於羽翼元子賔㳺東朝非舊德耆年孰副兹選前¶
守光祿卿騎都尉賜紫金魚袋孟子周詞藝餙身端厚¶
<pb:KR4h0022_WYG_403-9a>¶
居業歴官中外休有令聞人推君子之風朝洽名卿之¶
目副予求舊咨爾誠明勉脩諷喻之詞以俟元良之德¶
可守太子賔客勲封如故¶
　　　授趙昌檢校吏部尚書兼太子賔客制¶
　　　　　　　　　　　　　　　　白居易¶
門下王者以尚齒尊賢為體以念功任舊為心况文武¶
之才有以兼備則中外之職所宜迭居所以寵舊勲而¶
優耆德者也前荆南節度管内度支營田觀察處置等使¶
<pb:KR4h0022_WYG_403-9b>¶
金紫光禄大夫檢校兵部尚書兼江陵尹上柱國天水¶
郡開國公趙昌聚學餙身脩誠致用久膺事任累著勲¶
猷統䕶交州威惠之聲克振鎮臨南海撫循之政有經¶
自移部荆門馳心魏闕増脩職貢益勵忠勤爰舉寵章¶
用旌茂績夫望優四皓然後能調䕶春闈才冠六卿然¶
後能紀綱㑹府惟爾年德足尚可以周旋其間宜増喉¶
舌之榮以崇羽翼之任服我休命其惟懋哉可檢校吏¶
部尚書兼太子賔客散官勲封如故主者施行¶
<pb:KR4h0022_WYG_403-10a>¶
　　　授王牘太子賔客制　　　　錢　珝¶
勑典職之重本於調䕶之名者非端厚自守練達有聞¶
焉可罷而復居當我為官之選具官王牘始剛方之氣¶
嘗失志於策名受聘塞垣通籍朝序致強學之力不廢¶
半塗恥巧宦之謀罔違公道利多開物優實在邦戒滅¶
裂以能勤知蒲盧之可化頃因將命遂乃去官爰陟崇¶
階俾還舊秩勉來辨色無墮盡忠可依前件¶
　　太子詹事¶
<pb:KR4h0022_WYG_403-10b>¶
　　　授畢構太子詹事制　　　　蘇　頲¶
黄門攝生遂性義存於尚德去劇從簡禮切於優賢銀¶
青光祿大夫守户部尚書上柱國魏郡開國公畢構當¶
代周才幹時良具臺閣推其簡練衣冠仰其全德而五¶
教之重六官是先精以辦政勞而弱疾方欲憑於導引¶
極(疑/)彼清羸暫踐竇嬰之職亟期吕䝉之愈可守太子¶
詹事散官勲如故主者施行¶
　　　授許王瓘太子詹事制　　　孫　逖¶
<pb:KR4h0022_WYG_403-11a>¶
門下宫僚之首必擇正人邦畿之内實資良牧銀青光¶
祿大夫秘書監上柱國太原郡開國公王暐言行立誠¶
是稱親懿嘗以善而為樂每執謙而㤀倦從政已多議¶
能惟允彈違是屬宜肅事於東朝理劇尤難俾安人於¶
左輔瓘可太子詹事暐可使持節同州諸軍事守同州¶
刺史散官封如故¶
　　　授盧詢(一作綸/下同)太子詹事制¶
門下大中大夫使持節華州諸軍事守華州刺史上柱¶
<pb:KR4h0022_WYG_403-11b>¶
國盧詢才標公望器重士林頃寄分憂備彰聲稱近聞¶
稱病已歴旬時雖從政之能猶堪於卧理而攝生之道¶
終忌於勞神宜増班秩之榮俾在優閑之地可太子詹¶
事員外置同正員¶
　　　授程伯獻太子詹事等制¶
門下準䋲儲寀師長國庠爰擇親賢用諧任寄鎮軍大¶
將軍行右金吾大將軍兼弩營使上柱國廣平郡開國¶
公程伯獻勲臣業固幹略有餘雲麾將軍守右武衞大¶
<pb:KR4h0022_WYG_403-12a>¶
將軍上柱國安平郡開國公李仲思宗子地華行能無¶
悔咸推雅量早踐通班或甫及髙年或近嬰㣲疾營校¶
之任久以煩卿優閑之職期於遂性宜膺並拜俾在兩¶
宫伯獻可光祿大夫行太子詹事仲思可銀青光祿大¶
夫國子祭酒員外置同正員¶
　　　授王暐太子詹事制¶
門下儲闈掌事端尹命官疇咨所難慎擇斯在雲麾將¶
軍前左千牛衞將軍上柱國太原郡開國公王暐衣冠¶
<pb:KR4h0022_WYG_403-12b>¶
貴緒人物通才善自謀身見推於賢戚凡所効職必聞¶
於中外頃縁謝病今則有瘳舉其滯淹用升于朝列甄¶
其望實宜首於宫寮可銀青光祿大夫守太子詹事勲¶
封如故¶
　　　授郭曜太子詹事制　　　　常　衮¶
門下正于宫僚以視邦憲務兼内外選重古今銀青光¶
祿大夫守太子賔客上柱國太原郡開國公郭曜丞相¶
之子夙聞禮訓孝悌信讓清公仁厚端莊慎獨如有大¶
<pb:KR4h0022_WYG_403-13a>¶
賔之容沈静少私澹然儒者之行濟以才識達於公方¶
素多歴職之稱用叶居家之理士林推重朝野洽聞待¶
以客禮既任賢於調䕶委之官事更持綱於彈糾可守¶
太子詹事散官勲封如故主者施行¶
　　太子少詹事¶
　　　授沈佺期太子少詹事等制　蘇　頲¶
黄門正議大夫太府少卿昭文館學士上柱國吳興縣¶
開國男沈佺期才標穎㧞思詣精㣲早升多士之行獨¶
<pb:KR4h0022_WYG_403-13b>¶
擅詞人之律正議大夫行衞尉少卿上柱國楊崇禮神¶
情凝正器識沉敏久聞忠義之風克樹循良之績儲闈¶
緫務卿寺推能佇執紀綱爰司帑藏佺期可太子少詹¶
事崇禮可行太府少卿散官勲如故主者施行¶
　　　授裴君士太子少詹事制¶
黄門正議大夫行殿中少監員外置同正員裴君士外¶
以凝正中惟雅實地稱垂棘之寳門䧏穠華之貴自邁¶
迹朝行升榮御府尤聞密静行益(一作/益重)柔嘉亞彼儲端¶
<pb:KR4h0022_WYG_403-14a>¶
允符公選可太子少詹事主者施行¶
　¶
　¶
　¶
　¶
　¶
　¶
　¶
<pb:KR4h0022_WYG_403-14b>¶
　¶
　¶
　¶
　¶
　¶
　¶
　¶
　文苑英華卷四百三¶
