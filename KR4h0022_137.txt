# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:41.799266
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百三十七
<pb:KR4h0022_WYG_137-1a>¶
欽定四庫全書¶
　文苑英華巻一百二十七　　宋　李昉等　編¶
　鳥獸七¶
　　鶺鴒賦一首　　　　鴻漸賦二首¶
　　鴻賦一首　　　　　秋鴻賦一首¶
　　晴臯鶴唳賦一首　　沙洲獨鳥賦一首¶
　　傷馴鳥賦一首　　　鵲巢背太嵗賦一首¶
　　鵲始巢賦一首　　　紅觜烏賦二首¶
<pb:KR4h0022_WYG_137-1b>¶
　　　鶺鴒賦(并/序)　　　　　　　　喬　琳¶
鶺鴒雝渠也詩取其鳴行搖尾相應以興兄弟急難之¶
義而已然無巢無鶵不知栖息孳孕之所人之見者更¶
無大小之殊隼不能搏彈不能射網罟不能取朝之與¶
夕常在人間竟不知此鳥之所自來也¶
何鶺鴒之小鳥與羽族而特殊鷸&KR0008;(郭璞江賦/鼔翅鷸&KR0008;)飛鳴肖¶
翹畢逋金睛玉𤓰紺尾青顱電瞥機駭火馳風趨來何¶
從而去何適似出有而入無噫形氣有生之類非卵則¶
<pb:KR4h0022_WYG_137-2a>¶
胎不巢則穴罕知爾棲泊之所乳伏之節吾自見爾翩¶
翾一狀小大無别莫測雛孕之源以出陶鈞之轍亦稱¶
王母之使豈在神仙之列咮啄鋒鋩毛衣霜雪惟若驚¶
之近道思數顧以周防苟彈射之莫中匪網罟而奚張¶
齊姜所以遣重耳范蠡所以迯越王慮宴安之有毒斯¶
儆戒以為良務相時而逹變豈膠柱而守常偶來池舘¶
非意稻粱吾將注目而悠然以逝(四字一作/倐以閒逰)色斯舉矣¶
而物莫之傷既忘情於進取遂逰仭以翺翔乗興於人¶
<pb:KR4h0022_WYG_137-2b>¶
間之世全身於自逺之塲苟日新於運用能獨善於行¶
藏¶
　　　鴻漸賦(以鴻漸路/適之為韻)　　　　　陸　贄¶
深不測者道大無疆者空空非羽而何適道匪人兮孰¶
通通於道者是謂君子適於空者莫如漸鴻故聖人託¶
象以明義務勤以飭躬將自邇而圖逺必因卑而致崇¶
始其素卵新化青春戲(疑/)融一之日乳哺衡陽之曲二¶
之日翺翔彭蠡之中且愛(疑作/爰)居以樂水亦從正而養¶
<pb:KR4h0022_WYG_137-3a>¶
蒙毳毛其成洞庭之芳草初綠弱羽云就武陵之繁華¶
已紅而見其進未知其終美夫淑姿偉麗飛鳴有檢動¶
靡求棲逰皆逺險思奮志於寥廓且藻容於菱芡昇不¶
越次先冐履木之危進而得中爰及于磐之漸漸如何¶
其往有攸措方去渚而戾止俄躋陵而遐顧風水遥輔於羽¶
毛煙雲未通於道路嗈嗈相召驚月次(一作/光)而亂趨(一/作)¶
(起/)肅肅連行拂天池而徑度信梁鷰之莫儔豈谷鸎之¶
足慕亦猶九層起於累土千里始於投跡琢玉者日就¶
<pb:KR4h0022_WYG_137-3b>¶
其功為學者月將其益皆自㣲以成著固何求而不適¶
异夫出陸摶空驤首矯翮順寒暑以攸徃亘山川而罔¶
隔以言乎鳥也尚不忘進以言乎人也如何無思思者¶
所以志道進者所以脩辭誠既徃而莫返冀將來而可¶
追蒙亦有望於斯漸敢不肅然而勉之¶
　　　第二　　　　　　　　　　　崔　陟¶
易之為書也八卦分體萬象潜通漸之為義也進以得¶
位動而有融故聖人假物筌理爰託喻於茲鴻鴻之為¶
<pb:KR4h0022_WYG_137-4a>¶
物也迹狎洲渚去軼雲空始于干而漸陸竟自卑而陟¶
崇飛則有序和而不同有類夫君子進徳脩業積微成¶
功陟遐以自邇謀始而利終者哉原夫交頸頡頑乘波¶
澹淡逍遙自得罻羅莫掩匪干時以强進每卑棲而自¶
檢雖欲致雲霄之高故必階磐陸之漸洎乎理翰海表¶
驤首煙路既應日而春來亦隨陽而類序行藏不昧於¶
節逰止不愆於素匪親鳬鷖之羣豈思稻粱之顧誠羽¶
儀之可重奚鷰雀之能慕豈比夫鸚鵡衒其羽翮徒矜¶
<pb:KR4h0022_WYG_137-4b>¶
才以取譽然無罪而見獲郷國迢遙箱籠窘廹慕侣心¶
斷冲天望隔不階漸以苟進非(一作/怛)忤物而致危可同¶
年而語哉¶
　　　鴻賦¶
翩翩者鴻刷羽疏風賔燕薊之北旅江湖之中何斯禽¶
之寡識亦陰陽之載通若乃編名漢川棲身禁籞易象¶
嘉其漸陸詩人美乎遵渚晉文以賔客見規齊桓以君¶
臣相許既隨軒於良使(疑作吏後漢虞國為日南/太守行惠澤有雙鴻隨軒)亦銜¶
<pb:KR4h0022_WYG_137-5a>¶
丹於仙女其徳性也肅肅習習繽繽紛紛泛濫緑水翺¶
翔白雲飛則有貫集則為羣跡不以沙泥自混貎不以¶
𤣥黄自分敏清真之不雜同朴畧之無文於是寒月改¶
躔朱星移度苔濃春水草滋甘露園木含榮溪氷解沍¶
乃連太隂於北漠遣少陽於南路唼藻而至豈鷹鸇之¶
見猜銜蘆以飛何罻羅之足懼至於長距蒙賞利觜見¶
升豹以尾而自貴鶉(疑/)以尾而自矜巢睫之蟲終幽微¶
而莫覩乘(一作/垂)天之羽竟寥廓而難徴孰與夫鴻也窮¶
<pb:KR4h0022_WYG_137-5b>¶
逺適縱遐觀凌天衢拂青漢横逸翮奮羽儀空違沮澤¶
竟屬汙池有四海之心而人莫識有八方之氣而人莫¶
知年嵗蹉跎兮行不返毛羽翕習兮飛未逺願借勢兮¶
自強庶高翔兮不晩¶
　　　秋鴻賦　　　　　　　　　趙　勵¶
若夫隨陽之鳥翩翩者鴻髙飛晴日長鳴朔風乘秋陰¶
於迥塞結陣影於遙空觀其羽翮聨翩出入寥廓念江¶
湖而逰逺犯霜露而無託昔年春去愛洲渚之芳菲今¶
<pb:KR4h0022_WYG_137-6a>¶
日秋來值關山之搖落借如良人逺戍賤妾孤居帷屏¶
曠望意息空踈路杳𣺌而無恨心嬋娟而有餘憶紫塞¶
之年盡怨青樓之夜虚莫不聞之者憤惋聽之者漣如¶
羅廻文之織錦思繫足之邉書若乃明月宵懸黄雲晝¶
洩牢落天池蒼茫溟碣行宛轉而初上影參差而不絶¶
愁輕代北之雲訝負遼西之雪既而南逰澤國北别沙¶
塲千里萬里懐稻懐粱强能鳴以取愛恐不才而見傷¶
所願免虞人之矰繳得狎君之池塘者也¶
<pb:KR4h0022_WYG_137-6b>¶
　　　晴臯鶴唳賦(以警露清野高/飛唳天為韻)¶
迥野逺色寒空繁聲眺莫媚於雨霽聆何長於鶴鳴孤¶
飛而天下(疑作/宇)澄曠獨立而霜臯砥平對明景(一作對/明月)¶
之逾秀遡晨風而自清炯爾體空冷然響遰疑磬發而¶
珮搖若霜標而雪麗林鷴之皓色難比雲鴈之清音罕¶
繼雖居下而在幽亦髙聞而逺唳或引或罷以逰以遨¶
顧塵寰而不雜仰天路而飛高懿夫秉心清迥禀質貞¶
素偶影思侣矜容舉歩忘機遂性豈思寵於乘軒逺害¶
<pb:KR4h0022_WYG_137-7a>¶
全軀每勞心於警露聽閒兮易感聲怨兮難度非陸氏¶
之無聞想王生之可慕原其翔集𤣥圃騰鶱翠㣲睨蓬¶
壺而易感冐江海而懸飛情慕必止心徂匪違或羣翔¶
而反顧或孤賞而忘歸厭仙府而舉華亭思鳴臯而適¶
綠野爰捧日以遐騖遂凌煙而獨下(一作於/獨夜)晴臯曙兮¶
邈矣靜皓鶴鳴兮杳何永俄度曲於澗瀬乍迷影於雲¶
景聞幽而音響清越觀麗而羽儀閒整何霽野之無人¶
獨仙禽之虚警(未見天/字韻)¶
<pb:KR4h0022_WYG_137-7b>¶
　　　沙洲獨鳥賦　　　　　　　髙　郢¶
鴪彼飛鳥在河之洲一飲一啄載沉載浮賞心利渉之¶
地浴德清波之流守道而行風水無情於六翮度才自¶
處雲霄有望於雙眸聮翩失伴顧歩無儔因潔身而獨¶
立聊拂羽以孤逰蓋貞以不羣鷙而有别將擇木以未¶
暇乃漸磐而自悦窺形弄影欣得地以徘徊哀響竒音¶
冀聞天而清切亦猶鴻志非鷰鶴羣豈雞雖孕形於羽¶
族諒禀性於天倪慎其獨焉知無心於黨與需于沙者¶
<pb:KR4h0022_WYG_137-8a>¶
必不至於沉泥豈比夫鸞對鏡而方舞鳯非梧而不棲¶
候鴈有銜蘆之懼黄鳥興止棘之悲(疑/)何出處之情逺¶
而攝生之智迷况乎食粟貪榮乘軒取媚珍禽見育敗¶
德於明主鷙鳥云亡行刑於下吏非靈應之攸止乃進¶
趨之所致豈若動非干物息能擇地盗泉不飲得亷士¶
之風止水常逰侔至人之智道有可鑒才無不僃屬鳥¶
瑞之昌期將遷鸎之厚意顧得振羽毛展精鷙君不信¶
其飛鳴試假借於名位觀其處啓閉辨分至然後知沙¶
<pb:KR4h0022_WYG_137-8b>¶
洲之獨鳥非凢禽之類¶
　　　傷馴鳥賦　　　　　　　　權徳輿¶
紛羽族之多端兮同翺飛而類殊有鸎谷之㣲禽亦播¶
質於洪鑪因稺子之嬉逰得中園之墜鶵恣飲啄以馴¶
擾來目前與坐隅爾乃棲以籠檻鎩其羽翼冀留軒(一/作)¶
(留軒/所)以為娯俾遐翥之無力作踉蹌而將舉顧䙰褷而¶
復息雖主人之見容終使䘮天和於自得或親賔至此¶
徽軫徐觸每聞絃而鼔翼亦追(一作/區)節而翹足貎(一作/吭)¶
<pb:KR4h0022_WYG_137-9a>¶
宛轉以成態聲間關而助曲乍寂寞以閒暇若凝情於¶
相矚理輕毳以自潔類山立之珮玉每翔集以安卑同¶
君子之自牧思謝尚之起舞邁風流之逸躅苟魯昭之¶
不君固乾侯之出辱方渡濟以申敬伊凉徳之自覆徴¶
故老之相傳驗曩記之或存在端五(一作/午)之司晨剪其¶
舌而能言巧喉轉(一作/囀)以逹情順人心而不諼方渇日¶
以呈材願朱明之駿奔忽愀慘以顦顇響哀音於簾箔¶
竟啁啾而不去若徊翔之有託悦心訝而未辨歘狸徃¶
<pb:KR4h0022_WYG_137-9b>¶
之攫摶俄斃踣而不勝紛血灑以毛落彼葛盧與冶長¶
通鳥獸之音聲闕君子之周防無古人之至精既不能¶
縱爾於遼廓又不能遂爾之生成使異類之得志曽未¶
極其飛鳴則本夫養之之惠適所以害其生生又憶夫¶
清江之使者東海之波臣苟其時之不來則刳腸而涸¶
鱗鷃鍾鼓而反悲馬皁棧而多死雖為遇之已甚固又¶
夭其天理嘗聞乎賢聖之理物也愚智殊方薰蕕異藏¶
善用無棄兮互見其長各有攸處兮兩不相傷官天地¶
<pb:KR4h0022_WYG_137-10a>¶
而府萬物繇此道而為常吾既悟斯理之不早因失之¶
而後防収視聴以冥觀兮遂羣性之茫茫¶
　　凡一作皆川本文萃¶
　　　鵲巢背太嵗賦　　　　　　陳仲師¶
營巢有因惟鵲無倫始自小寒之日不當太嵗之神辨¶
向背以經營必先避地顧縱横而委積足以藩身且其¶
矯翼徘徊向隅棲息時懐擇木之智日就積薪之力若¶
在離宫之内不可巢南如當子午之中無因逐北所以¶
<pb:KR4h0022_WYG_137-10b>¶
率先表異選勝知歸應時節而遷易辨方隅之是非念¶
彼明神自易地而攸處顧茲弱羽信何枝而可依時也¶
苟遂居安寧辭力役銜腐草而構思向髙柯以容跡動¶
觀所忌殊古人之橧巢理契不齊知(疑作/如)方士之工厯¶
擇地已有知風豈無方一枝而自託雖小數之能拘且¶
相質以和鳴喜同於雀乃卜居而類聚趨甚於鳬况復¶
藉用茅茨殊荷庇蓋任風雨而自適豈隂陽而去泰念¶
土冝之是顧足見知方信天理以自然焉能向晦爾乃¶
<pb:KR4h0022_WYG_137-11a>¶
節屆𤣥律時方沍寒顧地角而知禁豈天時之可干無¶
起土功異銜泥而戾止知於嵗杪聊寓跡以求安既而¶
飲啄無虚推移不滯得厭勝之良術誠棲遲之上計潜¶
軫明條之慮必附枳枸之勢摧枯拉朽已邈(疑作/完)葺於¶
崇朝命侣引雛聊優㳺於卒嵗顧末俗之無違信㣲禽¶
之可繼¶
　　　鵲始巢賦　　　　　　　　陳仲師¶
霜天慘慘兮楓樹之杪構彼層巢兮翩然宿鳥眄喬柯¶
<pb:KR4h0022_WYG_137-11b>¶
以上下慙弱羽之卑小周匝經營翻飛繚繞履危而金¶
彈不發送喜而珠簾乍開逐初心之眷戀無利觜之嫌¶
猜架木末居岩隈容足之前望一枝以棲息翻身之際¶
歴衆木而飛來拂曙聲多排空意逺惜光隂於朝暮迷¶
飲啄之往返於是攫腐草銜飛蓬重疊尺箠迴環翠空¶
凌寒而且近朝日構思而偏愁夜風俯仰求容冀資拾¶
芥之力縱横居止顧就積薪之功必使輕舉得便羣飛¶
㑹同嬉遊遂憐(疑作/隣)於清籞窘束長謝其雕籠所謂摭¶
<pb:KR4h0022_WYG_137-12a>¶
實以來憑虚相借不然則六翮摧毁三冬徂謝飛鸎將¶
出乎深谷黄雀亦誇其大厦故所以踰逺林戾前除仰¶
窺肅爽逺慕扶疎當繞樹之時暫隨烏㑹在來巢之日¶
當畏鳩居非㣲禽之敢競幸嘉木之有餘嗟乎搖尾馴¶
擾斂容萃止依於主人來若處子匪能言以呈慧不善¶
舞以招美倘抵玉無虞搏風資始故巢林以何報唯化¶
印而後已¶
　　　紅嘴烏賦(以新飛羽/未調為韻)　　　　李子卿¶
<pb:KR4h0022_WYG_137-12b>¶
殊方之烏兮丹觜黒身異性特立兮既孝且仁勁毳非¶
日黔而得黒快吻豈研硃而益新(一作勁翮毳毛非日/黔而得銛喙決吻乃)¶
(研朱/益新)不頡頏以干物常翩翻而狎人非越鳥之思歸羨¶
海鷗之忘機謂富屋之堪止謂芳枝而可依其來也狀¶
銜花未下其去也疑帶火初飛何必將雛聲已傳於緑¶
綺如能返哺遊更狎於綵衣嗷嗷其音泄泄其羽常飲¶
啄於軒砌每棲翔於牖户凌美翼之鵷雛掩能言之鸚¶
鵡朝食芳餌全忘攫肉之心夜宿雕籠何有啼城之苦¶
<pb:KR4h0022_WYG_137-13a>¶
顧弱質而誰貴誠主人之厚意非九子之是思仰三足¶
而多愧嗚躍既安(一作/安在)摶扶尚未鸎何得(疑作/徳)而遷喬¶
鶴何功而在位稻粱已飽兮羽翼將調霜臺可宿兮雲¶
漢非遙倘不使余尾之譙譙余音之嘵嘵為君一舉凌¶
丹霄¶
　　　第二　　　　　　　　　　崔元明¶
伊空桐之靈鳥兮丹觜黒質拂羽青霄兮流形白日與¶
鴛鷺而為伍豈凡鳥之能匹故其聲則合雅動必依仁¶
<pb:KR4h0022_WYG_137-13b>¶
受恵而狎感恩而馴既裔裔而翔漢嘗啞啞而向人不¶
驚不怖亦義而親爾其升丹楹入華堂對上客之羅薦¶
拂佳人之褧裳驚空簾之秋色怨夕月之清光悲信美¶
而非吾土傷幽栖而思故鄉(一作思故/國而多傷)於是湘(一作/楚)妃¶
援琴相如為歎何不開金籠而使飛永鶱翥於雲漢重¶
曰日宫難可躋月樹復驚栖未聽將雛曲空聞怨夜啼¶
　¶
　文苑英華巻一百三十七¶
