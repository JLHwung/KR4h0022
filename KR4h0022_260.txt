# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.858318
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百六十
<pb:KR4h0022_WYG_260-1a>¶
欽定四庫全書¶
　文苑英華巻二百六十　　宋　李昉等　編¶
　寄贈十四¶
　　姚合十三首　　　　　于武陵四首¶
　　朱慶餘八首　　　　　厲元一首¶
　　釋無可七首　　　　　劉得仁十九首¶
　　　贈太祝張籍　　　　　　　姚　合¶
絶妙(集作/妙絶)江南曲凄凉愍女詩古風無手敵新語是人¶
<pb:KR4h0022_WYG_260-1b>¶
知飛動終由格功夫過却竒儒書叅雜(集作/添集)巻樂府换¶
歌詞李白應先拜(集作/許)劉禎必有(集作/自)疑貧湏君子救¶
病合國家醫野老(集作/客)開山借隣僧與米炊甘窮(集作/貧)¶
辭聘幣依選授(集作/受)官資多見愁連曉(集作/晩)稀聞債盡¶
時聖朝文墨(集作/物)盛太祝獨低眉(以下十三篇竝見集/本惟寄李使君一篇)¶
(集/無)¶
　　　贈王建司馬　　　　　　　前　人¶
乆向空門隠交親亦不知文髙輕古語(集作/意)官冷似前¶
<pb:KR4h0022_WYG_260-2a>¶
資老學(集作/覺)僧齋健貧還藥價(集作/酒債)遲仙方小字冩行¶
坐把相隨¶
　　　寄李頻　　　　　　　　　前　人¶
性疎常似病(集作閉門/常不出)閒院(一作/惟覺)長庭莎朋友来㸔少¶
詩書卧讀多命隨才苦(集作/共)薄愁與酒(集作/醉)相和珍重¶
君名字新登甲乙科¶
　　　寄王度　　　　　　　　　前　人¶
顦悴王居士顛狂不稱時天公與貧病時輩便(集作/復)輕¶
<pb:KR4h0022_WYG_260-2b>¶
欺茅屋隨時賃(集作/年借)盤餐逐日移(集作/炊)棄嫌官似夣敬¶
(集作/珍)重酒如師無竹栽蘆看思山疊石為静窓邀客睡¶
(集作留/客話)古寺覔僧棊瘦馬寒来死羸童餓得癡唯尋阮¶
籍傳(集作唯應/尋阮籍)心事逺相知¶
　　　寄賈島　　　　　　　　　前　人¶
漫向城中住兒童不識錢甕頭寒絶酒竈額曉(集作/冷)無¶
煙狂發吟如哭愁来坐似禪新詩有㡬首旋被衆人傳¶
　　　寄李羣玉　　　　　　　　前　人¶
<pb:KR4h0022_WYG_260-3a>¶
九衢名與利無計擾閒人道逺輕欺世才髙貴重身石¶
脂稀勝乳玉粉細如塵骨換肌膚膩心虛(集作/靈)氣色真¶
嵩山髙到日洛水暖如春居住應安穏黄金㡬竈新¶
　　　懐書寄友人(六韻/)　　　　　前　人¶
精心奉北宗㣲官在南宫舉世勞無適開門事不窮年¶
来復㡬日蟬去又鳴鴻衰疾誰人問閒情與酒通四隣¶
寒稍静九陌夜方空知老何山是愚歸幽谷中¶
　　　寄裴使君(集作喜覽裴/中丞詩巻)　　　前　人¶
<pb:KR4h0022_WYG_260-3b>¶
新詩盈道路清韻似敲金調格江山峻功夫日月深蜀¶
牋方入寫越客始銷吟後軰難知䖏朝朝枉用心¶
　　　寄綘州李使君　　　　　　前　人¶
獨施清静化千里管横汾黎庶應深感朝廷亦細聞心¶
期在黄老家事是功勲物外湏仙侣人間要使君花多¶
匀地落(疑/)山近滿庭雲戎客無因去西㸔白日曛¶
　　　寄陸渾縣尉李景先　　　　前　人¶
㣲俸應(集作/還)同請唯君獨自閒地偏無驛路藥賤管仙¶
<pb:KR4h0022_WYG_260-4a>¶
山月色生松裏泉聲在石間吟詩復飲酒何事更相闗¶
　　　奉寄(集作/和)東都留守令狐相公¶
　　　　　　　　　　　　　　　前　人¶
除書(集作/官)東守洛陽宫恩比藩方任更雄拜表出時傳¶
七刻排班衙日有三公旌旗嚴重臨關外侍府(集作/庭宇)清¶
深接禁中三十六峯詩酒思朝朝閒望與誰同¶
　　　寄東都分司白賔客　　　　前　人¶
闕下髙眠過十旬南宫印綬乞離身詩中得意應千首¶
<pb:KR4h0022_WYG_260-4b>¶
海内嫌官只一人賔客分司真是隠山泉遶宅豈辭貧¶
竹齋晩起多無事唯到龍門寺裏頻¶
　　　寄狄(文粹/作耿)拾遺時魏州從事　前　人¶
少在兵馬間長還繫戎軄鷄飛不得逺豈要生羽翼三¶
年城中遊與君最相識應知我衷腸不苟念衣食主人¶
樹勲名欲滅天下賊愚雖乏智謀願陳一夫力人生湏¶
氣健饑凍縛不得睡當一席寛覺乃千里窄古人不懼¶
死所懼死無益至交不可合一合難離析君嘗相勸勉¶
<pb:KR4h0022_WYG_260-5a>¶
苦語毒胷臆百年心知間誰恨(集作/限)河南北¶
　　　贈賣松人　　　　　　　　于武陵¶
入市雖求利憐君意獨真欲將寒澗樹賣與翠樓人瘦¶
葉㡬經雪淡花應少春長安種桃李徒染六街塵¶
　　　友人南逰不廻因而有寄　　前　人¶
相思春樹緑千里亦依依鄠杜月頻滿瀟湘人不歸桂¶
花風半落煙草蝶雙飛一别無消息水南車迹稀¶
　　　早春日山居寄城郭知已　　前　人¶
<pb:KR4h0022_WYG_260-5b>¶
陽和潜發蕩寒隂便使川原景象深入户風泉聲瀝瀝¶
當軒雲岫自沉沉殘雲帯雨輕飄雪嫩栁含烟小綻金¶
雖有眼前詩酒興遨遊争得稱閒心¶
　　　寄友人　　　　　　　　　前　人¶
長安清渭東逰子迹重重皆是紅塵路難尋君馬蹤昔¶
時輕一别漸老貴相逢應戀嵩陽住嵩陽有古松¶
　　　孔尚書致仕(因而有/寄贈)　　　　朱慶餘¶
髙人心易足三表乞身閒與世長(集作/因)踈索唯僧得徃¶
<pb:KR4h0022_WYG_260-6a>¶
還直聲留闕下生計在林間時復逢晴(集作/清)景乗車㸔¶
逺山¶
　　　上汴州(集作/淮南)令狐相公　　　前　人¶
罷相恩猶在那容處静司政嚴初領節名重更因詩公¶
事廵營後戎裝拜𠡠時㳟聞長與善應念出(集作/合在)身遲¶
　　　贈(集作/題寄)王秘書　　　　　　前　人¶
唯求賣(集作/買)藥價此外更無機扶病看紅葉辭官着白¶
衣斷籬通野徑髙樹䕃隣扉時復留僧宿餘(集作/逰)人見¶
<pb:KR4h0022_WYG_260-6b>¶
亦稀¶
　　　上江州李員外　　　　　　前　人¶
起家聲望重自古更誰過得在朝廷少還因諫諍多經¶
年愁瘴癘㡬䖏想(一作/遇)恩波入境無餘事唯聞父老歌¶
　　　賀張水部員外拜命　　　　前　人¶
省中官最美無似水曹郎前代佳名遜當時重姓張白¶
鬚吟麗句紅葉吐朝陽徒有歸山意君恩未可忘¶
　　　發沂州寄田少君　　　　　前　人¶
<pb:KR4h0022_WYG_260-7a>¶
識君心未半意欲徃經秋見酒聫詩句逢花䟦馬頭别¶
来唯獨宿夣裏尚同逰所在求飡過無因觧得愁¶
　　　上張水部　　　　　　　　前　人¶
出入門闌乆兒童亦有情不忘將姓字長説向公卿毎¶
許連床坐時容並馬行恩深轉無語懐抱自分明¶
　　　贈江夏盧使君　　　　　　前　人¶
詩人中最屈無與使君儔白髮雖求退明時合見收登¶
山猶自健縱酒可多愁好是能騎馬相逢見鄂州¶
<pb:KR4h0022_WYG_260-7b>¶
　　　寄婺州温郎中(時刺/睦州)　　　　厲　𤣥¶
積雪没蘭溪隣州望不迷波中分鴈宿樹杪接猿啼婺¶
女家空在星郎手未携故山新寺額掩泣荷重題(中丞/捨宅)¶
(為寺郎中為題/寺額故有此句)¶
　　　贈王將軍　　　　　　　　釋無可¶
勲髙絶少年分衛玉階前雄勇明王重温㳟執友賢功¶
書唐史闊(集作/闕)名到虜庭偏劒彩浮龍影衣香襲御烟¶
搜書秋霽閣走馬夕陽田急兎投深草瞋鷹下半天野¶
<pb:KR4h0022_WYG_260-8a>¶
人迎邸第朝客醉盤筵位在(集作/立)將軍列官随憲府遷¶
刻心思報國吁氣欲開邊選帥如公議湏知少比肩¶
　　　寄羽林盧大夫將軍　　　　前　人¶
將軍(集作/焚香)直禁圍(一作/闈)繡服耀(集作/黄)金覊羽衞九天静¶
英豪四塞知望雲回朔鴈隔水射宫麋(一作聼水/入宫池)舊國¶
無歸思秋堂夢戰時門風荀氏敵劒藝霍家推計日旌¶
旄下蕭蕭萬里追(集作/馬隨)¶
　　　書事寄萬年厲員外　　　　前　人¶
<pb:KR4h0022_WYG_260-8b>¶
帝城皆劇縣令尹美居東遂拜趙張下蹔離星象中擁¶
歸從北闕送上動南宫舉起盆中日驅行草上風不驚¶
盧犬(集作聞/靈鵲)吠漸見夏臺空紫禁黄山遶滄溟素滻通¶
封疆親日月邑里出王公逐盗千門啟興祥五稼豐胥¶
徒迎曉集賦稅共秋終條敎關天道歌謡入聖聰土膏¶
寒麥覆人海晝塵蒙廨宇松連翠朝街火散紅文塲新¶
桂茂粉署舊蘭崇留客揮盈爵抽毫詠早鴻(公與諸文/士賦早鴻)¶
(詩/也)前騶潘岳貴故里邵平窮勸隠蓮峯乆期耕樹谷同¶
<pb:KR4h0022_WYG_260-9a>¶
(素約同歸/華山樹谷)鳬飛將去葉劍氣尚埋酆(一作/豐)何必華隂土¶
方垂拂拭功¶
　　　寄姚諫議　　　　　　　　前　人¶
鳴鞭静路塵寂寞(集作/藉藉)諫垣臣凾䟽封還(集作/受專)宻爐香¶
立獨親篋多臨水作窓宿卧雲人危坐開寒紙燈前起¶
草頻¶
　　　大理正任二十所和江淹擬古三十章寄示¶
　　　　　　　　　　　　　　　前　人¶
<pb:KR4h0022_WYG_260-9b>¶
不啻廻青眼應疑似碧雲古風真徃哲雅道濫朝聞活¶
獄威豪右銷時頼典墳如何經濟意未克致吾君¶
　　　寄殿院薛侍御　　　　　　前　人¶
名髙意轉(集作/本)閒墻仞日(集作浮/俗自)難攀佐蜀連錢出朝¶
天獬豸還廻翔歴清院彈奏迥離班僧到休揮翰開軒¶
復觧顔(集作休瀚通𤣥/㫖留僧晝掩闗)¶
　　　秋中聞馬戴逰華山因寄　　前　人¶
三峯待秋上鳥外掛衣巾獨見無窮境應非暫徃(集作/住)¶
<pb:KR4h0022_WYG_260-10a>¶
身水寒仙掌路雲住(集作/林静)華陽人欲問壇邊月尋思缺¶
復新¶
　　　上翰林丁學士　　　　　　劉得仁¶
今代如堯代徵(一作/崇)賢察衆情乆聆推行實然後佐聰¶
明官自文華重恩因顧問生詞人求作秤天子許和羮¶
御栁凋霜晩宫泉滴月清直廬寒漏近秋燭白麻成玉¶
殿移(集作/多)時對金輿(集作/階)數侍行賜衣香未散借馬色¶
難名時輩何偏羡儒流此最榮終當聞燮理寰海永昇¶
<pb:KR4h0022_WYG_260-10b>¶
平¶
　　　登第山中舒懐寄上丁學士　前　人¶
五字投精鑒慙非大雅詞本求閒賜覽豈料便䝉知幽¶
拙欣殊幸提携更不疑弱苖湏雨長懶翼在風吹礪鏃¶
端楊葉光門待桂枝計聞塵裏譽因和禁中詩(學士有/禁中詩)¶
(早春曽/命和)¶
　　　上姚諫議　　　　　　　　前　人¶
髙文與盛徳皆謂古無倫聖代生才子明庭有諫臣已¶
<pb:KR4h0022_WYG_260-11a>¶
瞻龍衮近漸向鳳池新却憶波濤郡来時島嶼春名因¶
詩句大家似布衣貧曽暗投新軸頻聞奨滯身照吟清¶
夕月送藥紫霞人終計依門舘何疑不化鱗¶
　　　陳情上李景讓大夫　　　　前　人¶
一被浮名誤旋遭白髮侵徘徊戀明主夣寐在秋岑遇¶
物唯多感居常只是吟待時鈐定口經事壓低心辛苦¶
文塲乆因縁戚里深(親弟大中/元年尚主)老迷新道路窮(集作/貧)賣¶
舊園林晴賞行聞水宵棊坐見參龜留閒去問僧約偶¶
<pb:KR4h0022_WYG_260-11b>¶
来尋望喜潜慿鵲娱情願有琴此生如遂意誓死報知¶
音上徳憐孤直唯公㧞陸沉丘山㤙忽被螻蟻力難任¶
作鑒明同日聽言重若金從茲更無報(一作/限)翹足俟為¶
霖¶
　　　上丁學士　　　　　　　　前　人¶
何處訪岐路青雲但憶歸風塵數年限(集作/恨)門舘一生¶
依外族帝王是中朝故(一作/親)舊稀飜令浮議者不許九¶
霄飛¶
<pb:KR4h0022_WYG_260-12a>¶
　　　贈雍陶博士　　　　　　　前　人¶
腹是羣書笥官為六義師情髙少塵事朝下足閑時有¶
句同人伏無私胄子知漢廷公議在正與觸邪宜¶
　　　和鄭先輩謝秩閒居寓書所懐¶
　　　　　　　　　　　　　　　前　人¶
西風日夜吹萬物共離披近甸新晴後髙人得意時慙¶
閑心亦泰論道靣難欺把筆還詩債將琴當酒資藍衫¶
懸竹桁烏㡌掛松枝名占文章重官歸諫憲遲生涯貧¶
<pb:KR4h0022_WYG_260-12b>¶
帝里公議到台司室冷沾苔蘚門清絶路岐莫言隣白¶
屋即賀立丹墀豈慮塵埃乆雲霄故有期¶
　　　夏日感懐寄所知　　　　　前　人¶
了了見岐路欲行難負心趨時不圓轉自古易湮沉日¶
正林方合蜩鳴夏已深中郎(一作/蔡邕)今逺在誰識爨桐(集/作)¶
(中/)音¶
　　　病中晨起即事寄塲中徃還　前　人¶
昨日離塵裏今朝懶已成豈能為乆隠更欲泥浮名虛¶
<pb:KR4h0022_WYG_260-13a>¶
牖晨光白幽園曉氣清戴沙尋水去披霧入林行疊葉¶
孤禽在初陽半樹明桑麻新雨潤蘆荻古波聲易向田¶
家熟元於世路生病多三徑塞吟苦四隣驚¶
　　　陳情上知已　　　　　　　前　人¶
性與才俱拙名塲迹甚㣲乆居顔益厚獨立事多非刻¶
骨搜新句無人憫白衣明時自堪戀不是不知(集作/忘)機¶
　　　秋夜寄友人　　　　　　　前　人¶
永夜無他慮長吟畢二更暗燈摇碧影滯雨滴堦聲道¶
<pb:KR4h0022_WYG_260-13b>¶
進愁還淺年加睡自輕如何得深術相與捨浮名(集作/榮)¶
　　　寄春坊顧校書　　　　　　前　人¶
寧因不得志寂寞本相宜瞑目𡨕心坐花開葉合(集作/花落)¶
時數畦蔬甲出半夣鳥聲移只恐龍樓曉(集作/吏)歸山又¶
更(一作/見)違¶
　　　寄雍陶先輩　　　　　　　前　人¶
乆别青雲士幽人分固然愁心不易去蹇歩卒難前盡¶
落經霜葉頻隂欲雪天歸山自有限豈待白頭年¶
<pb:KR4h0022_WYG_260-14a>¶
　　　寄友人　　　　　　　　　前　人¶
所思同海岱所夢亦烟波黙坐看山乆閒行值寺過獨¶
吟黄葉亂相去碧峯多幸(一作/我)有歸心在君行竟若何¶
　　　對月寄雍陶　　　　　　　前　人¶
圓明寒魄上天地一光中臨水通宵坐知君此興同華¶
凝衣有露靜極樹無風若向湘江見湘江見底空¶
　　　喜顧非熊上第其年内索文章¶
　　　　　　　　　　　　　　　前　人¶
<pb:KR4h0022_WYG_260-14b>¶
愚為童稚時已觧愛君詩恠得髙科晩湏逢聖主知花¶
前翻有淚鬢上却無絲從此東西(集作/歸)去休為墜葉期¶
　　　寄謝觀　　　　　　　　　前　人¶
十五年餘苦今朝始遇君無慙於白日不枉别孤雲得¶
失天難問稱揚鬼亦聞此㤙銷鏤骨吟坐葉紛紛¶
　　　贈敬晊助敎二首　　　　　前　人¶
到来常聽説清虛手把𤣥元七字書仙籍不知名姓有¶
道情惟見徃来疎已能絶粒無饑色早晩休官買隠居¶
<pb:KR4h0022_WYG_260-15a>¶
便欲去隨為弟子片雲孤鶴肯相於¶
　　　二¶
街西靜觀求居處不到權門到寺頻禁掖人知連狀薦¶
國庠官滿一家貧清儀都道(一作/稱是)蓬瀛客直氣堪為諫¶
諍臣自顧無成年漸長報恩唯願殺㣲身¶
　¶
　¶
　¶
<pb:KR4h0022_WYG_260-15b>¶
　¶
　¶
　¶
　¶
　¶
　¶
　¶
　文苑英華巻二百六十¶
