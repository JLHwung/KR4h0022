# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.459782
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百四十五
<pb:KR4h0022_WYG_245-1a>¶
欽定四庫全書¶
　文苑英華巻二百四十五　宋　李昉等　編¶
　酬和六¶
　　令狐楚三首　　　　李逢吉三首¶
　　韓愈三首　　　　　孟郊一首¶
　　劉禹錫八首　　　　元稹三首¶
　　吕温二首　　　　　張籍七首¶
　　白居易十六首　　　姚合八首¶
<pb:KR4h0022_WYG_245-1b>¶
　　賈島六首　　　　　釋無可七首¶
　　　將赴洛下旅次漢南獻上相公二十兄言懐八¶
　　　　韻　　　　　　　　　　令狐楚¶
台室名曾繼旌門跡暫過歡情老去少苦事别離多便¶
為開樽俎應憐出網羅百憂今已失一醉孰知他帝德¶
千年日君恩萬里波許隨黄綺輩閑唱紫芝歌龍衮期¶
重補梅羮佇再和嵩邱未攜手君子意如何¶
　　　奉和酬相公賔客漢南留贈八韻¶
<pb:KR4h0022_WYG_245-2a>¶
　　　　　　　　　　　　　　　前　人¶
自作分憂别今方便道過悲酸如我少語笑為君多淚¶
亦因盃酒歡非待(一作/侍)綺羅路岐傷不已松栢性無他¶
悵望商山老慇懃漢水波重言塵外約(相公往年/垂贈六約)難繼¶
郢中歌玉管離聲發銀缸曙色和碧霄看又逺其柰獨¶
愁何¶
　　　奉和僕射相公酬忠武李相公見寄之作¶
　　　　　　　　　　　　　　　前　人¶
<pb:KR4h0022_WYG_245-2b>¶
麗藻飛來自相庭五文相錯八音清初瞻綺色連霞色¶
又聽金聲繼玉聲才出山西文與武歡從塞北弟兼兄¶
白頭老尹三川上䨇和陽春喜復驚¶
　　　奉送李相公重鎮襄陽　　　李逢吉¶
海内&KR1256;埴遍漢隂旌斾還望留丹闕下恩在紫霄間氷¶
雪背秦嶺風煙經武闗樹皆人尚愛轅即吏曾攀自惜¶
兩心合相看䨇鬢斑終期謝戎務同隱鑿龍山¶
　　　再赴襄陽辱宣武相公貽詩今用奉酬¶
<pb:KR4h0022_WYG_245-3a>¶
　　　　　　　　　　　　　　　前　人¶
解韍辭丹禁揚旌去赤墀自驚非素望何力及清時又¶
據三公席多慙四老祠峴山風已逺棠樹事難追江漢¶
饒春色荆蠻足夣思唯憐吐鳳句相示鑿龍期¶
　　　奉酬致仕楊祭酒見寄　　　前　人¶
初還相印罷戎旃獲守皇居在紫煙妄比鄼侯功蔑爾¶
每懷䟽傅思悠然應將半俸霑閭里料入中條訪洞天¶
十載别離那可道倍令驚喜見來篇¶
<pb:KR4h0022_WYG_245-3b>¶
　　　奉和裴相公假山十一韻(已見一百/六十一卷)¶
　　　　　　　　　　　　　　　韓　愈¶
　　　奉和庫部盧四兄曹長元日朝廻¶
　　　　　　　　　　　　　　　前　人¶
天仗霄嚴樹羽旄春雲送日曉雞號金鑪香動螭頭暗¶
玉佩聲來雉尾高戎服上趨承北極儒冠列侍映東曹¶
太平時節身難遇郎署何須歎二毛¶
　　　和高平朱叅軍思歸作　　　前　人¶
<pb:KR4h0022_WYG_245-4a>¶
髯叅軍髯叅軍身為北州吏心寄東山雲坐見萋萋芳¶
草緑遥思往日清(一作/晴)江曲刺船頻向剡中廻捧被曾¶
過越人宿花裏鶯啼白石髙春樓把酒送車螯狂歌好¶
愛陶彭澤佳句惟稱謝法曹平生樂事多如此忍為浮¶
名隔千里一鴈南飛斷客心思歸何待秋風起¶
　　　答友人相贈　　　　　　　孟　郊¶
白日照清水淺深無隱姿君子業高文懷抱多正思砥¶
行碧山石結交青松枝碧山無轉易青松無(集作/難)傾移¶
<pb:KR4h0022_WYG_245-4b>¶
落落出俗韻琅琅大雅詞自非隨氏掌明月安能持十¶
載(集作/千里)不可到一發(集作/返)無近期如何非意中良覿忽¶
在兹道話(集作/語)必踈索(集作/淡)儒風易凌遲願從正直(集/作)¶
(聖/貞)節勿謂霜雪(集作/霰)欺¶
　　　奉和淮南李相公早秋即事寄成都武相公¶
　　　　　　　　　　　　　　　劉禹錫¶
八柱共承天東西别隱然逺夷争慕化真相故臨邊並¶
進䕫龍位仍齊龜鶴年(相公詩有齊/年並進之句)同心舟已濟造膝¶
<pb:KR4h0022_WYG_245-5a>¶
璧常聮對領專征寄遥持造物權斗牛添氣色井絡靜¶
氛煙獻可通三畧分甘出萬錢漢南趨節制淮北賜山¶
川玉帳觀渝舞虹旌獵楚田歩嫌䨇綬重夣入九城偏¶
秋與離情動詩從樂府傳聆音還竊抃不覺撫么絃¶
　　　奉和吏部尚書太常李卿二相公䇿免後即事¶
　　　　述懷贈答十韻　　　　　前　人¶
文雅闗西族衣冠趙北都有聲真漢相無類勝隨珠當¶
軸龍為友臨池鳳不孤九天開内殿百辟看晨趨誡滿¶
<pb:KR4h0022_WYG_245-5b>¶
澄敧器成功别大鑪餘芳在公論積慶是神扶步武離¶
台席翺翔集帝梧銓材秉秦鏡典樂去齊竽瀟灑風塵¶
外逢迎詩酒徒唯應待華皓更食萬錢厨¶
　　　酬淮南廖叅謀秋夕見過之作(公昔為揚州從/事叅謀從釋子)¶
　　　　(反/初)　　　　　　　　　　前　人¶
揚州從事夜相尋無限新詩月下唫初服已經𤣥髮長¶
高情猶向碧雲深語餘時舉一杯酒坐久方聞數處砧¶
不逐繁華訪閒散知君擺落俗人心¶
<pb:KR4h0022_WYG_245-6a>¶
　　　尉遲郎中見示自南遷牽復却至洛城東舊居¶
　　　　之作因以和之　　　　　前　人¶
曾遭飛語十年謫新受恩光萬里還朝服不妨逰洛浦¶
郊園依舊看嵩山竹含天籟清商樂水遶庭䑓碧玉還¶
留作功成退身地如今只是暫時間(集作/閒)¶
　　　和蘇十郎謝病閒居時嚴常侍蕭給事同過訪¶
　　　　歎初有二毛之作　　　　前　人¶
清羸隱几望雲空左掖鴛鴦到室中一卷素書消永日¶
<pb:KR4h0022_WYG_245-6b>¶
數莖斑鬢對秋風菱花照後容雖改蓍草占來夣已通¶
莫怪人人驚早白縁君合是黑頭翁¶
　　　朗州竇員外見示與澧州元郎中郡齋贈答長¶
　　　　句二篇因而繼和　　　　前　人¶
鴛鷺差池出建章綵旗朱户鬰相望新恩共理犬牙地¶
昨日同含鷄舌香白芷江邊分驛路山桃溪外接甘棠¶
應憐一罷金閨籍枉渚逢春十度傷¶
　　　遥和白賔客分司初到洛中戱呈馮尹¶
<pb:KR4h0022_WYG_245-7a>¶
　　　　　　　　　　　　　　　前　人¶
西辭望苑去東占洛陽才度嶺無愁(集作/歸)思看山不懊¶
來冥鴻何所慕遼鶴乍飛廻洗竹通新徑攜琴上舊䑓¶
塵埃長者轍風月故人盃聞道龍門峻還因上客開¶
　　　杏園花下贈夣得　　　　　白居易¶
　　　和白樂天杏園花　　　　　劉禹錫¶
　　　同前(以上三篇並見/三百二十一卷)　　　　元　稹¶
　　　及第後答潼闗主人　　　　吕　温¶
<pb:KR4h0022_WYG_245-7b>¶
本欲雲雨化却隨波浪翻一霑太常第十過潼闗門志¶
力且虚棄功名誰復論主人故相問慙笑不能言¶
　　　吐蕃列館和周十一郎中楊七録事望白山作¶
　　　　　　　　　　　　　　　吕　温¶
純精結奇狀皎皎天一涯玉嶂擁清氣蓮峯開白花半¶
巖晦雲雪高頂澄煙霞朝昏(集作/暮)對賔館隱映如仙家¶
夙聞藴孤尚欲窮限幽遐暫因行役暇偶得志所嘉明¶
時無外户勝境即中華况今舅甥國誰道隔流沙¶
<pb:KR4h0022_WYG_245-8a>¶
　　　酬白太傅　　　　　　　　元　稹¶
太空秋色凉獨鳥下㣲陽三徑池塘靜六街車馬忙漸¶
能高酒户始是入詩狂官冷且無事追陪慎莫忘¶
　　　酬竇校書二十韻(次用/本韻)　　　前　人¶
鷗鷺元相得杯觴每共傳芳逰春爛熳晴望月團圓調¶
笑風流劇論文屬對全詠(集作/賞)花珠並綴看雪璧常連¶
竹籜荒唯好松栽小更憐潜投孟公轄狂乞莫愁錢塵¶
土抛書卷搶籌弄酒權令誇齊箭到力鬬抹弓絃但喜¶
<pb:KR4h0022_WYG_245-8b>¶
深(集作/添)罇滿誰憂乏桂燃漸輕身外役渾證飲中禪及¶
我辭雲陛逢君仕圃田音徽千里斷䰟夣兩情偏足聽¶
猿啼雨深藏馬腹鞭官醪半清濁夷饌雜腥羶顧影無¶
依倚甘心守靜專那知暮江上俱㑹落英前欵曲生平¶
在悲凉歲序遷鶴方同北渚鴻又過南天麗句慙虚擲¶
沉機懶強牽粗酬珍重意工拙定相懸¶
　　　和令狐相公(集作/尚書)平泉東(一作/西)莊近屬李僕射¶
　　　　因寄十韻　　　　　　　張　籍¶
<pb:KR4h0022_WYG_245-9a>¶
平地有清泉伊南古寺邉漲池閑繞屋流墅(集作/出野)遍澆¶
田舊隱離多日新鄰得幾年探幽皆一絶選勝又䨇全¶
門靜山光别園深竹影連斜分採藥徑直過釣魚船鷄¶
犬還(集作/應)相識煙霞亦競鮮(集作雲霞/頓覺鮮)追尋應不逺吟¶
賞(集作/賞愛)定難偏此處堪長徃逰人早共傳各當恩寄重¶
歸卧恐無縁¶
　　　酬李僕射春日見示(集作晩/春見寄)　前　人¶
㦸户洞初晨鸎聲雨後頻虚庭清氣在衆藥濕光新魚¶
<pb:KR4h0022_WYG_245-9b>¶
動芳池面苔侵老竹身教鋪嘗酒處自問探花人獨此¶
長多病閒居(集作/幽居)欲過春今朝聽高韻忽覺離埃塵¶
　　　和裴僕射寄韓侍郎(四字集作/移官言志)¶
　　　　　　　　　　　　　　　前　人¶
乆在(集作/身在)勤勞地常思放曠時功高(集作/成)歸聖主位重¶
委羣司看疊䑓邊石行(集作/閑)吟篋裏詩蒼生正曕仰(集/作)¶
(望/)難與故山期¶
　　　酬白舍人早春曲江見招　　前　人¶
<pb:KR4h0022_WYG_245-10a>¶
曲江氷欲盡風物已(集作/日已)恬和柳色看猶淺泉聲覺漸¶
多紫蒲生濕岸青鴨弄(集作/戯)新波仙掖高情客相招共¶
一過¶
　　　酬韓庶子　　　　　　　　前　人¶
西街逰僻處正與懶相宜尋寺獨行逺借書常送遲家¶
貧無異(集作/易)事身病足(集作/是)閒時寂寞誰相問祗應君¶
獨(集作/自)知¶
　　　答白杭州郡樓登望畫圖見寄¶
<pb:KR4h0022_WYG_245-10b>¶
　　　　　　　　　　　　　　　前　人¶
畫得江城登望處寄來今日到長安乍驚物象(集作/色)從¶
詩出更想工人下手難將展書堂偏覺好每來朝士(集/作)¶
(客/)盡求看見君向此閒吟意肯恨(一作/限)當初(一作/時)作外¶
官¶
　　　酬王秘書閒居見寄(集作酬秘書/王丞見寄)¶
　　　　　　　　　　　　　　　前　人¶
相看頭白來城闕却憶漳溪舊往還今體詩中長(集作/偏)¶
<pb:KR4h0022_WYG_245-11a>¶
出格常朝(集作/叅)官裏每同班街西借宅多臨水馬上逢¶
人亦說山書閣客(集作芸/閤水)曹雖最冷與君長喜得身閒¶
　　　奉和汴州令狐相公二十二韻(同用/淹字)¶
　　　　　　　　　　　　　　　　白居易¶
客有東征者夷門一落㠶二年方得到五日未為淹(相/府)¶
(領鎮隔年居易方到/陪奉逰宴凡經五日)在浚旌重葺逰梁館更添心因好¶
善樂貌為禮賢謙俗阜知敦勸民安見察廉仁風扇(平/聲)¶
道路隂雨膏(去/聲)閭閻文律操將柄兵機釣得鈐碧幢油¶
<pb:KR4h0022_WYG_245-11b>¶
業業(集作/葉葉)紅斾火襜襜景象春加麗威容曉助嚴槍森¶
赤豹尾纛吒黒龍髯門静塵初歛城昏日半銜選幽開¶
後院占勝坐前簷平展絲頭毯高褰錦額簾雷搥柘枝鼓¶
雪擺胡(音/鶻)騰衫髮滑歌釵墜粧光舞汗霑廻燈花蔟蔟¶
過酒玉纎纎饌盛盤心殢醅濃盞底粘陸珍熊掌爛海¶
味蟹螯鹹福履千夫祝儀形四座(集作/海)瞻羊公長在峴¶
傅說莫歸巖(盖祝者之/詞意也)眷愛人人遍風情事事兼猶嫌¶
客不醉同賦夜厭厭¶
<pb:KR4h0022_WYG_245-12a>¶
　　　答韋八　　　　　　　　　前　人¶
麗句勞相贈佳音悵(集作/期恨)有違早知留酒待悔不趂花¶
歸春盡緑醅老雨多紅蕚稀今朝如一醉猶得及芳菲¶
　　　醉中&KR0231;酧鄭使君時使君先歸留妓樂重飲¶
　　　　　　　　　　　　　　　前　人¶
密坐移紅毯酡顏照緑盃䨇娥留且住五馬任先廻醉¶
耳歌催醒愁眉笑引開平生少年興臨老暫重來¶
　　　分司初到洛中偶題六韻兼戯河南(二字集作/呈馮尹)¶
<pb:KR4h0022_WYG_245-12b>¶
　　　　　　　　　　　　　　　前　人¶
相府念多病春宫容不才官銜隨(集作/依)口得俸料(集作/禄)¶
逐身來白首園林在紅塵車馬廻招呼新客侣掃掠舊¶
池䑓小舫宜攜樂新河荷盖盃不知金谷主早晩賀筵¶
開¶
　　　立春日酧錢員外曲江同行見贈¶
　　　　　　　　　　　　　　　前　人¶
下直遇春日垂鞭出禁闈兩人攜手語十里看山歸柳¶
<pb:KR4h0022_WYG_245-13a>¶
色早紅淺水紋新緑㣲風光向晩好車馬近南稀機盡¶
笑相顧不驚鷗鷺飛¶
　　　答夢得秋庭獨坐見贈　　　前　人¶
林梢隱映夕陽殘庭際蕭踈夜氣寒霜草欲枯蟲思急¶
風枝未定鳥棲難容衰見鏡同惆悵身健逢盃且喜歡¶
應是天教相暖熱一時垂老與閒官¶
　　　酬夣得秋夕不寐見寄四韻(次用/本韻)¶
　　　　　　　　　　　　　　　前　人¶
<pb:KR4h0022_WYG_245-13b>¶
碧簟絳紗帳夜凉風景清病聞和藥氣渴聽碾茶聲露¶
竹偷燈影煙松䕶月明何言千里隔秋思一時生¶
　　　和鄭元及第後秋歸洛下閒居同髙侍郎下隔¶
　　　　年及第　　　　　　　　前　人¶
勤苦成名後優游得意間玉憐同匠琢桂恨隔年攀山¶
靜豹難隱谷幽鸎暫還㣲吟詩引歩淺酌酒開顏門逈¶
暮臨水窓深秋對山雲衢日相待莫悟許身閒¶
　　　酬夣得以予五月長齋延僧徒絶賔友見&KR0231;十¶
<pb:KR4h0022_WYG_245-14a>¶
　　　　韻　　　　　　　　　　前　人¶
賔客懶逢迎翛然池館清簷閑空燕語林靜未蟬鳴葷¶
血初(集作/還)休食盃觴亦罷傾三春多放逸五月暫脩行¶
香印朝煙細紗燈夕熖明交逰諸長老師事古先生(竺/乾)¶
(古先/生也)禪後心彌寂齋來體更輕不唯忘肉味兼擬滅風¶
情蒙以聲聞待難將&KR0231;論爭虗空若有佛靈運恐先成¶
　　　宣武令狐相公以詩寄贈傳播吳中聊奉短章¶
　　　　用申酧謝　　　　　　　前　人¶
<pb:KR4h0022_WYG_245-14b>¶
新詩傳詠忽紛紛楚老吳娃耳徧聞盡解呼為好才子¶
不知官是(一作/在)大(集作/上)將軍詞人命薄多無位戰將功¶
高少有文謝朓篇章韓信鉞一生䨇得不如君¶
　　　奉和晉公侍中蒙除留守行及洛師感悅發中¶
　　　　率然成詠之作　　　　　前　人¶
鸞鳳翺翔在寥廓貂蟬瀟灑出埃塵致成堯舜昇平代¶
收得&KR0490;龍強健身抛擲功名還史冊分張歡樂與交親¶
商山老皓雖休去終是留侯門下人¶
<pb:KR4h0022_WYG_245-15a>¶
　　　和楊郎中賀楊僕射致仕後楊侍郎門生合宴¶
　　　　席上作　　　　　　　　前　人¶
業重闗西繼大名恩深闕下遂高情祥鱣降伴趨庭鯉¶
賀燕飛和出谷鶯范蠡舟中無子弟踈家席上欠門生¶
可憐玉樹連桃李從古無如此㑹榮¶
　　　和談校書秋夜感懷呈朝中親友¶
　　　　　　　　　　　　　　　前　人¶
遥夜凉風楚客悲清砧繁漏月高時秋霜似鬢年空長¶
<pb:KR4h0022_WYG_245-15b>¶
春草如袍位尚卑詞賦擅名來已久煙霄得路去何遲¶
漢庭卿相皆知已不薦揚雄欲薦誰¶
　　　歳暮枉衢州張使君書幷詩因以長句報之¶
兩州彼此意何如官職蹉跎歳欲除浮石潭邊停(集作/呈非)¶
五馬望濤樓上得䨇魚萬言舊手才難敵五字新題(一/作)¶
(成/非)思有餘貧薄詩家無好物反投桃李報瓊琚(張曽應/萬言登)¶
(科/)¶
　　　見殷堯藩侍御憶江南詩三十首詩中多叙蘇¶
<pb:KR4h0022_WYG_245-16a>¶
　　　　杭勝事予嘗典二郡因繼和之¶
　　　　　　　　　　　　　　　前　人¶
江南名郡數蘇杭題冩(一作/冩在)殷家三十章君是旅人猶¶
苦憶我為刺史更難忘境牽吟詠真詩國興入笙歌好¶
醉鄉為念舊逰終一去扁舟直擬到滄浪¶
　　　奉和相公座主西庭秋日即事¶
　　　　　　　　　　　　　　　姚　合¶
西亭秋望好寧復要(一作寧/要更)垂簾夫子墻還峻鄼侯宅¶
<pb:KR4h0022_WYG_245-16b>¶
過謙㣲風紅葉下新雨緑苔黏窓外松初長欄中藥復¶
添(集作/旋添)海圖裝玉軸書目記牙籖竹色晴連地山光逺¶
入簷酒醲盃稍重詩冷語多尖屬和才雖淺題高免客¶
嫌¶
　　　和田太僕(一作和太/僕田卿)酧殷侍御見贈¶
　　　　　　　　　　　　　　　前　人¶
往還知分熟酬贈思同新嗜飲殷偏逸閒吟卿亦貧古¶
苔寒更翠脩竹靜無鄰促席燈浮酒聽鴻霜滿身淺才¶
<pb:KR4h0022_WYG_245-17a>¶
唯是我高論更何人攜手宜相訪窮居(集作/行)少路塵¶
　　　酧李廓精舍南䑓望月見寄　前　人¶
看月雲(集作/空)門裏詩家景有餘露寒僧㡌出林静鳥巢¶
虚(集作/踈)逺色當秋半清光勝夜初獨無䑓上思寂寞守¶
吾廬¶
　　　奉酬太僕田卿書齋即事見寄¶
　　　　　　　　　　　　　　　前　人¶
幽齋琴思靜晩下紫宸朝舊隱同溪逺周行隔品遥深¶
<pb:KR4h0022_WYG_245-17b>¶
槐蟬唧唧㣲雨竹(集作踈/竹雨)蕭蕭不是相公懶煩君舉酒¶
瓢¶
　　　奉和前司封蘇郎中喜嚴常侍蕭給事見訪驚¶
　　　　斑鬢之作　　　　　　　前　人¶
遶鬢滄浪有幾莖珥貂相問夕郎驚祗應為酒㣲㣲變¶
不是因年漸漸生東觀書成號良史中䑓官罷揖高名¶
即提彩筆裁天詔誰得吟詩自在行¶
　　　酬禮部李員外見寄　　　　前　人¶
<pb:KR4h0022_WYG_245-18a>¶
本求山郡是閒居豈向郎官更有書溪石誰思玉匠愛¶
煙鴻願與弋人踈自來江上眠方穩舊在城中病悉除¶
唯見君詩難便捨寒宵吟到曉更初¶
　　　酬盧侍御見寄(集作酬盧/汀諫議)　　前　人¶
粟如流水帛如山衣食還君(集作夜/念倉邊)語笑間篇什縱横¶
文案少親賔(集作/朋)撩亂吏人閒盃觴引滿從衣濕墻壁¶
狂書(集作/書多)任手頑遥賀來年三月盡(集作二/三月)緑衣先輩¶
過春闗¶
<pb:KR4h0022_WYG_245-18b>¶
　　　答韓湘　　　　　　　　　前　人¶
踈散無世用為文乏天格把筆日不休忽忽有所得所¶
得良自慰不求他人識子獨訪我來致詩過相飾君子¶
無浮言此詩應亦直但慮憂我深鑒亦隨之惑子在名¶
塲中屢戰還屢北我無數子明端坐空歎息昨聞過春¶
闗名繫吏部籍三十登高科前途浩難測詩人多峭冷¶
如水在胷臆豈隨尋常人(一作常/人輩)五藏為酒食朝來作¶
酬章危坐吟到夕難為問其辭益愧滿紙黑¶
<pb:KR4h0022_WYG_245-19a>¶
　　　酬厲元　　　　　　　　　賈　島¶
我來從北鄙子省陟西陵白髮初相識秋山擬共登鄰¶
居帝城雨㑹宿御溝氷未報君(集作/見)貽作耿然中夜興¶
　　　酬鄠縣李少府見寄　　　　前　人¶
稍憐公事退復遇夕陽時北朔霜凝竹南山水入籬吟¶
懷滄海侣空問白雲師恨不相從去心惟野鶴知¶
　　　酬姚校書　　　　　　　　前　人¶
因貧行逺道得見舊交逰美酒一(集作/易)傾盡好詩難卒¶
<pb:KR4h0022_WYG_245-19b>¶
酬公堂朝共到私第夜相留不覺入關晩别來林木秋¶
　　　酬胡遇　　　　　　　　　前　人¶
麗句傳人口科名立可圖移居見山遶買樹帶巢烏逰¶
逺風濤急吟情(集作/清)雪月孤却思初識面仍未有多鬚¶
　　　酬張籍王建　　　　　　　前　人¶
踈林荒宅古坡前乆住還因太守憐漸老更思深處隱¶
多閒數得上方眠䑕抛貧屋收田日鴈度寒江擬(一作/撒)¶
雪天身事龍鍾應是分水曹芸閣枉來篇¶
<pb:KR4h0022_WYG_245-20a>¶
　　　酬姚合　　　　　　　　　前　人¶
黍穗豆苗侵古道晴原午後早秋時故人相憶曾來說¶
楊柳無風蟬滿枝¶
　　　酬姚員外見過林下　　　　釋無可¶
掃苔迎五馬蔬藥過中鍾鶴共林僧見雲隨野客逢入¶
樓山隔水滴斾露垂松日暮題詩去空知雅調濃¶
　　　酬厲侍御秋中思歸樹石所居見寄¶
　　　　　　　　　　　　　　　前　人¶
<pb:KR4h0022_WYG_245-20b>¶
三峰居接近數里躡雲行深去通仙境思歸厭宦名月¶
從高掌出泉向亂松鳴坐石眠霞侣秋來短褐成¶
　　　奉和段著作山居呈同志三首次本韻¶
　　　　　　　　　　　　　　　前　人¶
香花懷道侣巾舄立䨇童解印鴛鴻内抽毫水石中履¶
温行燒地衣赤動霞風又似朝天去諸僧不可同¶
　　　二¶
官辭中秘府踈放野麋齊偃仰青霄近登臨白日低折¶
<pb:KR4h0022_WYG_245-21a>¶
腰窺乳竇定足渉氷溪染翰揮嵐翠僧名幾處題¶
　　　三¶
暫収丹陛跡獨往亂山居入雪知人逺眠雲覺俗虚足¶
垂巖頂石纓濯洞中渠只是僧酬答新歸絶壑書¶
　　　奉和裴舍人春日杜城書事　前　人¶
早晩辭綸綍觀農下杜西草新池似鏡麥暖土如泥鵷¶
鷺依川息驊騮向野嘶春來詩更苦松韻亦含悽¶
　　　晩秋酧姚侍御見寄　　　　前　人¶
<pb:KR4h0022_WYG_245-21b>¶
新命起高眠江湖思浩然木衰猶有菊燕去即無蟬分¶
察千官内孤懷逺岳邉蕭條人外寺暌阻復經年¶
　¶
　¶
　¶
　¶
　¶
　文苑英華卷二百四十五¶
