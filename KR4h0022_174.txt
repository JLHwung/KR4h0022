# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.672535
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百七十四
<pb:KR4h0022_WYG_174-1a>¶
欽定四庫全書¶
　文苑英華巻一百七十四　宋　李昉等　編¶
　應制七¶
　　宮二十九首　　　　　臺七首¶
　　宅七首¶
　　宮¶
　　　過舊宫　　　　　　　　　周明帝¶
玉燭調秋氣金輿歴舊宫還如過白水更似入新豐秋¶
<pb:KR4h0022_WYG_174-1b>¶
潭漬(初學記/作清)晩菊寒井落疎桐舉杯延故老今聞歌大¶
風¶
　　　奉和春日幸望春宫　　　　岑　羲¶
和風助律應韶年清蹕乗髙入望仙花笑鸎歌迎帝輦¶
雲披日霽俯皇川南山近獻仙杯上北斗平臨御扆前¶
一奉恩榮欣在鎬空知率舞聼薰絃¶
　　　同前(集作望春宫迎春/内出綵花樹應制)　　　崔　湜¶
澹蕩(集作/澹淡)春光滿曉空逍遙御輦入離宫山河眺望雲¶
<pb:KR4h0022_WYG_174-2a>¶
天外臺榭参差烟霧中庭際花飛錦繡合枝間鳥囀管¶
絃同即此歡娱齊鎬宴唯應率土(集作/舞)樂薰風¶
　　　同前　　　　　　　　　　張　說¶
别館芳菲上苑東飛花澹蕩御筵紅城臨渭水天河近¶
闕對南山雲霧(集作/雨露)通繞殿流鶯凡幾樹當蹊亂蝶許¶
多叢春園既醉心和樂(和集/作知)共識皇恩造化同¶
　　　同前　　　　　　　　　　武平一¶
鑾輅青旂下帝臺東郊上苑望春來黄鶯未觧林間囀¶
<pb:KR4h0022_WYG_174-2b>¶
紅蘂先從殿裏開盡閣條風初變栁銀塘曲水半含苔¶
欣逢睿藻光韶律更促霞觴畏景催¶
　　　同前　　　　　　　　　　劉　憲¶
暮春春色最偏(一作/便)妍苑裏花間列御筵南山(一作/商山)積¶
翠臨城起滻水浮光共幕連鶯藏嫩緑歌相唤蝶礙芳¶
叢舞不前歡娛節物今如此願奉宸逰億萬年¶
　　一作皆初學記¶
　　　同前　　　　　　　　　　蘇　頲¶
<pb:KR4h0022_WYG_174-3a>¶
東望望春春可憐更逢晴日栁含烟宫中下見南山盡¶
城上平臨北斗懸細草偏承廻輦處輕花㣲落捧觴前¶
宸逰對此歡無極鳥哢聲聲入管絃¶
　　　同前　　　　　　　　　　鄭　愔¶
晨蹕凌髙轉翠旌春樓望逺背朱城忽排花上逰天苑¶
却坐雲邉㸔帝京百草香心初罥蝶千林嫩葉始藏鶯¶
幸同葵藿傾陽早願比盤根應帝榮¶
　　　同前　　　　　　　　　　薛　稷¶
<pb:KR4h0022_WYG_174-3b>¶
九春風景足林泉四面雲霞敞御筵花鏤黄山繡作苑¶
草圖𤣥㶚錦為川飛觴競醉心廽日走馬争㸔眼着鞭¶
喜奉仙逰歸路逺直論行樂不言旋¶
　　　同前　　　　　　　　　　韋元旦¶
九重樓閣半山霞四望韶陽春未賖侍蹕妍歌臨㶚涘¶
留觴艷舞出京華危萍競捧中街日戱馬争銜上苑花¶
景色歡娛長若此承恩不醉不還家¶
　　　同前　　　　　　　　　　崔日用¶
<pb:KR4h0022_WYG_174-4a>¶
東郊芳物正薰馨素滻鳬鷖戱緑汀鳯閣斜通平樂觀¶
龍旂直逼望春亭光風搖動蘭英紫淑氣依遲栁色青¶
渭浦明晨脩禊事羣公傾賀水心銘¶
　　　同前　　　　　　　　　　馬懐素¶
綵眊(一作/仗)琱輿俯碧潯行春御氣發皇心搖風細栁縈¶
馳道映日輕花出禁林通野園林開帟幕連堤草樹狎¶
衣簮謬參西掖霑堯酒願沐南薰觧舜琴¶
　　　同前　　　　　　　　　李　適¶
<pb:KR4h0022_WYG_174-4b>¶
玉輦金輿天上来花園四望錦屏開輕絲半拂朱門栁¶
細纈全披畫閣梅舞蝶飛行飄御席鸎歌度曲繞仙杯¶
聖詞今日光暉滿漢主秋風莫道才¶
　　　同前　　　　　　　　　　李　乂¶
東城結宇瞰千尋北闕回輿且(集作/具)四臨麗日祥烟承¶
䍐罼輕荑弱草藉衣簮秦商重沓雲巖近河渭縈紆霧¶
壑深謬接鵷鴻(集作/鸞)陪賞樂還欣魚鳥遂飛沉¶
　　　同前　　　　　　　　　　沈佺期¶
<pb:KR4h0022_WYG_174-5a>¶
芳郊緑野散春晴複道離宫烟霧生楊栁千條花欲綻¶
蒲萄百丈蔓初榮林香酒氣元相入鳥囀歌聲各自成¶
定是風光牽宿醉來晨復得幸昆明¶
　　　奉和聖製幸長安故城未央宫應制¶
　　　　　　　　　　　　　　　李　嶠¶
舊宫賢相築新苑聖君來運改城隍變年深棟宇摧後¶
池無復水前殿乆成灰冀辨祈風觀空傳承露杯宸心¶
千載合睿律九韶開今日聮章處猶疑上柏臺¶
<pb:KR4h0022_WYG_174-5b>¶
　　　同前　　　　　　　　　　趙彦昭¶
夙駕移天蹕慿軒覽漢都寒烟收紫禁春色繞黄圖舊¶
史遺陳跡前王失覇符山河寸土盡宫觀尺椽無崇髙¶
惟在德壯麗豈為謨茨室留皇鑒薰歌盛有虞¶
　　　同前　　　　　　　　　　劉　憲¶
漢宫千祀外軒駕一来逰夷蕩長如此威靈不復留慿¶
髙睿賞發懐古聖情周寒向南山歛春過北渭浮土功¶
昔云盛人英今所求幸聴薰風曲方知覇道羞¶
<pb:KR4h0022_WYG_174-6a>¶
　　　同前　　　　　　　　　　宋之問¶
漢皇未息戰蕭相乃營宫壯麗一朝盡威靈千載空皇¶
明悵前跡置酒宴羣公寒輕彩仗外春發幔城中樂思¶
廻斜日歌詞繼大風今朝天子貴不假叔孫通¶
　　　同前　　　　　　　　　　李　乂(集無/)¶
鳯輦乗春陌龍山訪古䑓北宫纔盡處南斗獨昭回肆¶
覽飛宸札稱觴引御杯已觀蓬海變誰厭柏梁灾代揖¶
(一作/挹)孫通禮朝稱賈誼才忝儕文雅地先後各時来¶
<pb:KR4h0022_WYG_174-6b>¶
　　　暇日與兄弟同逰興慶宫(有序/不録)¶
　　　　　　　　　　　　　　　唐𤣥宗(附見張/說集)¶
代邸青門右離宫紫陌垂庭如過沛日水若渡江時綺¶
觀連鷄岫朱樓接鴈池從来敦棣萼今此茂荆枝萬葉¶
傳餘慶千年志不移慿軒聊屬目輕輦共追随務本方¶
崇訓相輝保羽儀時康俗易漸德薄政難施鼓吹迎飛¶
蓋絃歌送羽巵所希覃率土孝弟一同歸¶
　　　奉和同前應制　　　　　　張　說¶
<pb:KR4h0022_WYG_174-7a>¶
漢武横汾日周王宴鎬年何如造區夏復此睦親賢巢¶
鳯成新(集作/新成)閣飛龍躍舊(集作/舊躍)泉棣華歌尚在桐葉戱¶
仍傳禁籞氛埃隔平䑓景物連聖慈良有裕王道固無¶
偏問俗兆人阜觀風五教宣獻圖開益地張樂奏鈞天¶
侍酒衢樽滿詢芻諫鼔懸詠言形友愛萬國共周旋¶
　　　過晋陽宫　　　　　　　　唐𤣥宗(附見張/説集)¶
緬想封唐處實惟建國初俯察伊晋野仰觀乃參墟井¶
邑龍斯躍(集作/濯斯)城池鳯翔餘林塘猶沛澤䑓榭宛舊居¶
<pb:KR4h0022_WYG_174-7b>¶
運革祚中否時遷命兹符顧循承丕構怵惕多憂虞尚¶
恐威不逮復慮化末孚豈徒勞轍迹所期訓戎車習俗¶
問黎人親巡慰里閭永言念成功頌德臨康衢長懐經¶
綸日歎息履庭隅艱難安可忘欲去良踟蹰¶
　　　奉和同前應制　　　　　　張　說¶
太原俗尚武髙皇初奮庸星軒三晋躔土樂二堯封北¶
風遂舉鵬西河亦上龍至德起王業繼明頼人邕(集作/雍)¶
六葉啓昌期再興廣聖蹤傳呼大駕來文物如雲從連¶
<pb:KR4h0022_WYG_174-8a>¶
營火百里縱觀人千重翠華度汾水(集作橋/樓非)白日臨罕¶
峯枌榆恩賞洽桑梓舊情恭往運感不追清時惜難逢¶
時發樽爼心頌刋盛德容願君及春事廻輿綏萬邦¶
　　　同前　　　　　　　　　　張九齡¶
隋季失天策萬方罹凶殘皇祖稱義旗三靈皆獲安聖¶
朝特申錫王業咸(集作/成)艱難盗移未改命厯在終履端¶
彼汾惟帝鄉雄(集作/洪)都信欝盤一月朔廵狩羣后陪清¶
鑾覇迹在沛庭舊儀覩漢官唐風思何深舜典敷更寛¶
<pb:KR4h0022_WYG_174-8b>¶
戸(集作/家)蒙枌榆復邑争牛酒歡緬惟剪商後豈&KR0870;㣲禹¶
歎三后既天在(集作/在天)萬年期石刋尊祖實我皇天文皆¶
仰觀¶
　　　同前　　　　　　　　　　蘇　頲¶
隋運與天絶生靈厭氣昏聖期在寧亂士馬興太原立¶
極萬邦推登庸四海尊慶膺神武帝業付皇曽孫緬慕¶
封唐道追惟歸沛魂詔書感先義典禮廵舊藩商殿綵¶
雲合春旗祥風翻率西見汾水奔北空塞垣欵曲童兒¶
<pb:KR4h0022_WYG_174-9a>¶
(集作/兒童)佐依遲故老言里頒慈惠賞家受除復恩下輦崇¶
三都(集作教/又作觀)建碑當九門孝思敦(集作/敭)至美億載奉開¶
元¶
　　　奉和聖製至長春宫登樓觀稼穡之作¶
　　　　　　　　　　　　　　　前　人¶
帝迹奚其逺皇符之所崇敬時堯務作盡力禹稱功赫¶
赫惟元后經營自左馮變蕪秔稲實流惡水泉通國阜¶
猶前豹人疲詎昔熊黄圖廵沃野清吹入離宫是閱京¶
<pb:KR4h0022_WYG_174-9b>¶
坻富仍觀都邑雄慿軒一何綺積溜冩晴空禮節家安¶
外和平俗在中見龍垂渭北辭鴈指河東睿思方居鎬¶
宸逰若飲豐寧夸子雲從秪為獵扶風¶
　　　奉和御製從蓬萊宫向興慶閣道中作¶
　　　　　　　　　　　　　　　王　維¶
渭水自縈秦甸曲黄山舊繞漢宫斜鑾輿迥出仙門栁¶
閣道遙(集作/迴)㸔上苑花雲(集作/雪)裏帝城雙鳯闕雨中春¶
樹萬人家為乗陽氣行時令不是宸逰重物華¶
<pb:KR4h0022_WYG_174-10a>¶
　　　同前　　　　　　　　　　李　憕¶
别舘春還淑氣催三宫路轉鳯凰䑓雲飛北闕輕隂散¶
雨歇南山積翠來御栁遙随天仗發林花不待曉風開¶
已知聖澤深無限更喜年芳入睿才¶
　　䑓¶
　　　琴䑓詩(此詩見三百/十三巻䑓門)　　　梁簡文帝¶
　　　登三䑓言志　　　　　　　唐太宗¶
未央初壮漢阿房昔侈秦在危猶騁麗居奢遂役人豈¶
<pb:KR4h0022_WYG_174-10b>¶
如家四海日宇整朝輪扇天裁戸舊砌地剪基新引月¶
擎宵桂飄雲逼曙鱗露除光炫玉霜闕映雕銀舞接花¶
梁鷰歌迎鳥路塵鏡池波太液莊苑麗冝春作異甘泉¶
日亭非路寢辰念勞慙逸已居曠反勞神所欣成大厦¶
宏材佇渭濱¶
　　　奉和同前　　　　　　　　許敬宗¶
中天表雲榭載極聳崑樓聖作規𤣥造軒阿復聿脩髙¶
門符令節形勝總神州企翼摶禽萃飛甍鷰雀逰綴星¶
<pb:KR4h0022_WYG_174-11a>¶
羅百拱縁漢轉三休旦雲生玉舄初月上銀鈎妙管含¶
秦鳯仙姿麗斗牛形言防處逸粹藻發嘉猷荷生無以¶
謝盡瘁竟何酬¶
　　燕雀(集作/賀鳥)盡瘁(集作/來子)¶
　　　春䑓望　　　　　　　　　唐𤣥宗¶
暇景屬三春髙臺聊四望目極千里際山川一何壯太¶
華見重巗終南分疊嶂郊原紛綺錯參差多異狀佳氣¶
滿通溝遲歩入綺樓初鶯一一鳴紅樹歸雁雙雙去緑¶
<pb:KR4h0022_WYG_174-11b>¶
洲太液池中下黄鶴昆明水上映牽牛聞道漢家全盛¶
日别舘離宫趣非一甘泉邐迤亘明光五柞連延接未¶
央周廬徼道縱横轉飛閣廻軒左右長須念作勞居者¶
逸勿言我后焉能恤為想雄豪壯栢梁何如陋儉卑茅¶
室陽烏黯黯向山沉夕鳥喧喧入上林薄暮賞餘廻歩¶
輦還念中人罷百金¶
　　　奉和御製同前　　　　　　賀知章¶
青陽布王道𤣥覽陶真性欣若天下春髙逾域中聖神¶
<pb:KR4h0022_WYG_174-12a>¶
臯類觀賞帝里如懸鏡繚繞八川浮岧嶤雙闕映曉色¶
徧昭陽晴雲巻建章華滋的皪丹青樹顥氣氤氲金玉¶
堂尚有靈蛇下鄜畤還徴瑞寳入陳倉自昔秦奢漢窮¶
武後庭萬餘宫百數旗廻五丈殿千門連綿南隥出西¶
垣廣盡螓蛾華窈窕羅生玳瑁象崐崘廼睠天晴興隐¶
恤古來土木良非一荆臨章觀趙叢䑓何如堯階將禹¶
室層欄&KR0772;窱下龍輿清管逶迤半綺疏一聼南風引鸞¶
舞長謠北極仰鶉居¶
<pb:KR4h0022_WYG_174-12b>¶
　　　同前　　　　　　　　　　許景先¶
睿德在青陽髙車視中縣秦城連鳯闕漢寢疏龍殿文¶
物照光輝郊畿欝葱蒨千門望成錦八水明如練複道¶
曉光披宸逰出禁移瑞氣朝浮五雲閤(疑作/閣)祥花夜吐¶
萬年枝蘭葉負龜初薦祉桐花集鳯更來儀秦漢生人¶
凋力役阿房甘泉構雲碧汾祠雍畤望通天玉堂宣室¶
坐長年鼔鐘西奏咸陽觀苑圃南通鄠杜田明主卑宫¶
誡前失輔徳欽賢政惟一昆蟲不夭在春蒐稼穡常難¶
<pb:KR4h0022_WYG_174-13a>¶
重農術邦家已荷聖謨新猶聞儉陋惜中人預奉北辰¶
垂七耀長歌東武抃千春¶
　　　同前　　　　　　　　　　蘇　頲¶
壮麗天之府神明王者宅大君乗飛龍登彼復懐昔圓¶
闕朱光熖横山翠㣲積河汧流作表縣聚開成陌即舊¶
在皇家維新具物華雲連所上居恒屬日更時中望不¶
斜三月滄池搖積水萬年青樹綴新(集作/㸃驚)花暴嬴國此¶
嘗圖覇覇業後仁先以詐東破諸侯西入秦咸陽北坂¶
<pb:KR4h0022_WYG_174-13b>¶
南渭津詩書焚爇散學士髙閣奢踰嬌羙人事往覆輈¶
經逺喻春還按蹕慿髙賦戎觀愛力深惟省越厭陳方¶
何足務清吹遙遙發帝䑓宸文耿耿照天廻伯夷位事¶
愚臣忝喜奏聲成鳯鳥來¶
　　宅¶
　　　過舊宅二首　　　　　　　唐太宗¶
新豐停翠輦譙邑駐鳴笳園荒一徑㫁䑓古半階斜(古/一)¶
(作/平)前池消舊水昔樹發今花一朝辭北(初學記/作此)地四海¶
<pb:KR4h0022_WYG_174-14a>¶
遂成家¶
　　　二¶
金輿廵白水玉輦駐新豐紐落藤披架花殘菊破叢鋪¶
庭荒草蔓流竭半池空紉珮蘭凋徑舒珪葉剪桐昔地¶
一藩内今宅九圍中架海波澄鏡韜戈噐反農八表文¶
同軌無勞歌大風¶
　　　奉和同前應制　　　　　　許敬宗¶
飛雲臨紫極出震表清光自爾家寰海今兹反帝鄉情¶
<pb:KR4h0022_WYG_174-14b>¶
深感代國樂甚讌譙方白水浮佳氣黄星聚太常岐鳯¶
鳴層閣酆雀賀彫梁桂山猶總翠蘅薄尚流芳攀鱗有¶
遺皓沐德抃稱觴¶
　　　同前　　　　　　　　　　上官儀¶
石闗清晩夏璇輿御早秋神麾颺珠雨仙吹響飛流沛¶
水祥雲泛宛郊瑞氣浮大風凝漢筑叢烟入舜球翠梧¶
臨鳯邸滋蘭帯鶴舟偃伯歌𤣥化扈蹕頌王逰遺簮謬¶
詔奨珥筆荷恩休¶
<pb:KR4h0022_WYG_174-15a>¶
　　　爰因廵省途次舊居　　　　唐𤣥宗(附見張/説集)¶
三千初擊浪九萬欲摶空天地猶驚否隂陽始遇蒙存¶
身斯(集作/期)歴試佐貳佇昭融多謝時康理良慙實頼(集/作)¶
(寳/劍)功長懐問鼎氣夙負㧞山雄不學劉琨舞先歌漢祖¶
風英髦既包括豪傑自牢籠人事一朝異謳歌四海同¶
如何昔朱邸今此作離宫鴈沼澄瀾翠猨巖落照紅小¶
山餘桂馥長坂舊蘭叢即是淹留處乗歡樂未窮¶
　　　奉和同前應制　　　　　　張　説¶
<pb:KR4h0022_WYG_174-15b>¶
蓊(集作/葱)欝興王郡殷憂啓聖圖周成㑹西土漢定(集作/武)¶
幸南都嵗卜鸞(一作/鑾)輿邁農祠鴈(疑/)政敷武威稜外域¶
文教靡中區警蹕千戈捧朝宗萬國趨舊藩人事革新¶
化國容殊壁有真龍畫庭餘鳴鳯梧叢觴祝堯夀合鼎¶
獻湯厨陽樂寒初變春思(集作/恩)蟄共(集作/更)蘇三耆頒命¶
服五稔復田輸君賦大風起人歌湛露濡從臣觀王業¶
(集作/玉葉)方願紀靈符¶
　　　同前　　　　　　　　　　蘇　頲¶
<pb:KR4h0022_WYG_174-16a>¶
潞國臨淄邸天王别駕輿出潜離隐際小徃大來初東¶
陸行春典南陽即舊居約川星䍐駐扶道日旂舒雲覆¶
連行在風廻助掃除木行城邑望臯落土田疏昔試邦¶
興后今過俗徯予示威寧校獵崇讓不陳魚府吏趨宸¶
扆鄉耆捧帝車帳傾三飲處閑整六飛餘盛業銘汾鼎¶
昌期應洛書願陪歌賦末留此蜀相如¶
　¶
　¶
<pb:KR4h0022_WYG_174-16b>¶
　¶
　¶
　¶
　¶
　¶
　¶
　¶
　文苑英華巻一百七十四¶
