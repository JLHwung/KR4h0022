# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:41.180912
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百九
<pb:KR4h0022_WYG_109-1a>¶
欽定四庫全書¶
　文苑英華巻一百九　　　宋　李昉等　編¶
　器用八¶
　　竹杖賦一首　　　　　卭竹杖賦一首¶
　　簾賦一首　　　　　　席賦一首¶
　　清簟賦二首　　　　　鎮座石獅子賦一首¶
　　砥石賦一首　　　　　𢷬練賦一首¶
　　　竹杖賦　　　　　　　　　庾　信¶
<pb:KR4h0022_WYG_109-1b>¶
桓宣武平荆州外白有(藝文類聚/有人字)稱楚丘先生來詣門¶
下桓公曰名父之子流離江漢孤之責矣及令引進乃¶
曰噫子老矣鶴髪鷄皮蓬頭歴齒乃是江漢英靈衡荆¶
杞梓雖有聞於十室幸無求於千里寡人有銅環靈夀¶
銀角桃枝開木𤓰而未落養蓮花而不萎迎仙客於錦¶
市送游龍於葛陂先生將以養老將以扶危先生笑而¶
言曰中國明於禮義闇於知人心之憂矣惟我生民雖¶
復疎條勁柘促節貞筠杖端刻鳥角首圖麟豈能相予¶
<pb:KR4h0022_WYG_109-2a>¶
此疾將予此身若乃世變市朝年移陵谷猿吟鷹厲風¶
霜慘黷楚漢爭衡袁曹競逐獸食無草禽巢無木于時¶
無懼而慄不寒而戰胡馬哀吟羌笳悽囀親友離絶妻¶
孥流轉玉關寄書章臺留釧寒關悽愴羈旅悲涼疏毛¶
抵於矰繳脆骨被於風霜髪種種而愈(一作/逾)短眉髟髟¶
而競長是以憂幹扶疎悲條鬱結宿昔僛醜俄然耆耋¶
變田鳳於承宫改陽文於鬷蔑潘岳秋興嵇(一作/舎)生倦¶
遊桓譚不樂吳質長愁並皆年華未暮容貌先秋予此¶
<pb:KR4h0022_WYG_109-2b>¶
衰矣雖然有以非鬼非蜮乃心憂矣未見從心先求順¶
耳伯玉何嗟丘明惟恥拉虎捭熊余猶稚童觀形察貌¶
子實悲翁别有九棘龎眉三槐暮齒孔光謝病袁逢致¶
仕吳濞不期楊彪喪子明公此贈或非乖理先生乃歌¶
曰秋藜促節白藋同心終堪荷蓧自足驅禽一傳大夏¶
空成鄧林¶
　　　卭竹杖賦　　　　　　　　庾　信¶
沉㝠子遊巴山之岑取竹於北隂㛹娟髙節寂歴無心¶
<pb:KR4h0022_WYG_109-3a>¶
霜風色苦露染斑深每與龍鍾之族幽翳沉沉文不自¶
殊質而見賞藴諸鳴鳳之律制以成龍之杖拔條勁直¶
璘斌色滋和(疑/)輪人之不重待羽客以相貽青春欲暮¶
白雲來遲謀於長者操以從之執末而獻無因自持諸¶
蔗雖甘不可以倚彼藜雖實不可以美未若處不材之¶
間當有用之始魯分以爵漢錫以年昔尚爾齒今優我¶
賢書横几玉塵筵則函之以後拂之以前爾其摘芳林¶
沼行樂軒除間尊卑之垂悅隨上下之遊紆夫寄根江南¶
<pb:KR4h0022_WYG_109-3b>¶
淼淼幽潭傳節大夏悠悠廣野豈比夫接君堂上之履¶
為君座右之銘而得與綺紳瑶珮出芳房於蕙庭¶
　　　簾賦　　　　　　　　　　　孫　逖¶
智者創物有以而然簾之為用博利存焉若乃少婦重¶
閨王孫華館映錦屏以猗猗增繡戸之煥煥瓊鈎上而¶
齊女謳珠影垂而楚妃歎蓋私宴之樂飾異在公之達¶
觀至於因依華省隠映長廊交輝朱紱接影金章隔至¶
人之清鏡雜僊署之餘香禁鐘啓明納晴天之曙色嚴¶
<pb:KR4h0022_WYG_109-4a>¶
城驚(疑作/警)夕引華月之宵光盼睞成寳終然允臧豈備¶
物而致用亦道同於君子輕明無隔將引喻於虚心巻¶
舒任時足烱誡於行已組織成象含游夏之文繩約善¶
結得老莊之理豈徒然哉斯盡美矣原夫青青梁苑猗¶
猗淇澳冒雪停霜是稱脩竹紆匠人之巧思列冡卿之¶
華屋甘剖節而離根奉榮光而再穆則有製長笛成洞¶
簫器同握玩聲引風飇徒擅名於昔日詎齊美於今朝¶
　　　席賦¶
<pb:KR4h0022_WYG_109-4b>¶
彼美嘉席施於髙堂廣狹有凖巻舒匪常承以彩薦貯¶
之牙牀玉几蟠蜿而上列寳屏邐迤而外張狎髙瑟必¶
(疑/)透響染薰爐以流香瞰金牕以隔影瑩珠箔而凝芳¶
洎乎禮義多則卑髙異行或主或賔浹歡於北院東嚮¶
西嚮取上於南方南方何有是肴是酒或因食而即前¶
或屬虚而盡後彼固若是不亦如斯必順時以革易乃¶
任人以推移不正不坐道通於曩儀寒温暑凊自有其¶
先規所以簟固夏設席乃冬施傾莊敬以揖讓成(疑作/誠)¶
<pb:KR4h0022_WYG_109-5a>¶
君子之攸宜管寧别居且申情於分割曾子避坐將有¶
敏於謙撝若夫行之於俗蘭房之曲有美一人容顔如¶
玉摳長裾(一作/裙)而來就歛雙眉而下矚憐織綴而留心¶
賞華新而不足凌朝啓鏡入夜燒燭每因眠而取暖加¶
以羅衾怨孤坐而多寒増之錦褥則有務學之子安貧¶
順理㓗(一作/絜)酒擕琴躭籍翫史居環堵而養性遥太階¶
而虚俟出陳子之幽扃慕戴公之重美既懐珍而待聘¶
當彈冠而入仕詩言我心匪席不可巻也斯言豈謬矣¶
<pb:KR4h0022_WYG_109-5b>¶
　　　清簟賦　　　　　　　　　仲子陵¶
創物者必正其名以清命簟惟簟斯清雙入巧作連心¶
織成始葱蘢而席巻終絢練而砥平本其初則王爾運¶
心班匠寓目吳谿赤剛楚澤寒竹皓簳氷截素膚縞裂¶
斷此枝間畧其溝節然後角軼手匠妙意文理横生波¶
瀾洊至雕龍綺錯切玉鱗次澹氷泮而泉開分霜勁而¶
雪地(疑/)信通才之云欲非吾人之所為於是時授形(疑/)¶
暑天旋太陽山成爛石泉若探湯有美一人兮明時節¶
<pb:KR4h0022_WYG_109-6a>¶
求暑備兮珍簟長知薜荔之空靡意荃蘭之虚芳若乃¶
買以兼金縁以純錦思因人之共弊庶君子之安寢出¶
此入彼俱處芳蘭之室上㨿下承必兼芬若之枕况乃¶
虚館方晝華堂且空髙梧閟景密篠生風撤文茵與綺¶
席虚翠幕及朱櫳惟珍簟之在御望美人之來同美人¶
遲兮隔脩路對珍簟兮日已暮矚筵幌之虚深卧層雲¶
之空度帶餘霞而歛綺映片月而舒素昭列宿之清光¶
披青天之薄霧于時輕箑屏用微綃罷服霜簡自凄氷¶
<pb:KR4h0022_WYG_109-6b>¶
壺増肅涼風忽至獲五福之康寧炎氣四除忘庶徴之¶
時燠且物有小而喻大事有淺而用深道之將行我則¶
開而當暑道之將廢我則巻而在隂是謂清簟之理願¶
為君子之心¶
　　　第二　　　　　　　　　　獨孤授¶
楚竹嬋娟英柔碧鮮折其膚以為簟俟方暑而登筵信¶
服物之妙麗何巧心之纏綿故匠士意其用也清以目¶
焉有若粉署僊郎翰林髙價義鈞膠漆官則同舍獲五¶
<pb:KR4h0022_WYG_109-7a>¶
尺之珍簟當三伏之炎夏以為身之所安願與友而共¶
藉嘉貺允屬其人如玉發緘而氷氣驚容入座而波文¶
滿目在一物之足貴亦兼金而匪欲親於體有寢處之¶
同觀(疑/)適於時念巻舒之齊躅矧夫畏日赫赫蒸雲爍¶
石髙館沉沉面池枕林芳華交映軒雨(疑/)靜深乃爾娯¶
坐開張聯心清引微飇涼迴夕隂可以娛幽獨可以蕩¶
煩襟賦明水而詎屏委輕扇而自任幸君之拂拭奉君¶
之休息襲握蘭之晨芳㕘覆錦之夜飾貞可比操文用¶
<pb:KR4h0022_WYG_109-7b>¶
表徳入芙蓉之幕煥以相鮮照瓊樹之姿粲其増色亦¶
有别號行唐是稱流黄紋織錦象凝霜承以羅綺薦¶
於玉牀肅葱籠之翠幄取寂歴之洞房夫君不至而碧¶
鮮迥美人獨居兮清晝長雖或殊姿而異質亦云蠲暑¶
而致涼物則周用時然斯在遇陽之夕陳於寢以發華¶
洎隂之興韜於筒而祕彩懼流麝(疑/)而將暗同棄席之¶
見待儻無忘於遺簮為君含情而不改¶
　　　鎮座石獅子賦(以今日良/宴㑹為韻)　　閻隨侯¶
<pb:KR4h0022_WYG_109-8a>¶
有西域之奇獸獸(疑/)嘉名於古今因匠石之著象非虞¶
羅之所擒若乃良牧見恱觀者同欽以可重而作鎮將¶
制猛以示心仁而能馴似恱君子之徳獸用不擾無假¶
虞人之箴爾其拂拭為容剖斷成質臨玉簟而雙麗向¶
雕楹而對出形勢雄壯似生入戸之風浮彩輕明欲奪¶
臨軒之日用之則進捨之則藏信賢智之堪擬豈飛走¶
之可當幸兹為玩設彼華堂祝之者震來虩虩對之者¶
容自鏘鏘俯以瑠璃之砌安以玳瑁之牀芳座艶綺羅¶
<pb:KR4h0022_WYG_109-8b>¶
之色錦衣染蘭麝之香光耀銅武彩映銀章威慴百城¶
褰帷見之而增懼坐鎮千里伏猛無勞於武張有足不¶
攫若知其豢擾有齒不噬更表於循(一作/馴)良豈比夫昔¶
者作貢從來於逺幸蒙處之羅薦承榮靡倦一為席上¶
之珍幾對髙堂之宴棄置為從於取捨光價幸生乎顧¶
盼觀乎府庭之内莫之為最其情也無欲於中其質也¶
見生於外既狎人之不恐亦與物而何害願承剪拂之¶
恩長表衣冠之㑹¶
<pb:KR4h0022_WYG_109-9a>¶
　　　砥石賦(并序州時/在朗)　　　　　劉禹錫¶
南方氣泄而雨淫地慝(一有/而字)傷物媪神噫濕渝色壊味¶
雖金之堅亦失恒性始予有珮刀甚良至是澁不可拔¶
剖其室乃出遡陽眇眡傳刃蒙脊鱗然如痏痂如墨(一/作)¶
(黒/)子如青蠅之惡銳氣中錮猶人被病然客有聞焉裒¶
密石以遺予沃之草映(一作/搜)雜以鳥膏切劘下上真質¶
焯見躊躇四顧返爾謝客微子之貽幾喪吾寳客曰吾¶
聞諸梅福曰爵禄者天下砥石也髙皇帝所以礪世摩¶
<pb:KR4h0022_WYG_109-9b>¶
(梅福傳即用此摩/字諸本作磨非)鈍有是邪予退感其言作砥石賦¶
我有利金兮以利為佩遭土卑而慝作兮雄芒為之潛¶
晦如景昏而蝕既兮與肌漆而為厲顧秋蓬之不可刜¶
兮尚何(一作/可)遊乎髖髀之外利物蒙蔽材人惆悵俾百¶
沃之至精蟠(一作/播)一檢而多恙豈害氣之獨然兮將久¶
不試而然彼屠者之刀(一作/刃)兮獵者之鋌不灌不淬兮¶
糅錯(一作/錫)銜鉛日鼓月揮兮刲腴擊鮮睨熣[穫-禾+火]以耀芒¶
(一作醜㸌/爟以輝芒)蓊淫夷而騰羶豈不涉暑而蒙沴兮鼎用之¶
<pb:KR4h0022_WYG_109-10a>¶
而成妍有客自東遺予越砥圭形石質蒼色膩理剗其¶
鱗皴滑以滫瀡如衣澣垢如鼎出否霧盡披天萍開見¶
水拭寒焰以破眥擊清音而振耳故態復還寳心再起¶
既賦形而終用一蒙垢焉何恥感利鈍之有時(一作/兮字)寄¶
雄心於瞪視嗟乎石以砥焉化鈍為利法以砥焉化愚¶
為智武王得之商俗以厚髙帝得之傑材奔走(一作傑/材以凑)¶
得既有自失豈無因漢氏以還三光景分隨道濶狹用¶
之得人五百餘年唐風始振懸此大(一作/天)砥以礱兆民¶
<pb:KR4h0022_WYG_109-10b>¶
播生在天成器在君天為人君(二字一/作物天)君為人天安有¶
執利(一作/礪)世之具而患乎無賢歟¶
　凡一作皆集本¶
　　　𢷬練賦　　　　　　　　　魏　璀¶
細腰杵兮木一枝女郎砧兮石五彩聞後響而已續聽¶
前聲而猶在夜如何其秋未半於是拽魯縞攘皓腕始¶
於摇揚終於陵亂四振五振驚飛鴈之兩行六舉七舉¶
遏彩雲而一斷隠髙閣而如動度遥城而如散夜有露¶
<pb:KR4h0022_WYG_109-11a>¶
兮秋有風杵有聲兮衣有縫佳人聽兮意何窮步逍遥¶
於涼景暢容與於晴空黄金釵兮碧雲髪白素巾兮青¶
女月佳人聽兮良未歇擘長虹而乍開凌倒景而將越¶
是時也餘響未畢微影方流逶迤洞房半入宵夢窈窕¶
閒館方增客愁李都尉以胡笳動泣向子期以隣笛增¶
憂古人獨感於聽今者况兼乎秋屬南昌舊福東魯前¶
丘昇黄綬之堂論文謝賈入素王之廟捧瑟齊由願君¶
無按龍泉色誰道明珠不可投¶
<pb:KR4h0022_WYG_109-11b>¶
　¶
　¶
　¶
　¶
　¶
　¶
　¶
　文苑英華巻一百九¶
