# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:49.701073
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百二十四
<pb:KR4h0022_WYG_424-1a>¶
欽定四庫全書¶
　文苑英華巻四百二十四　宋　李昉等　編¶
　赦書五¶
　　禋祀赦書一¶
　　　赦書　　　　　　　　　　沈　約¶
門下朕昧旦(一作/爽)夙興念兹治道而明不燭逺𢎞之未¶
易仰尋先烈思致隆(一作/升)平日頃多故戎役(一作/車)代有¶
軍政國容事緒非一刑禮叅用未臻和簡向隅之情永¶
<pb:KR4h0022_WYG_424-1b>¶
言増歎今郊禋載洽幽明允從思隆(一作/崇)嘉祉被之兆¶
庶可大赦天下主者施行¶
　　一作皆初學記¶
　　　南郊恩詔¶
門下卜日禋饗政道莫先厚下布澤哲王是務朕仰祗¶
靈眷俯臨億兆嵗象廻環恭事亡及牲玉必荐感敬備¶
申升煙燎於穹昊致精誠於太一思霑颽(可亥切/南風也)潤惠¶
兹窮生應天監三年内犯奪勞及左降可悉原降繼市¶
<pb:KR4h0022_WYG_424-2a>¶
職不充人身及家口質繫悉散還私家督備前嵗三五¶
犯譴因及隨曹景宗授司州委叛應讁役者並量所蠲¶
降尚書所檢巧陳滛辭普更開恩百日各聽自首不問¶
徃罪京師三縣尤窮之民詳加賑恤主者速條格施行¶
　　　南郊恩詔¶
門下朕肅膺乾貺君臨率土雖日晏劬勞而仁恕未洽¶
星琯驟廻履端告始禋饗云備誠敬廉(一作/兼)申宣和布¶
澤情深待旦凡内外文武可各賜勞一年叛亡未擒若¶
<pb:KR4h0022_WYG_424-2b>¶
百日内自首還役不問徃罪女子質繋悉且散遣文書¶
輕重坐罪並皆從原主者詳為條格疾速施行¶
　　　南郊赦書　　　　　　　　張九齡¶
門下朕獲主三靈于今一紀聼政中昃每不敢康觀書¶
乙夜將求諸道頻年已來每思至理(詔令作為/理思至)或逺人¶
不率或嗣嵗不登淳朴未還惕厲斯在為人上而慙德¶
奉天明以畏威故祝史宣辭必期於陳信郊丘備禮將¶
俟於昇平今正宗廟降靈克開厥後乾坤交泰保合太¶
<pb:KR4h0022_WYG_424-3a>¶
和麟鳳龜龍𤣥符黄瑞之祉蠻夷戎狄梯山航海之琛¶
莫不日月以聞道路相属顧惟不德承兹休運欽若昭¶
報疇咨故實所以今年獻春恭祠(詔令/作祀)后土季秋吉日¶
追崇九廟採必先於魯(集作/曽)經稽肆類於虞典爰因長¶
至欽謁上𤣥告受命之元符昭嚴配之成績大典云備¶
至誠克展諸侯駿奔來於穆之相百神受職率咸秩之¶
文六變已陳三獻斯畢盖春秋之大事莫先乎祀王者¶
之盛禮莫重於郊柴燎克終感慶罔極豈予一人之福¶
<pb:KR4h0022_WYG_424-3b>¶
亦爾萬邦之頼宜因咸和之際俾承厚下之澤可大赦¶
天下自開元十一年十一月十六日昧爽已前罪無輕¶
重已發覺未發覺已結正未結正繋囚見徒大辟罪已¶
下咸赦除之其十惡死罪造偽頭首刼賊殺財主在不¶
赦例就中仍慮有寃濫者所司具狀送中書門下盡理¶
詳覆奏聞朕將親覽其有亡命山澤挾藏軍器百日不¶
首復罪如初敢以赦前事相告言者以其罪罪之升壇¶
行事官及供奉官三品已上賜爵一級四品已下加一¶
<pb:KR4h0022_WYG_424-4a>¶
階諸獻官并凖此升壇例内外文武官及致仕并前資¶
陪位者賜勲一轉縁大禮有職掌并押當者更加一階¶
齋郎並放出身皇親諸親陪位未出身者並放選已出¶
身者賜勲一轉親王公主各與一子官三品衛監門黄¶
衣長上飛騎萬騎并仗内雜色人在齋宫宿衛及諸色¶
人有資勞人縁大禮有職掌并流外行署預見大禮者¶
亦賜勲一轉其充香爐執扇及禮生祝史賛者賜勲外¶
簡日選優與處分兵士宿衛齋宫并諸色無資勞縁大¶
<pb:KR4h0022_WYG_424-4b>¶
禮職掌及京兆府百姓縁南郊祗應者各免其家一年¶
雜科差南北衛將軍率中郎將宿衛齋宫者並同升壇¶
例其諸軍節度大使及三都留守雖不陪位委寄既重¶
特宜同升壇官例百嵗老人賜綿帛五叚粟五石縣令¶
至其家存問給付孝子順孫義夫節婦旌表門閭終身¶
勿事已旌表者量加優恤諸州百姓或因逢水旱流寓¶
未安者宜令所司與朝集使即作賑乏(一作/恤)安輯法奏¶
聞其單貧衛士畨鎮久次令州府長官簡擇灼然者放¶
<pb:KR4h0022_WYG_424-5a>¶
免畨役征行人家州縣檢校勿使侵欺磧西鎮人途路¶
懸邈(一作/逺)特宜賜勲一轉鰥寡惸獨亦令州縣倍加矜¶
恤使得存濟元置義倉救人不足承前貸百姓糧及種¶
子未納者並放免不得却徵自古聖帝明王忠臣烈士¶
名山大川並令所𬋩致祭其已得賛官人并輕(詔令/作轉)累¶
未得處分非老弱疾病猶堪處事者量加收叙使免失¶
職其左貶官非逆人五服内親及犯贓賄名敎者所司¶
實勘奏聞量移近處其官人有清白政術堪任刺史縣¶
<pb:KR4h0022_WYG_424-5b>¶
令及抱器懷才不求聞達者州長官具以名薦宗室中¶
有孝悌才術為衆所知仍在卑任者委宗正具以名奏¶
君臣一體休戚共焉朕欽承天命恭傳大寶盖慿累祖¶
餘業得一之符亦由群公舊勲不二之力永言繄頼其¶
敢忘之自武德已來實封功臣知政宰輔有身無大故¶
而亡官失爵子孫淪屈者所由勘實具以狀聞存者可¶
籌其官榮逝者當録其𦙍嗣使幽明同慶知有今辰亞¶
獻邠王守禮終獻寧王憲各賜物一千疋捧爼申王撝¶
<pb:KR4h0022_WYG_424-6a>¶
夾侍岐王範薛王業各賜物㭍百疋侍中源乾曜中書¶
令張說兵部尚書同中書門下三品王晙各賜物伍百¶
疋正衣駙馬都尉王守一王繇温曦宗正少卿崔澄各¶
賜物三百疋二王後賜物一百五十疋壇塲使京兆尹¶
孟温禮賜物二百疋脩造羽儀使賜物一百疋脩撰儀¶
注官五品已上賜物一百疋六品已下賜物七十叚自¶
餘陪位預宴官一品賜物一百疋二品三品八十疋四¶
品五品六十疋六品七品四十疋八品九品三十疋鴻¶
<pb:KR4h0022_WYG_424-6b>¶
臚諸蕃使與見大禮及在本蕃王侯大酋長並同宴會¶
例給賜郡主縣主各賜物八十疋縁大禮數處有職掌¶
者任於一頭從高叙天下州府賜酺三日京城五日前¶
任所在百姓村坊宴樂不得科率聚歛其有處分未該¶
者令所司及本使比類奏聞赦書日行五百里主者施¶
行¶
　　　東封赦書¶
門下朕聞天監惟后后克奉天既合德以受命亦推恩¶
<pb:KR4h0022_WYG_424-7a>¶
而復始厥初作者七十二君道洽德(集作/跡)著時至符出¶
皆用事于介丘升中於上帝人神之望盖有以塞之皇¶
王之序固可得而言也朕接統千嵗承光五葉惟宗祖¶
之德在人惟天地之靈作主往有内難幽賛而集大勲¶
間無外虞守成而纉舊服未嘗不乾乾終日思與公卿¶
大夫上下叶心聿求至理以𢎞我列聖其庶幾乎馨香¶
今九有大寧群氓樂業時必敬授而不奪物亦順成而¶
無夭懋建皇極幸致太和洎乃幽遐率由(詔令/作皆)感被戎¶
<pb:KR4h0022_WYG_424-7b>¶
狄不至(集作/軌)唯文告而來庭麟鳳已臻將覺悟而在藪¶
以故凡百執事亟言大封顧惟不德初欲勿議伏以先¶
聖儲祉與天同功荷傳符(詔令/作慶)以在今敢侑神而無報¶
大節斯在朕何讓焉遂奉遵高祖太宗之業憲章乾封¶
之典時邁東土柴告太岳(詔令作岱岳/集作岱宗)精意上達肸蠁¶
來應信宿行事雲物呈祥登降之禮斯畢嚴配之誠(詔/令)¶
(作/義)獲展百神群望莫不懷柔四方諸侯莫不來慶斯事¶
天道之介福邦家之耿光也無窮之休祉豈獨在予非¶
<pb:KR4h0022_WYG_424-8a>¶
常之惠澤宜其逮下可大赦天下自開元十三年十一¶
月十三日昧爽已前大辟罪已下罪無輕重已發覺未¶
發覺已結正未結正繋囚見徒咸赦除之唯十惡死罪¶
不在此限(詔令/作例)流人未逹前所者放還其有挾藏軍器¶
亡命山澤百日不首復罪如初敢以赦前事相告言者¶
以其罪罪之内外文武官三品已上賜爵一等(詔令/作級)四¶
品已下加一階邠王守禮寧王憲岐王範薛王業各與¶
一子三品官公主嗣王郡主縣主各與一子官其應文¶
<pb:KR4h0022_WYG_424-8b>¶
武行從官加階之外並賜勲兩轉三衛引(詔令/作司)駕細引¶
黄衣長上飛騎彍騎先有武散官者加兩階未給武散¶
官者各賜勲兩轉衛士馬主戎車主幕士掌閑供膳太¶
常及仗内音聲人行署及蕃官七色并别勑雜色定名¶
行從人亦賜勲兩轉縁大禮登山守行侍從行事轝脚¶
等官三品已上特賜一階仍與一子生上品已下特賜¶
一階仍賜勲兩轉量與進改其四軍别抽出山宿衛及¶
諸司上山執當官三品已上賜爵一等仍與一子出身¶
<pb:KR4h0022_WYG_424-9a>¶
四品已下加一階賜勲兩轉亦量進改其白身人及行¶
署蕃官放蕃選其山下昇壇行事官三品已上加爵一¶
等賜勲一轉四品已下加一階賜勲一轉選日稍優諸¶
獻官及宿衛齋宫將軍率中郎并郎將并兩京留守諸¶
軍節度使並同昇壇例諸有職掌押當非昇壇例諸有¶
職人加一階選日優量其加階應入三品五品人非特¶
賜者並依十一年三月二十八日勑節限齋郎禮生見¶
任官前資官已上人並依資量材與處分未出身者放¶
<pb:KR4h0022_WYG_424-9b>¶
出身皇親别勑承勑(詔令無/此字)恩陪位者亦凖此諸州岳¶
牧四府長史朝覲陪位者泛階之外各賜勲一轉諸方¶
使人及諸州父老宗姓并從家子孫至岳不得陪位者¶
並賜勲一轉賜物五叚諸州及兖州道僧至岳見大禮¶
者並賜物五叚孔子後褒聖侯量才與處分天下致仕¶
官各依本品賜一季禄并束帛其陪位者仍賜勲一轉¶
諸蕃侯王酋長來㑹禮者各加一官至都節級並與賜¶
物其入朝留在邉軍人亦凖此其蕃中知(一作/秪)候衙官¶
<pb:KR4h0022_WYG_424-10a>¶
刺史縣令並賜物及袍帶突厥可汗小殺等諸國王守¶
䕶塞垣嵗月朝貢並宜賜物副使將往侍老年百嵗已¶
上者版授下州刺史婦人版授郡君年九十已上者版¶
授上州司馬婦人版授縣君年七十已上者版授縣令¶
并婦人版級量賜粟帛其預見大禮侍老各别加侍下¶
一人孝子順孫義夫節婦旌表門閭終身勿事行人之¶
家及鰥寡惸獨并疾病不能自存者委州縣長官倍加¶
存䘏諸軍行有文武散官已上者加一階白身者賜散¶
<pb:KR4h0022_WYG_424-10b>¶
勲一轉欠負官物逋懸租調並宜放免其行過州縣供¶
頓劬勞并貼頓百姓有雜差科并車馬夫役者並免一¶
年租賦(詔令/作稅)兖州免二年租賦(詔令/作稅)當頓官人始末不¶
絶者與中上考仍賜勲一轉朕永惟王業繄頼舊勲元¶
首股肱其猶一體自武德已來功臣宰輔或名存王府¶
遺嗣沉淪或身無大故銜屈泉壤宜令所司訪擇申理¶
唐元六年六月二十六日(按唐書唐隆元年六月十日/𤣥宗定内亂睿宗二元景雲)¶
(今赦文避𤣥宗諱隆故作改唐/元是也復増六年六月字則非)立功官人往属艱難能¶
<pb:KR4h0022_WYG_424-11a>¶
盡忠義今成大禮何日忘之宜各與一子出身無子者¶
任回與周親之人有司試䇿三道等第收奬朕躬陟天¶
門宿齋日觀時属嚴冬雪後初夜風寒朕因露立祈恩¶
誓欲代人當咎俯仰之際頓息霜颷奠獻之晨變同韶¶
景誠荷上天垂祐亦頼靈山吐祥詩云無德不報宜封¶
太山神為天齊王禮秩加三公一等宜令所𬋩崇餙祠¶
廟環山十里宜(集無/此字)禁其樵採給近山二十户復以奉¶
神祠率土之内賜酺五(集作/七)日任於村坊内宴樂不得¶
<pb:KR4h0022_WYG_424-11b>¶
聚(詔令/作率)歛煩勞其節文有未霑及者所(詔令/作有)司比類奏¶
聞其封祠(集作/祀)有數處行事者從一處叙赦書日行五¶
百里主者施行¶
　　　后土赦書¶
門下昔者巡狩所至柴瘞所在盖取誠享以遵告類朕¶
恭承祖宗之烈獲主神祗之祀夙夜祗畏不敢荒寧故¶
勒兵朔陲先展義於汾(詔令/作扮)社廻斾睢上遂有事於郊¶
壇王者父事天母事地漢氏祈糓未始正名周禮降神¶
<pb:KR4h0022_WYG_424-12a>¶
乃為徼福而已朕以天命之重子道為先惟兹精誠在¶
乎敦孝庶䝉福於四海期永康於兆人是以率由舊章¶
敬恭明祀嚴配之誠既展奠獻之禮又終且春秋之義¶
大事在祀齋祭之福庶品維祺豈獨在予而有斯慶可¶
大赦天下自開元二十年十一月二十一日昧爽已前¶
大辟罪已下罪無輕重已發覺未發覺已結正未結正¶
繋囚見徒常赦所不免者咸赦除之官人犯贓及有罪¶
(詔令/作事)被推者本罪雖原不得更令却上仍别與處分自¶
<pb:KR4h0022_WYG_424-12b>¶
先天(詔令作/奉先非)已來有雜犯流移人等并配𨽻人等各量¶
移近處左降官未經量移及經量移未復本資者奏聼¶
進旨(詔令/作止)天下遭損免州應損户成(詔令/作减)一分已上者¶
及供頓州無出今年地稅如已徵納賜折來年地稅逋¶
租懸調貸糧種子欠負官物在百姓腹内者並宜放免¶
其不損處(一作/免)州自開元十七年已前所有貸糧種子¶
負欠官物在百姓腹内者亦宜凖此諸州縁供頓所差¶
貼助夫亦放其家今年地稅孝子順孫義夫節婦旌表¶
<pb:KR4h0022_WYG_424-13a>¶
門閭終身勿事諸州侍老百嵗已上賜粟七石九十已¶
上賜粟五石八十已上賜粟三石所由速付勿淹旬日¶
太原潞府侍老等先已加恩不在此例亞獻皇太子鴻¶
賜物二千疋終獻慶王澤賜物一千疋邠王守禮寧王¶
憲薛王業各賜物一千疋忠王浚已下各賜物三百疋¶
夾侍正衣進珪捧珪汝陽郡王淳等各賜物三百疋皇¶
太子夾侍正衣各賜物一百五十疋裴光庭蕭嵩弼亮¶
朕躬𢎞益斯逺不有優異何殊等夷(詔令/作倫)加階賜爵之¶
<pb:KR4h0022_WYG_424-13b>¶
外各與一子官無子者任與周親仍各賜物三百疋二¶
王後各賜物二百疋長公主各賜物三百疋嗣王郡主¶
縣主各賜物二百疋行從文武官三品已上賜物八十¶
疋四品五品賜物六十疋六品七品賜物四十疋八品¶
九品賜物二十叚昇壇官三品已上特賜一階四品已¶
下各加一階應入三品五品官階相當不限考數聼得¶
入知頓使及判官修禮儀官撰玉冊文官知頓御史加¶
一階脩壇塲州刺史及書冊(詔令作/脩壇)官各賜物一百疋¶
<pb:KR4h0022_WYG_424-14a>¶
其已有昇壇職掌從一頭處分縁大禮有職掌官賜勲¶
三轉行從官首末不絶及陪位官各賜勲兩轉内外文¶
武官三品已上賜爵一等四品已下各加一階致仕官¶
三品已上賜物七十疋四品五品各五十疋行從蕃客¶
鴻臚安置陪位見大禮者宜賜物五十疋節級分付南¶
北衙應宿衛齋宫官及左右廂知兵馬虞候㹅管已下¶
(詔令/作)及判官(詔令/作司)别奏兼孔目官等更加勲一轉前資¶
官選日稍優與處分自守身(三字一/作白身)人有資勞者簡選¶
<pb:KR4h0022_WYG_424-14b>¶
之日優與處分無資蔭者賜勲兩轉南北衙行從三衛¶
飛騎萬騎引駕細引(一作/伏)及監門直長主帥黄衣長上¶
各賜勲兩轉仍各賜物五叚兩營弩(一作/弓)手六畨併行¶
宜各賜勲兩轉物五叚仍量折畨役諸衛彍騎及兵角¶
弓手官馬主掌閑幕士駕士供膳主習馭工人樂(詔令/作築)¶
人雜户官户白身有職掌人合行從人等各賜勲一轉¶
物三叚其齋郎既是見任官凖壇上壇下有職掌官例¶
處分執彈三衛及禮生賛者各减二年勞無勞可减者¶
<pb:KR4h0022_WYG_424-15a>¶
簡選日稍優與處分流外行署從者各賜勲一轉有職¶
掌者各賜勲兩轉供頓州刺史同陪位官例始末專知¶
頓官各與一中上(詔令作/上中)考蒲州刺史寶鼎縣官同昇¶
壇官處分管壇一鄉百姓給復二年蒲州侍老等凖太¶
原潞州例降一等處分武德初功臣每有大慶必存追¶
逺業叅運始義合賞延其子孫沉翳無在朝者宜令勘¶
實即與一子官唐元初立功臣(一作/官)等艱難之際誠效¶
亦深言念其初豈忘終始其三品已上各賜一品官五¶
<pb:KR4h0022_WYG_424-15b>¶
品已上各賜紫金魚袋有亡殁者優贈一官仍與一子¶
官一子先(一作/已)得官者選日優與處分兩京留守京兆¶
河南尹四大都督府長史諸軍節度副大使凖行從官¶
例處分諸方通表䟽使人預見大禮凖陪位官處分諸¶
道戰(詔令/作陣)亡人家仰州縣存恤不周濟者量事賑給諸¶
軍(詔令/作道)徤兒别勑行人各賜勲一轉仍令所司速勘會¶
團奏官冩告身送付諸道行人或有身死被(詔令/作波)逃猶¶
徵課役累及親隣即宜審勘為其除削皇親中有文武¶
<pb:KR4h0022_WYG_424-16a>¶
才用堪任使者委宗正具薦(詔令作具/以合上)當與奨擢五岳¶
四瀆名山大川自古聖帝明王忠臣烈士輔相各令致¶
祭務盡誠潔赦書有所不該者所司比類聞奏亡命山¶
澤挾藏軍器百日不首復罪如初敢以赦前事相告言¶
者以其罪罪之率土之内賜酺三日赦書日行五百里¶
布告天下(詔令作/遐邇)咸使聞知主者施行¶
　¶
　¶
<pb:KR4h0022_WYG_424-16b>¶
　¶
　¶
　¶
　¶
　¶
　¶
　¶
　文苑英華巻四百二十四¶
