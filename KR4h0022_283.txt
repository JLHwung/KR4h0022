# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.467594
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百八十三
<pb:KR4h0022_WYG_283-1a>¶
欽定四庫全書¶
　文苑英華巻二百八十三　宋　李昉等　編¶
　送行十八¶
　　張喬十七首　　　　王貞白三首¶
　　張蠙十首　　　　　王轂一首¶
　　盧延讓一首　　　　曹松六首¶
　　羅隠十八首　　　　裴説五首¶
　　唐彦謙一首¶
<pb:KR4h0022_WYG_283-1b>¶
　　　送鄭侍御赴汴州辟命　　　張　喬¶
官從諫署清暫去佐戎旌朝客多相送吟僧欲伴行河¶
氷天際白嶽雪眼前明即見東風起梁園聼早鶯¶
　　　送南陵尉李頻　　　　　　前　人¶
重作東南尉生涯尚似僧客程淮舘月鄉思海船燈曉¶
霧看春轂晴天見朗陵不應三考足先授詔書徴¶
　　　送鄭谷先軰赴汝州辟　　　前　人¶
看花興未休已散曲江逰載筆離秦甸從軍過洛州嵩¶
<pb:KR4h0022_WYG_283-2a>¶
雲將雨出汝水背城流應念依門客蒿萊滿目(一作/徑)秋¶
　　　送沈先軰尉昭應　　　　　前　人¶
餘才不廢詩佐邑喜閒司丹陛終湏去青山未可期葉¶
凋温谷晩雲出古宫遲若草東封䟽君王到有時¶
　　　送友人遊湖南　　　　　　前　人¶
所投非舊知亦似有前期向路長江上揚㠶細雨時春¶
生南嶽早日轉大荒遲盡採瀟湘句重來㑹近期¶
　　　送前輩讀三傳任長城尉　　前　人¶
<pb:KR4h0022_WYG_283-2b>¶
登科精魯史作尉及良時髙論窮諸國長才併幾司地¶
傾流水疾山疉過雲遲暇日琴書伴何人對手棋¶
　　　送友人逰蜀　　　　　　　前　人¶
天下猿多處西南是蜀闗馬登青壁瘦人度翠㣲閒帯¶
雨逄殘火因江見㫁山行歌風月好莫老錦城間¶
　　　江上送友人南遊　　　　　前　人¶
何處積鄉愁天涯聚亂流岸長群岫晩湖濶片㠶秋買¶
酒過漁舎分燈與釣舟瀟湘見來鴈應念獨邉遊¶
<pb:KR4h0022_WYG_283-3a>¶
　　　送友人歸江南　　　　　　前　人¶
辛勤同失意迢逓獨還家落日江邉笛殘春島上花親¶
安誠可喜道在亦何嗟誰伴高吟處晴天望九華¶
　　　送進士許棠　　　　　　　前　人¶
離鄉積歳年歸路逺依然夜火山頭市春江樹杪船干¶
戈愁鬢改瘴癘喜家全何處營甘旨波濤浸薄田¶
　　　送龎百篇之任青陽縣尉　　前　人¶
都堂公試日詞翰獨超群品秩台庭與篇章聖旨聞鄉¶
<pb:KR4h0022_WYG_283-3b>¶
連三楚縣樹對九華雲多少青門客臨岐共羡君¶
　　　送碁待詔朴求歸新羅　　　前　人¶
海東無敵手歸去道應孤闕下傳新勢船中覆舊圖窮¶
荒廻日月積水載寰區故國多年别桑田復在無¶
　　　送友人逰蜀　　　　　　　前　人¶
劔閣縁空去西過第(一作西/南過)幾州丹霄行客語明月杜¶
䳌愁露帯山花落雲隨野水流相如曽醉地莫戀少年¶
逰¶
<pb:KR4h0022_WYG_283-4a>¶
　　　送友人北遊　　　　　　　前　人¶
東歸未遂心北去幾沉吟把酒思鄉逺投文入塞深晉¶
山擎白道汾水截青林想見連天雪安知(一作/長安)是積霖¶
　　　送友人及第歸江南　　　　前　人¶
豈易及歸榮辛勤致此名登車思徃事迴首勉諸生路¶
遶山光曙㠶通海氣清秋期却閒坐林下聽江聲¶
　　　送海東朴充　　　　　　　前　人¶
天涯離二紀闕下歴三朝漲海雖然濶歸㠶不覺遥驚¶
<pb:KR4h0022_WYG_283-4b>¶
波時失侣舉火夜相招來徃尋遺事秦皇有㫁橋¶
　　　送友人歸宣州　　　　　　前　人¶
失計復離愁君歸我舊遊亂花藏道發春水遶鄉流暝¶
火叢橋市晴山疊郡樓無為謝公戀吟過晩蟬秋¶
　　　送友人南歸　　　　　　　王貞白¶
南國菖蒲老知君憶釣船離京近殘暑歸路有新蝉峴¶
首白雲起洞庭秋月懸若教吟興足西笑是何年¶
　　　送馬明府歸山　　　　　　前　人¶
<pb:KR4h0022_WYG_283-5a>¶
辭秩入匡廬重修靖節居免遭黒綬束不與白雲踈送¶
吏各獻酒羣兒自擔書到時看瀑布為我謝清虚¶
　　　送韓從事歸夲道　　　　　前　人¶
獻㨗靈州倅歸時寵拜新論邉多稱旨許國誓亡身馬¶
渇黄河凍鴈回青塜春到蕃唯足戰應不肯和親¶
　　　送友人赴涇州幕(一作送李中/丞冄赴䖍州)¶
　　　　　　　　　　　　　　　張　蠙¶
杏園沉飲散榮別就嘉招日月相期盡山河獨去遥府¶
<pb:KR4h0022_WYG_283-5b>¶
樓明蜀雪闗磧轉胡鵰縱有烟塵動應隨上䇿銷¶
　　　送成州牧　　　　　　　　前　人¶
清時為塞郡自古有儒流素望知難愜新恩且用酬犬¶
牙連蜀國兵額貫秦州秪作三年别誰能聴邑留¶
　　　送董卿赴台州　　　　　　前　人¶
九陌除書出尋僧問海城家從中路挈吏隔數州迎夜¶
蚌侵燈影春禽雜櫓聲開圖見異跡思上石橋行¶
　　　送徐州薛尚書　　　　　　前　人¶
<pb:KR4h0022_WYG_283-6a>¶
上將出儒中論詩擬立功州從禹後别軍自漢來雄逺¶
驛銷寒日嚴城肅暮空龍顔有遺廟猶得奠英風¶
　　　送薛郎中赴江州　　　　　前　人¶
幾州聞出刺遥美有江民正靣傳天旨懸心禱岳神尺¶
書先假路紅斾旋燒塵郡顯山川别衙開将吏新散招¶
僧坐暑閒載客行春聼事碁㤀着探題酒亂廵好編高¶
隱傳多貎上昇真近日居清近求人在此人¶
　　　送縉雲尉　　　　　　　　前　人¶
<pb:KR4h0022_WYG_283-6b>¶
釋褐從仙尉之官興若何去程唯水石公署在雲蘿野¶
阪樓中逈晴峰案上多三年罷趨府應更戰高科¶
　　　送友人歸武陵　　　　　　前　人¶
聞近桃源住無村不是花戍旗招海客廟鼓集江鴉别¶
島&KR0183;橙實閒田長荻花遊春未得意看即是離家¶
　　　和友人送趙能卿東歸　　　前　人¶
一第時難得歸期日已過相看𤣥鬢少共憶白雲多楚¶
濶天&KR0183;草呉宫月上波無人不有遇之子獨狂歌¶
<pb:KR4h0022_WYG_283-7a>¶
　　　送友人歸南中　　　　　　前　人¶
有家誰不别經亂獨難尋逺路波濤惡窮荒雨霧深曉¶
驚山象出雷觸海鼇沉為問南遷客何人在瘴林¶
　　　送友人及第歸　　　　　　前　人¶
家林滄海東未曉日先紅作貢諸蕃别登科幾國同逺¶
聲魚呷浪層氣蜃迎風鄉俗稀攀桂争來問月宮¶
　　　送友人歸閩　　　　　　　王　轂¶
東南歸思切把酒且留連再㑹知何處相看共黯然猿¶
<pb:KR4h0022_WYG_283-7b>¶
啼梨嶺路月白建溪船莫戀家鄉住酬身在少年¶
　　　送友人赴闕　　　　　　　盧延譲¶
正當天下待雍熈丹詔徴來早為遲倚馬才髙猶愛藝¶
問牛心在肯容私吏開黄閣排班處民擁青門看入時¶
却笑郡人留不得感恩唯擬立生祠¶
　　　九江送方干歸鏡湖　　　　曹　松¶
一檣懸五雨此日動歸風客路抛湓口家林入鏡中譚¶
餘雲出嶠詠苦月欹空更若逰支島何人夜坐同¶
<pb:KR4h0022_WYG_283-8a>¶
　　　送尤協律京西從事　　　　前　人¶
辟書來幾日逐意就嘉招猶向風沙淺非於甸服遥時¶
平無探騎秋静見盤鵰若遣闗中使煩君問寂寥¶
　　　都門送進士張喬東歸　　　前　人¶
舊客東歸逺長安詩少朋去愁分磧鴈行計逐鄉僧華¶
嶽無時雪伊河漫處氷知辭國門路片席認巴陵¶
　　　秋日送方干遊上元　　　　前　人¶
天髙淮泗白料子趨脩程汲水疑山動揚㠶覺岸行雲¶
<pb:KR4h0022_WYG_283-8b>¶
離京口樹鴈入石頭城後夜分遥念(一作/處)諸峯月霧(詩/選)¶
(作霧/露)生¶
　　　送陳樵校書歸泉州　　　　前　人¶
巨塔列名題詩心亦罕齊除官京下闕乞假海門西别¶
席侵殘漏歸程避戰鼙關遥秦鴈㫁家近瘴雲低候馬¶
春風舘迎船曉月溪帝京湏早入莫被刺桐迷¶
　　　送進士喻坦之遊太原　　　前　人¶
北鄙征難盡詩愁滿去程廢巢侵曉色孤(詩選/作荒)塚入鋤¶
<pb:KR4h0022_WYG_283-9a>¶
聲逗野河流濁離雲磧月明并州戍壘暮(詩選作/戍壘地)角動¶
引風生¶
　　　送李右丞分司東城　　　　羅　隠¶
分曹得洛川讜議更昭然左省曽批勅中䑓肯畏(集作/避)¶
權所悲時漸薄共賀道尤全賣與清平代相兼直幾錢¶
　　　送汝州李中丞十二韻　　　前　人¶
群盗方為梗分符奏未寕黄巾攻郡邑白挺掠生靈塵¶
土周畿暗瘡痍汝水腥一兇雖剪滅數縣尚凋零理必¶
<pb:KR4h0022_WYG_283-9b>¶
咨寛猛謀湏藉典刑與能纔物論慎選忽天庭官品尊¶
䑓秩山河擁福星虎知應去境牛在肯全形舊政窮人¶
瘼新銜展武經關防秋草白城壁晩峯青破膽期來復¶
迷魂想待醒魯山行縣後聊為奠惟馨¶
　　　送沈光侍御赴職閩中　　　前　人¶
末至應居右全家出帝鄉禮優逄苑雪官重帯䑓霜夜¶
浦呉潮吼春灘建水狂延平有風雨從此是騰驤¶
　　　送内使周大夫自杭州朝貢　前　人¶
<pb:KR4h0022_WYG_283-10a>¶
八都上将近平戎便附輶軒奏聖聦三按(集作變/又作接)駕前¶
朝覲禮一函江表戰征功雲歸(集作/間)閬苑何時見水到¶
(集作/底)瑶池觸處通知有殿庭餘力在莫辭消息寄西風¶
　　　淮南送節度盧端公將命之汴州端公嘗為汴¶
　　　　州相公從事　　　　　　前　人¶
吹䑓高倚圃田東此去軺車事分同珠履舊㕘蕭相國¶
綵衣今佐晉司空醉離淮甸寒星下吟指梁園宻雪中¶
到彼的知宣室語幾時徴拜黒頭公¶
<pb:KR4h0022_WYG_283-10b>¶
　　　送盧端公歸䑓盧校書之夏縣¶
　　　　　　　　　　　　　　　前　人¶
綿綿堤草拂征輪龍虎俱辭楚水濵只見勝之為御史¶
不知梅福是仙人地推八米源流盛才笑三張事業貧¶
一種西歸一般達栢䑓霜冷夏城春¶
　　　送朗州張員外　　　　　　前　人¶
聖朝綸閣最延才湏牧生民始入來鳯藻已期他日用¶
隼旟應是隔年回旗飄峴首嵐光重酒奠湘江杜魄哀¶
<pb:KR4h0022_WYG_283-11a>¶
腸㫁秦原二三月好花全為使君開¶
　　　重送朗州張員外　　　　　前　人¶
朱輪此去正春風且駐青騘(集作/門)聼㫁蓬一榻早年容¶
孺子䨇旌今日別文翁誠知與(集作/汲)善心長在争奈干¶
時跡轉窮酬德酬恩兩無路謾勞惆悵鳯城東¶
　　　淮南送李司空朝覲　　　　前　人¶
聖君宵旰望時雍丹詔西來雨露濃楚客歌狂(集作宣/父道髙)¶
休歎鳯武侯才大夲猶(集作/吟)龍九州似鼎終湏負萬物¶
<pb:KR4h0022_WYG_283-11b>¶
為銅只待鎔臘後春前更何事便看經度奏東封¶
　　　淮南送工部盧員外赴闕　　前　人¶
始從豸角曳長裾又吐鷄香奏玉除隋邸舊僚推謝掾¶
漢庭髙議得相如貴分赤筆升蘭署榮著緋衣從板輿¶
遥想到時秋欲盡禁城凉冷露槐踈¶
　　　淮南送司勲李郎中赴闕　　前　人¶
中朝品秩重文章雙筆依前賜望郎五夜星辰歸帝座¶
半年樽爼奉梁王南都水煖蓮分影北極天寒鴈着行¶
<pb:KR4h0022_WYG_283-12a>¶
不必戀恩多感激過淮應合見徴黄¶
　　　送陸郎中赴闕　　　　　　前　人¶
幕下留連兩月強爐邉侍史舊焚香不關雨露偏&KR0183;意¶
自是鴛鸞合着行三署履聲通建禮九霄呈彩應明光¶
少瑜鏤管邱遲錦從此西垣使鳯凰¶
　　　早春送大梁盧從事(集作送張/坤歸大梁)¶
　　　　　　　　　　　　　　　前　人¶
蕭蕭羸馬立(集作/正)塵埃又送輶軒向吹䑓别酒莫辭今¶
<pb:KR4h0022_WYG_283-12b>¶
夜酌(集作/醉)故人知是幾時廻泉經華嶽猶應凍花到梁¶
園始合開若見(集作/為謝)東門抱闗者(集作/吏)為言(集作/不堪)惆悵¶
滿離杯¶
　　此詩又見二百三十一巻¶
　　　送進士臧濆下第後歸池州　前　人¶
賦成無處換黄金却向東逰(集作/春風)動越吟天子愛才雖¶
側席諸生多病又霑襟桞攀㶚岸狂遮袂水憶池陽緑¶
滿心珍重綵衣歸正好莫將閒事繫升沉¶
<pb:KR4h0022_WYG_283-13a>¶
　　　途中送人東遊有寄　　　　前　人¶
離驂莫惜蹔逡廵君向池陽我入秦嵗月易抛非曩日¶
酒盃難得是同人路經隋苑橋燈夜江轉䑓城岸草春¶
此處故交誰見問為言霜鬢壓風塵¶
　　　送宿松傅少府　　　　　　前　人¶
江蘺漠漠樹重重東過青淮到宿松縣好也知臨皖水¶
官閒應得看&KR0998;峯春生緑草(集作/野)呉歌怨雪霽平郊楚¶
酒濃留取餘盃待張翰明年歸棹一從容¶
<pb:KR4h0022_WYG_283-13b>¶
　　　送沈光及第後東歸兼赴嘉禮¶
　　　　　　　　　　　　　　　前　人¶
青青月桂觸人香白紵衫輕稱沈郎好繼馬卿歸故里¶
况聞山簡在襄陽杯傾别岸終(集作/應)湏醉草(集作/花)傍征¶
車漸欲芳擬把金錢助(集作/贈)嘉禮不堪栖屑困名場¶
　　　送友人歸夷門　　　　　　前　人¶
三年流落大梁城毎送君歸即有情别路筭來成底事¶
舊游言着似前生苑荒懶認詞人㑹門在空憐烈士名¶
<pb:KR4h0022_WYG_283-14a>¶
至竟男兒分應足(集作/定)不湏惆悵谷中鶯¶
　　　送人宰邑　　　　　　　　裴　説¶
官小任還重命官難偶然皇恩輕一邑赤子病三年瘦¶
馬稀飡粟羸童不識錢如君清苦節到處有人傳¶
　　　春暖送人下第　　　　　　前　人¶
相送短亭前知君愚復賢事多憑夜夣老為待明年春¶
樹添山脊晴雲學曉烟雄文有公道此别莫澘然¶
　　　湖外送何崇入閣　　　　　前　人¶
<pb:KR4h0022_WYG_283-14b>¶
因詩相識乆忽此告臨途便是有船發也湏容市沽精¶
吟五箇字稳泛兩重湖長短逄公道清名振帝都¶
　　　送進士蘇瞻亂後出家　　　前　人¶
因亂事空王孤心亦不傷梵僧為骨肉栢寺作家鄉眼¶
閉千行淚頭梳一把霜詩書不得力誰與問蒼蒼¶
　　　秋日送河北從事　　　　　前　人¶
北風沙漠地吾子逺從軍官路雖非逺詩名要且聞蝉¶
悲欲落日鵰下擬隂雲此去難相戀前山摻袂分¶
<pb:KR4h0022_WYG_283-15a>¶
　　　送樊琯司業歸朝　　　　　唐彦謙¶
近者蘇司業文雄道最光夫君居太學妙譽繼中行汲¶
郡陵&KR0004;發汾隂篋乆亡寂寥方倚席容易忽升堂去日¶
應懸榻來時定裂裳惬心頻拾芥應手屢穿楊辨給如¶
無敵飛騰固自強論心期舌在問事畏頭長駟馬終題¶
柱諸生悉靣牆㗖螯譏爾雅賣餅詆公羊(三國志注魏/嚴幹善春秋)¶
(公羊鍾繇好左氏/謂公羊為賣餅家)未見泥函谷俄驚火建章烟塵昏象¶
魏行在隔巴梁紅粟填郿塢青袍過夀陽剪茅行殿濕¶
<pb:KR4h0022_WYG_283-15b>¶
伐栢舊陵香黌室青衿盡渠門火斾揚雲飛同去國星¶
散各殊方賤子悲窮轍當年亦擅塲虀辛尋㓜婦醴酒¶
憶先王聖域探姬孔皇風樂禹湯畏誅輕李喜言命小¶
臧倉折樹休盤槊沉鉤且釣璜鴻都問詞客他日莫相¶
㤀¶
　¶
　¶
　文苑英華巻二百八十三¶
