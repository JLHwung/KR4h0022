# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.822410
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百九十六
<pb:KR4h0022_WYG_296-1a>¶
欽定四庫全書¶
　文苑英華巻二百九十六　宋　李昉等　編¶
　行邁八¶
　　奉使五十首¶
　　　奉使廬陵　　　　　　　　呉　均¶
悵然不自怡端憂坐漠漠風急鴈毛斷氷堅馬蹄落客¶
子饑寒多江上衣裝薄何當報恩罷驅車還北郭¶
　　　奉使北徐州參丞御　　　　庾肩吾¶
<pb:KR4h0022_WYG_296-1b>¶
炎農稱巻領唐勛載允恭猶將表世盛尚且號民(集作/人)¶
從未如今聖主比徳邁前蹤格天垂禮樂寰海置提封¶
枌榆諒昔社方門有舊墉故鄉深帝念廵狩(集作/豫)及時¶
雍禁園周百里離宫即九重浮橋還㵼渭抗殿本䟽龍¶
過沛追鄉飲歸宛盛禮容千金登禹膳萬夀獻堯鍾依¶
然對白水眷言懷赤松廻天隨輦道駐日逐戈鋒路逺¶
大風積山長佳氣濃年光正婉娩春樹轉丰茸竹葉含¶
初籜(集作/笋)蓂枝發早笻瑞木翻無鳥祥花更少蜂咸英¶
<pb:KR4h0022_WYG_296-2a>¶
起雲鳯率舞間笙鏞海鷗時出沒(集作/泛瀁)江鱏乍噞喁雲¶
邉開鞏樹霧裏識嶢峯小人濫趨走虛薄愧無庸皇恩¶
不可報河清徒易逢¶
　　　被使出闗　　　　　　　　何　胥¶
出闗登隴坂廻首望秦川綘水通西晋機橋指北燕奔¶
流下激石古木上參天鸎啼落春後鴈度在秋前平生¶
屢此别膓斷自催年¶
　　　公館讌詶南使徐陵　　　　裴讓之¶
<pb:KR4h0022_WYG_296-2b>¶
嵩山表京邑鍾嶺對江津方域殊風壤分野各星辰出¶
境君圖事尋盟我恤憐有才稱竹箭無用忝絲綸列樂¶
歌鍾響張旃玉帛陳皇華榮受命垂(類聚/作延)譽本無因韓¶
宣將聘楚申胥欲去秦方當飲河朔翻屬卧漳濵禮酒¶
盈三獻賔筵盛八珎嵗稔鳴銅雀兵戢坐金人雲來朝¶
起葢日落晚推輪異國猶兄弟相知無舊新¶
　　　奉使至鄴館(類聚作鄴/館公晏)　　　裴納之¶
晉楚敦盟好僑札同心賞禮成罇爼陳樂和金石響朝¶
<pb:KR4h0022_WYG_296-3a>¶
雲駕馬進曉日乗龍上雙闕表皇居三臺映仙掌當堦¶
篁篠宻約岸荷蕖長束帶盡忻娛誰言騖歸兩¶
　　　將命至鄴　　　　　　　　庾　信¶
大國脩聘禮親隣自此敦張旃事原隰賔序(類聚作/負扆)報¶
成言西過犯風露北指度轘轅交歡值公子展禮覿王¶
孫何以譽嘉樹徒欣賦采蘩四牢盈折爼三獻盡(類聚/作滿)¶
罍樽人臣無境外何日(類集/作由)欣此言風俗既殊阻山河¶
不復論無因旅南館空欲祭西門眷然惟此别風(類聚/作夙)¶
<pb:KR4h0022_WYG_296-3b>¶
期幸共存¶
　　　對宴齊使　　　　　　　　前　人¶
歸軒下賔館送葢出河堤酒正離盃促歌工别曲悽林¶
寒木皮厚沙逈鴈飛低故人儻相訪知余巳執珪¶
　　　將命至鄴酬祖正員　　　　前　人¶
我皇臨九有聲教洎無堤興文盛禮樂偃武息氓黎承¶
乏驅騏驥(類聚作馬詩/我馬為騏)旌(類聚/作旃)旗事琬珪古碑文字盡¶
荒城年代迷被隴文𤓰熟交塍香穗低投瓊實有慰報¶
<pb:KR4h0022_WYG_296-4a>¶
李更無蹊¶
　　　廣陵岸送北(一作/逺)使　　　　隂　鏗¶
行人引去節送客艤歸艫即是觀濤處仍為郊贈衢汀¶
(類聚作漢/又作河)洲浪巳息䢴江路不紆亭嘶背櫪馬檣轉向¶
風烏海上春雲雜天際晚㠶孤離舟對零雨别渚望飛¶
鳬定知能下淚非但一楊朱¶
　　　贈北使　　　　　　　　　潘　徽¶
業定三邉靜時和四海敦行人仍禮籍使者接輶軒賔¶
<pb:KR4h0022_WYG_296-4b>¶
榮君享宴客踞我司存既美齊嬰學欣逢鄭産言琴酒¶
時歡㑹篇章極討論廻旌逗隴左返軸指河源塞榆行¶
隱路津栁稍垂門日沉山氣合潮落水花翻離情欲寄¶
鳥别淚不因猿所可緘懷袖方以代蘭萱¶
　　　贈司馬㓜之南聘　　　　　盧思道¶
故交忽千里輶車蒞逺盟幽人重離别握手送行征晚¶
霞浮極浦落景照長亭拂霧揚龍節乗風遡鳥旌楚山¶
百里映呉江萬仞清夏雲樓閣起秋濤帷葢生陸侯持¶
<pb:KR4h0022_WYG_296-5a>¶
寶劒終子繫長纓前修爾(類聚/作亦)何逺君其朂令名¶
　　　接北使　　　　　　　　　盧世基¶
㑹玉二崤至瑞節三秦歸林蟬踈欲盡江鴈斷還飛墻¶
垣崇客舘旌葢入王畿先敢論(類聚作/共此敦)封植方欣薦(初/學)¶
(記作當篤類/聚作欣薦)紵衣¶
　　　奉使益州至長安發鍾陽驛　盧照隣¶
躋(一作/踰)險方未夷乗春聊騁望落花赴丹谷奔流下青¶
障葳蕤離樹滋滉瀁春江漲平川㸔釣侣狹徑聞樵唱¶
<pb:KR4h0022_WYG_296-5b>¶
魚戯緑苔前鶯歌白雲上耳目多異賞風煙有竒狀峻¶
阻將長城高標吞巨舫聮翩事覊靮辛苦勞疲恙多濟¶
㡬潺湲晨登每惆悵誰念復芻狗山河獨偏䘮¶
　　　逺使海曲春夜多懷　　　　駱賔王¶
長嘯三春晚端居百慮盈未安蝴蝶夣遽切魯禽情别¶
島連寰海離䰟斷戍城流星疑伴使低月似依營懷禄¶
寧期達牽時匪狥名艱虞行巳逺昧(集作/時)迹自相驚¶
　　　送魏兵曹使嶲州(得登/字)　　　陳子昻¶
<pb:KR4h0022_WYG_296-6a>¶
陽山滛霧雨之子慎攀登羗筰多珍寶人言有愛憎思¶
(一作/欲)酬明主惠當盡使臣能勿以王陽歎(一作/道)卭道(一/作)¶
(迢/逓)畏&KR3232;&KR1828;¶
　　此詩二百六十七巻重出今巳削注異同為一作¶
　　　奉使築朔方六州城率爾而作¶
　　　　　　　　　　　　　　　李　嶠¶
奉詔受邉服揔徒築朔方驅彼犬羊族正此戎夏疆子¶
來多悦豫王事寧怠遑三旬無愆期百雉欝相望雄視¶
<pb:KR4h0022_WYG_296-6b>¶
沙漠垂有截北海陽二廷已頓顙五嶺盡來王驅車登¶
崇墉顧盼凌大荒千里何蕭條草木自悲凉慿軾訊古¶
今慨焉感興亡漢障縁河逺秦城入海長顧無廟堂䇿¶
貽此中夏殃道隱前業衰運開今化昌制為百王式舉¶
合千載防馬牛被路隅鋒鏑銷戰塲豈不懷殆勞所啚¶
在永康王車何為者稱代陳頌章¶
　　　和李大夫嗣真奉使存撫河東¶
　　　　　　　　　　　　　　　杜審言¶
<pb:KR4h0022_WYG_296-7a>¶
六位乾坤動三㣲厯數遷謳歌稱火徳圖䜟在金天子¶
月開階統房星受命年禎符龍馬出寶籙鳯凰傳地即¶
交風雨都仍卜澗瀍明堂唯御極清廟乃尊仙不宰神¶
功運無為大象懸八荒平物土四海接人煙巳屬羣生¶
泰猶言至道偏璽書傍問俗旌節近推賢秩比司空位¶
官臨御史員雄詞執刀筆直諌罷樓船國有大臣噐朝¶
加小㑹筵將行備禮樂送别仰神仙城闕周京轉闗河¶
陜服連稍觀汾水曲俄指綘臺前姑射聊長望平陽遂¶
<pb:KR4h0022_WYG_296-7b>¶
宛然舜耕餘草木禹鑿舊山川昔出諸侯争無何覇業¶
全中軍歸戰敵外府絶兵權隱隱帝鄉逺瞻瞻肅命䖍¶
西河偃風俗東壁挂星纒井邑枌榆社陵園松栢田榮¶
光朝掩代佳氣晚侵煙雨霈鴻私滌風行睿㫖宣惸婺¶
訪疾苦屠釣採貞堅人樂逢刑措時康洽賞延賜踰秦¶
氏級恩倍漢家錢擁傳咸翹首稱觴競比肩拜迎彌道¶
路詠舞溢郊鄽殺氣西衝白窮隂北瞑𤣥飛霜遥度海¶
殘月逈臨邉緬邈朝廷問周流朔塞旋興來探馬䇿俊¶
<pb:KR4h0022_WYG_296-8a>¶
發把(集作/抱)龍泉學揔八千巻文傾三百篇澄清得使者¶
作頌有人焉莫以崇班閡而云勝託捐偉材何磊落陋¶
質㡬翩翾江海寧為讓巴渝轉自牽一聞歌聖道助曲¶
荷陶甄　　　歸戰敵(歸集/作掃)¶
　　　送高郎中北使　　　　　　杜審言¶
北狄願和親東京發使臣馬啣邉地雪衣染異方塵嵗¶
月催行旅恩榮變苦辛歌鍾期重錫拜手落花春¶
　　　送梁卿王郎中使東蕃弔册　崔　湜¶
<pb:KR4h0022_WYG_296-8b>¶
梁侯上卿秀王子中䑓傑贈册綏九夷旌旃下雙闕西¶
堂禮樂送南陌軒車别征路入海雲行舟泝江月兹邦¶
乆欽化歷載歸朝謁皇心諒所嘉寄爾宣風烈¶
　　　送姚侍御出使江東　　　　宋之問¶
帝憂河朔郡南發江陵倉坐歎青春别逶迤碧水長飲¶
水朝受命衣錦晝還鄉為問東山桂無人何自芳¶
　　　奉使嵩山途經緱嶺　　　　前　人¶
侵星發洛城城中歌吹聲畢境至緱嶺嶺上煙霞生草¶
<pb:KR4h0022_WYG_296-9a>¶
樹饒野意山川多古情大隱徳所薄歸來可退耕¶
　　　送郭大夫元振再使吐蕃　　張　説¶
犬戎廢東獻漢使馳西極長册問酋渠猜擕(集作/阻)自夷¶
殛客髪徂邉嵗旌裘䘮弊(集作/弊海)色五年一見家妻子不¶
相識武庫兵猶動金方事未息逺圖俟才智苦節輸筋¶
力脱刀贈分手書帶加餐食知君萬里侯立功在異域¶
　　　送鄭大夫惟忠從公主入蕃(還字/韻)¶
　　　　　　　　　　　　　　　前　人¶
<pb:KR4h0022_WYG_296-9b>¶
鳯吹遥將斷龍旗送欲還傾都邀節度(集作/使)酌酒緩離¶
顔春磧沙連海秋城月對闗和戎應賞魏定逺莫辭班¶
　　　南中送北使二首　　　　　前　人¶
傳聞合浦葉曾向洛陽飛何日南風至還隨北使歸紅¶
顔度嶺歇白首對秋衰高闕何由見層臺(集作/堂)不可違¶
誰憐炎海曲淚盡血沾衣¶
　　　二¶
待罪居重譯窮愁度兩(集作/暮雨)秋山臨鬼門路城遶瘴江¶
<pb:KR4h0022_WYG_296-10a>¶
流人事今如此生涯(集作/自)日可求逢君入鄉縣傳我念¶
京州别恨經(集作/歸)途逺離言暮景遒夷歌翻下淚蘆酒¶
未消愁聞有胡兵急深懷漢國羞和親先是詐欵塞果¶
為讐釋繫應分爵蠲徒㡬復侯亷頗誠未老孫叔且無¶
謀若道馮唐事皇恩尚可收¶
　　　奉使自藍田玉山南行　　　張九齡¶
征驂入雲壑始憶歩金門通籍㣲軀幸歸途明主恩匪¶
唯狥行役兼得慰晨昏是節暑雲熾紛吾心所尊海縣¶
<pb:KR4h0022_WYG_296-10b>¶
且悠緬山郵日駿奔徒知惡囂事未暇息隂論嶢武經¶
陳迹衡湘指故園水聞南澗險煙望北林繁逺路(集作/靄)¶
千巖合幽聲百籟喧隂泉夏猶凍陽景晝方暾懿此高¶
深景(集作/極)徒然(集作/令)夣想存盛明期有報長往復奚言¶
　　　使還湘江水上　　　　　　前　人¶
歸舟宛何處正值楚江平夕逗煙村宿朝縁浦樹行于¶
役已彌嵗言旋今愜情鄉郊尚千里流目夏雲生¶
　　　使還都湘東作　　　　　　前　人¶
<pb:KR4h0022_WYG_296-11a>¶
蒼鷓昨歸候陽鳥今去時感物遽如此勞生安可思養¶
真無上格圖進豈前期甘節往來苦壯容離别衰盛明¶
非不遇弱操日云私孤檝清川渚征衣寒露滋風朝津¶
樹落月夕嶺猿悲牽役而無悔坐愁秪自貽當湏報㤙¶
巳終爾謝塵緇¶
　　　送使廣州　　　　　　　　前　人¶
家在湘源住君今海嶠行經過正中道相送倍為情心¶
逐書郵去形隨世網嬰因聲謝逺别縁義不縁名¶
<pb:KR4h0022_WYG_296-11b>¶
　　　廵按自灕水南行　　　　　前　人¶
理棹雖云逺飲氷寧有惜况乃佳山川怡然傲潭石竒¶
峯岌前轉茂樹隈中積猿鳥聲自呼風泉氣相激目困¶
詭容逆心與清暉滌紛吾謬執簡行郡將移檄即事聊¶
獨歡素懷豈兼適悠悠詠靡盬庶以窮日夕¶
　　　使至廣州　　　　　　　　前　人¶
昔年嘗不調兹地亦邅廻本為雙鳬入何知駟馬來人¶
非漢使橐郡是越王臺去去雖殊事山川長在哉¶
<pb:KR4h0022_WYG_296-12a>¶
　　　詶趙二侍御史西軍贈兩省舊寮之作¶
　　　　　　　　　　　　　　　前　人¶
石室先鳴者金門待制同操刀常願割持斧竟稱雄應¶
敵兵初起縁邉虜欲空使車經隴月征斾繞河風忽枉¶
兼金訊非徒秣馬功氣陵(集作/清)蒲海曲(集作/内)聲滿栢臺¶
中顧巳塵華省欣君震逺戎明時獨匪報甞欲退㣲躬¶
　　　使至塞上　　　　　　　　王　維¶
銜命辭天闕單車欲問邉(集作單車欲問/邉屬國過車延)征鴻出漢塞¶
<pb:KR4h0022_WYG_296-12b>¶
歸鴈入胡天大漠孤煙直長河落日圓蕭闗逢候騎(集/作)¶
(吏/)都䕶在燕然¶
　　　休假還舊業便使　　　　　前　人¶
謝病始告歸依依入桑梓家人皆佇立相候衡門裏時¶
軰吟(集作/皆)長年成人舊童子上堂嘉慶畢顧與姻親齒¶
論舊忽(一作/或)餘悲自(集作/目)存且相喜田園轉蕪沒但有¶
寒泉水衰栁日蕭條秋光清邑里入門乍如客歸(集作/休)¶
騎非便止中飲顧王程離憂從此始¶
<pb:KR4h0022_WYG_296-13a>¶
　　　送靳十五侍御使蜀　　　　孫　逖¶
天使出霜臺行人擇吏才傳車春色送離興夕陽催驛¶
遶巴江轉闗迎劍道開西南一何幸前後二龍來¶
　　　和左司張員外自洛使入京中路先赴長安逢¶
　　　　立春贈韋侍御等諸公二首¶
　　　　　　　　　　　　　　　前　人¶
拜郎登省闥奉使馳車乗遥瞻使者星便是郎官應臺¶
妙時相許皇華徳彌稱二陜聽風謡三秦望形勝此中¶
<pb:KR4h0022_WYG_296-13b>¶
暌友益是日多詩興寒盡嵗隂催春歸物華證¶
　　　二¶
忽覩雲間數鴈廻更逢山上正花開河邉淑氣迎芳草¶
林下輕風待落梅秋憲府中高唱入春卿署裏和歌(雜/詠)¶
(作/詩)來共言東閣招賢地自有西征作賦才¶
　　　贈獻納使起居田舍人　　　杜　甫¶
獻納司存雨露邉地分清切任才賢舎人退食收封事¶
宫女開凾近御筵曉漏追趨青𤨏闥晴窓㸃檢白雲篇¶
<pb:KR4h0022_WYG_296-14a>¶
揚雄更有河東賦唯待吹嘘送上天¶
　　　使過彈筝峽　　　　　　　儲光羲¶
鳥雀知天雨羣飛息復(集作/復羣)鳴原田無遺粟日暮滿空¶
城達士憂世務鄙夫念王程晨過彈筝峽馬足凌兢行¶
雙璧隱靈曜莫能知晦明皚皚堅氷色漫漫隂雲平始¶
信古人言苦節不可貞¶
　　　送友人使夷陵　　　　　　崔　翹¶
猿鳴三峽裏行客舊沾裳復道從此(一作/兹)去思君不暫¶
<pb:KR4h0022_WYG_296-14b>¶
忘開襟春葉短分手夏條長獨有幽庭桂年年空自芳¶
　　　奉使廵檢兩京路種果樹事畢入秦因詠歌¶
　　　　　　　　　　　　　　　鄭　審¶
聖徳周天壤韶華滿帝畿九重承渙汗千里樹芳菲陜¶
塞餘隂薄闗河舊色㣲發生和氣動封植衆心歸春露¶
條應弱秋霜果定肥影移行子葢香撲使人衣入徑迷¶
馳道分行接禁闈何當扈仙蹕攀折奉恩輝¶
　　　衘命使本國　　　　　　　胡　衡¶
<pb:KR4h0022_WYG_296-15a>¶
銜命將辭國非才忝侍臣天中戀明主海外憶慈親伏¶
奏違金闕騑驂去玉津蓬萊鄉路逺若水故園鄰西望¶
懷恩日東歸感義辰平生一寶劔留贈結交人¶
　　　送金鄉歸新羅　　　　　　陶　翰¶
奉義朝中國殊恩及逺臣鄉心遥度海客路再經春落¶
日誰同望孤舟獨可親拂波銜木鳥偶宿泣珠人禮樂¶
夷風變衣冠漢制新青雲已千侣知汝重來賔¶
　　　和中丞出使恩命過終南别業¶
<pb:KR4h0022_WYG_296-15b>¶
　　　　　　　　　　　　　　　劉長卿¶
不過林園乆多因寵遇偏故山長寂寂春草過年年花¶
待朝衣間雲迎驛騎連松蘿深舊閤樵木散閑田拜闗¶
貪摇珮㸔琴懶更(集作/著)弦君恩催早入巳夣傅巖邉¶
　　　送裴四判官赴河西軍試　　前　人¶
吏道豈易愜如君誰與儔逢時將騁驥臨事無全牛鮑¶
叔幸相知田蘇頗同逰英姿挺孤秀清論含風(集作/九)流¶
出塞佐(集作/復)持簡辭家擁鳴騶憲臺貴公舉幕府資良¶
<pb:KR4h0022_WYG_296-16a>¶
籌武士佇明試皇華難乆留陽闗望天盡洮水令人愁¶
萬里㸔一鳥曠然煙霞收晚花對古戍春雪寒邉州道¶
路雖暫隔音塵仍(集作/耶)可求他時相望處明月西南樓¶
　　　奉使新安自桐廬縣嚴陵釣臺宿七里灘下寄¶
　　　　使院諸公　　　　　　　前　人¶
悠然釣臺下懷古時一望江水自潺湲何(一作/行)人獨惆¶
悵新安從兹(一作/此)始桂檝方蕩漾廻首百里間(一作里/閭間)¶
青山千萬狀連崖去不斷對嶺遥相向夾岸黛色秋沉¶
<pb:KR4h0022_WYG_296-16b>¶
沉緑波上夕陽留古木水鳥拂寒浪月下扣舷聲煙中¶
採菱唱猶憐負覉束未暇依清曠牽役徒自勞近名非¶
所尚何人(集作/時)故山裏却醉松花釀廻首唯白雲孤舟¶
復誰訪¶
　　　賈侍御自㑹稽使廻篇什盈巻兼䝉見寄一首¶
　　　　與余有挂冠之期因書數事率成十韻¶
　　　　　　　　　　　　　　　前　人¶
江上逢星使南來自㑹稽驚年一葉落按俗五花嘶上¶
<pb:KR4h0022_WYG_296-17a>¶
國悲蕪梗中原動皷鼙報恩有(一作/㸔)鉄劒啣命出金閨¶
風物催歸緒雲峯發詠題天長百越外潮上小江西鳥¶
道通閩嶺山光落剡溪暮㠶千里思秋夜一猿啼栢樹¶
榮新寵桃源憶故蹊若能為去此行復草萋萋¶
　　　送盧舉使河源　　　　　　張　謂¶
故人行役向邉州疋馬今朝不少留長路闗山何日盡¶
滿堂絲竹為君愁¶
　　　武城(一作/威)春寒(一作/暮)聞宇文判官西使還已到¶
<pb:KR4h0022_WYG_296-17b>¶
　　　　晉昌　　　　　　　　　岑　參¶
片雨過城頭黄鸝上戍樓塞花飄客淚邉栁送(集作/挂)鄉¶
愁白髪悲明鏡青春换弊裘君從萬里使聞巳到𤓰州¶
　　　送日本國聘賀使晁臣卿東歸¶
　　　　　　　　　　　　　　　包　佶¶
上才生下國東海是西隣九譯蕃君使千年聖主臣野¶
情偏得禮木性本含仁錦㠶乗風轉金装照地新孤城¶
開蜃閤曉日上車輪早議來朝嵗塗山玉帛均¶
<pb:KR4h0022_WYG_296-18a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_296-18b>¶
　¶
　¶
　¶
　¶
　¶
　¶
　¶
　文苑英華巻二百九十六¶
