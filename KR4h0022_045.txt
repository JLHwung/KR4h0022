# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:40.006760
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四十五
<pb:KR4h0022_WYG_045-1a>¶
欽定四庫全書¶
　文苑英華卷四十五　　　宋　李昉等　編¶
　邑居一¶
　　登長城賦一首　　　雲中古城賦二首¶
　　北斗城賦一首　　　新築峨和城賦一首¶
　　華山為城賦一首　　函谷闗賦一首¶
　　潼闗賦一首　　　　武闗賦一首¶
　　　登長城賦　　　　　　　徐彦伯¶
<pb:KR4h0022_WYG_045-1b>¶
班孟堅輟編史閣掌記戎幕坐燕阜之陽覽秦城之作¶
喟然而嘆曰傅翼下鞲視人則媮鯨吞我寶鼎蠶食我¶
諸侯鞭撻我上國動摇我中州所以二世而殞職此之¶
由乎當其席卷之初攻必勝戰必克因利乗便追亡逐¶
北自以為功勤三王威懾萬國重鈇鑕干戈於仁義輕¶
詩書禮樂於殘賊然後馳海若以為梁斷陽紆以為藪¶
犀象有形而採掇珠玉無脛而奔走朝則貪墨比肩¶
野則庶人鉗口負闗河千里之壯言帝王一家之有神¶
<pb:KR4h0022_WYG_045-2a>¶
告籙圖亡秦者胡實懵蕭牆之嬖濫行髙闕之誅鑿臨¶
洮之西徼穿負海之東隅猛將虎視焉存(一作/此焉)綱紀謫¶
戍勃興鈎繩亂起連連塢壁岌岌亭壘飛芻而輓粟者¶
十有二年塹山而堙谷者三千餘里黔首之死亡無日¶
白骨之悲哀不已猶欲張伯翳之絶𦙍馳棠梨(疑作/撑犁)之¶
驕子曾不知失全者易傾逆用者無成陳渉以閭左奔¶
亡之師項梁以全呉趫悍之兵夢驂徵其敗德斬蛇驗¶
其鴻名板築未艾君臣顛沛六郡沙漠五原旌斾運歴¶
<pb:KR4h0022_WYG_045-2b>¶
金火地分中外因虐主之淫愎成後王之要害則知作¶
之者勞而居之者泰嵗次單閼我行窮髪眇嘿雞田幽¶
隂馬窟土色紫而闗廻川氣黄而塞没調噪皷於海風¶
咽愁笳於隴月試危坐以側聽孰不銷魂而斷骨哉况¶
復日入青波堅氷峩峩危蓬殞蔕森木静柯羣峰雪滿¶
聮峴霜多龍北卧而銜燭鴈南飛以度河載馳載驟彼¶
亭之候唯見元洲無春隂壑罷晝鷙隼爭擊哀猱直透¶
饑鹿夜咆乳虎晨鬬蟄熊䑛掌寒龜縮殻悲壯圖之夭¶
<pb:KR4h0022_WYG_045-3a>¶
遏憫勞生之艱遘昔者韓信猜叛李陵拘執望極燕臺¶
山横馬邑戰雲愁聚衝颷晦急莫不陵地脉以扣心望¶
天街以隕泣亦有王昭直送蔡琰未還路盡南國亭臨¶
北蠻貯漢月於衣裦裛胡霜於髻鬟雖寵盈氊幄而魂¶
斷蕭闗至若趙王遷逐馬融幽放去家離土踰沙歴障¶
夢蠨蛸之戸側坐蠮螉之塞上桃李夕兮有所思綺羅¶
春兮遥相望登毁垣以擗摽坐頽隅以惆悵是以衞青¶
開幕張遼闢土校尉嫖姚將軍捕虜薙垣鋪障鋤亭伐¶
<pb:KR4h0022_WYG_045-3b>¶
皷斬元於鐵防之門流血於金河之浦張虎牙以泄憤¶
虬蝟鬚以蓄怒及夫中郎殉節博望踰邊取劒仆地尋¶
河際天幽海上而萬里竄胡中而幾年銀車荐出玉節¶
仍旋南向國以樂只北違沙以莞然嗚呼長城之設載¶
逾九百古往今來巋然陳迹窮海戰士孤亭戍客登峻¶
墉陟(一作/躡)窮石嗟故里而不見感殊方以殞魄者亦何¶
可勝道哉嗟我羈淪南庭苦辛心(一作/長)懐壯士永慕忠¶
臣經百戰之戎俗對三邊之鬼燐徐樂則燕北書生開¶
<pb:KR4h0022_WYG_045-4a>¶
偉詞而喻漢賈誼則洛陽才子飛雄論以過秦嵗峥嶸¶
而將暮實慷慨於窮塵¶
　　　雲中古城賦　　　　　　吕令問¶
正北曰幷有唐作京宻近戎狄張皇甲兵尹也總居守¶
之任將也當節制之名故卒乗輯睦而王都肅清於是¶
斷武誼按亭燧電轉前旌風飄横吹楊葉箭的蓮花劒¶
騎下代郡而出鴈門抵平城而入胡地挾纊稱暖投醪¶
必醉則知撫之者誠難用之者不易是時隂閉羣山寒¶
<pb:KR4h0022_WYG_045-4b>¶
凋衆木川平塞迥氷飲霜宿慷慨乎大荒徜徉乎遊目¶
區脱潛遁屠耆懾逐訴古城之謂何傳魏家之所築伊¶
昔晉京版蕩海縣沸騰不有所命將何以興王師赫怒¶
爰整其旅霧集雲屯龍驤鳳舉棄萬里之沙漠傍五原¶
之風土肇為此都寔惟太祖夫其規典章辨封疆池桑¶
乾之水苑秦城之牆百堵齊矗九衢相望歌臺舞榭月¶
殿雲堂開儒士於璧沼貯美人於玉房翕習沸渭熒熒¶
煌煌取威定霸於是乎在施令作法罔或不臧武破六¶
<pb:KR4h0022_WYG_045-5a>¶
州之内文宅三川之陽何其壯也既而年代倐忽市朝¶
遷徙干戈鼙皷之雄綺羅絲竹之美孰不煙散雨絶沙¶
埋灰委樹名歡而詎存鳥稱樂而俱死危堞既覆髙墉¶
復夷寥落殘徑依稀舊墀榛棘蔓而未合苔蘚分(疑/)乎¶
相滋伏熊鬬贙騰麕聚麋常鳴悍鷩乍嘯愁鴟不可勝¶
紀但令人悲胡風起兮馬嘶急漢月生兮鴈飛入可憐¶
久戍人懐歸空佇立有客志逺才雄秉義由𠂻負詩書¶
禮樂之用藴蕭曹魏邴之風虜庭髙枕河源鑿空霜犯¶
<pb:KR4h0022_WYG_045-5b>¶
鬢而先白塵染顔而少紅三為都䕶五掌元戎益封而¶
廣國事利而業崇獨見凌雲而作賦誰言坐樹而論功¶
者哉¶
　　　第二　　　　　　　　　　張　嵩¶
開元十有四年冬孟月張子出玉塞秉金鉞撫循邊心¶
窺按窮髪走汗漫之廣漠陟崢嶸之髙闕徒觀其風馬¶
哀鳴霜鴻苦聲塵昏白日雲繞丹旌虜障萬里戍沙四¶
平乗蒙恬之古築得拓跋之遺城伊昔晉人失政亡彼¶
<pb:KR4h0022_WYG_045-6a>¶
金鏡海水朝飛欃槍夕映鵝呈而二京繼覆馬渡而五¶
胡交盛慨逐鹿而争雄空瞻烏而莫定於是魏祖發大¶
號皷洪爐天授宏略神輸秘圖北清獯獫南振荆呉繇¶
是一太隂以建極則廣莫而論都遂徵板榦庀徒卒鏟¶
嶕嶢剞崛屼(一作剖/嵒屼)因方山以列榭按長城以為窟既¶
雲和而星繁亦丘連而岳突月觀霞閣左社右&KR0437;𤣥沼¶
泓汯湧其後白樓&KR1005;㠗興其前開士子之詞館列先王¶
之藉田靈臺山立璧水池圓雙闕萬仞九衢四達羽旄¶
<pb:KR4h0022_WYG_045-6b>¶
林森堂殿轇葛當其士馬精彊都畿浩穰始摧燕而滅¶
夏終服宋而平梁故能出入百祀聮延七主擊魯衞之¶
諸侯廓秦齊之土宇禮興樂盛修文耀武講六代之憲¶
章布三陽之風雨亦云已矣哉俄而髙祖受命崇儒重¶
才南廵主(疑/)鼎之邑北去軒轅之臺鵬搏海運鳳舉天¶
迴嗤紇真之鳥死憶新野之花開自朝河洛地空沙漠¶
代祀推移風雲蕭索温室樹古瀛洲水涸城未哭而先¶
崩梁無歌而自落魏家美人聞姓元新聲巧妙今古傳¶
<pb:KR4h0022_WYG_045-7a>¶
昔日流音遍華夏可憐埋骨委山樊城闕摧殘猶可惜¶
荒郊處處生荆棘寒飈動地胡馬嘶若個征夫不沾臆¶
人生榮耀當及時白髪須臾亂如絲君不見魏都行樂¶
處只今空有野風吹乃載歌曰雲中古城鬱嵯峨塞上¶
行吟麥秀歌感時傷古今如此報主懐恩奈老何¶
　　　北斗城賦(以池塘生/春草為韻)　　　　崔　損¶
昔炎漢之開國宅咸秦而設規闡都邑之壯麗紛制作¶
而多儀像蓬島以疏岳擬天河而鑿池館倚南山㨖雲¶
<pb:KR4h0022_WYG_045-7b>¶
霞而上出城侔北斗仰星漢而曾披何爽鳩之代謝驗¶
驪騵之運虧是以作之者不處居之者不為祚我神唐¶
丹青焜煌峻址雲矗層譙錦章&KR0456;赬壤以疊形凝皓粉¶
以飛光門結黄金之石檐施白璧之璫堞盤紆於曲檻¶
池徑復於圓塘城勢逶迤若台岑之隱映樓形宛轉似¶
崑崙之相望接千門之宫闕通八達之康莊既而鸞駕¶
西廵嚴扃晨啓羽衞咸集聲明克陳登睥睨以清夜聽¶
畢逋而候春儼雄㦸以耀武振鵷行而拱辰夕沈煙雲¶
<pb:KR4h0022_WYG_045-8a>¶
之色曉流車馬之塵引祥昭之爛漫吐佳氣而輪囷於¶
是嵗發青道池隍煦早堞霧縈林岸風柔草暖懸竇以¶
彌藹飾崇隅之增好映春水之澄澄納朝陽之杲杲惟¶
壯勢之崢嶸達洪規而鎮京望浮雲之黒水對翔鳳之¶
丹楹配宗子之永固等皇家之不傾俯賔庭而贊義終¶
自惡其輕生¶
　　　新築峨和城賦(以逺夷歸化邊/候肅清為韻)陳　諷¶
元侯以制敵之雄略期方隅之永清得奔衝之故地創¶
<pb:KR4h0022_WYG_045-8b>¶
備守之新城四合分形見岡巒之表裏百堵定制變勝¶
負之虚盈崪雲屯而霞起忽虎踞而龍行倚蒼壁以中¶
絶玷(第四十七卷長/春宫賦作粘)赬壤而外明將伐謀伐力制敵投¶
兵馭亭嶂於振䇿摧氐羌於矯衡是知地利攸歸兵家¶
大福我有巨防師無遺鏃神謀洞啓而機張天險載興¶
而板築于以巒披岡削嶺門崖谷(此兩句一作披岡/削嶺門崖塹谷)雉¶
堞霜皜麗譙雲矗連山上捧鬬士以之增威峭壁初嚴¶
戎王於焉慟哭矧夫勢雄形固師嚴令肅數萬落於屈¶
<pb:KR4h0022_WYG_045-9a>¶
指睇連營於寸目何蹔費於經營永無虞於敗覆故能¶
功圖彀内智出謀先髙厚不愆乎(一作/于)上命規模必合¶
於中權俾夫登陴荷㦸憑墉控弦虜魄暗褫漢烽不然¶
仰峻隅而已僨望懸門而不前懼摧鋒於百勝敢踏伏¶
於三邊者哉是知奇功不作俾殊俗而向化善守以威¶
即死士而知歸不然者戎輕無常獸困猶鬬安能使干¶
戈掃跡烽柝寢候仰新壘以投戈覆故巢而罷冦是知¶
威服德綏不獨逺夷彼或不讋我則成城以耀武彼能¶
<pb:KR4h0022_WYG_045-9b>¶
懐惠我則蹈道以貞師庶扄鐍而惟永顧咽㗋而在兹¶
彼周城朔方漢得赤坂無制勝之明術徒疲人以勤逺¶
豈比夫修武備清文苑將鳳沼以酬勲佇靈臺之伯偃¶
　　　華山為城賦(以因形設險坤/德所為為韻)　失　名¶
地控强秦路惟分陜有太華之作固若崇墉之生險絶¶
壑中抱重巒外掩倚雲漢而匝野屏開跨金方而當空¶
黛染千尋壁立萬雉雲屯龍盤日月虎視乾坤大河自¶
北而東呀為濬洫窮谷從中而斷豁若重門誠百二之¶
<pb:KR4h0022_WYG_045-10a>¶
光宅見九五之天尊偉夫襟帶皇都咽㗋上國磅礴乎¶
崤函之外隱軫乎豐鎬之側所以羅羣象吞八極展萬¶
祀而成在衆心冠三秦而位居一德况乎天地初霽雲¶
霞四披紅塵滅影碧落標奇宿霧市之氣尚疑煙闕聳¶
蓮峰之色不讓文陴顧萬夫之莫向信六國而奚為岌¶
岌神才言言天設連岸抱九州之路壯氣折諸侯之節¶
蕭蕭歸馬想飲窟之初還隠隠輕雷訝鳴鼔之不歇天¶
包地束鳥過雲輕萬仞垂峭千峰入𡨕髣髴虹蜺盡識¶
<pb:KR4h0022_WYG_045-10b>¶
旌旗之色依稀星月皆分孤矢之形疑其發跡混茫孕¶
兹重阻假巨靈拔山之力衞王者登龍之所不然安得¶
不費一錢不勤一旅削成而千里共峻作鎮而一人可¶
禦是宜堯為君而舜為臣道為主而德為隣與天地之¶
人共守使海内之士咸賔夫如是則東夷之與北狄雖¶
欲窺而何因¶
　　　函谷闗賦　　　　　　　閻伯璵¶
函谷天險𢎞農邦鎮南據二虢北荒三晉洞開一軌壁¶
<pb:KR4h0022_WYG_045-11a>¶
立千仞逕薦雙合梯苔孤峻世濁先封道康後順逺秦¶
塞近崤陵幽泉(或作/䆳)脉脉斷峰稜稜增陴霧杳聚柝煙¶
凝髙卑異級坻崿相承靡届靡究不騫不崩寔隄防之¶
樞轄為造化之緘縢齊之以權衡危不可得約之以符¶
璽信而有徵昏主既廢聖人以興慎終於始欲罷不能¶
觀夫憧憧往來驂駐成霧據于石東西十里臨其深前¶
後咫歩建瓴百二之國扼㗋三七之路幅員既長城小¶
而固恃元化之隂隲望彛倫之攸序於是敕用傳禁棄¶
<pb:KR4h0022_WYG_045-11b>¶
繻商君本魏之公子柱史乃周之臣符知結草之可守¶
故習坎以無虞原夫阻河稱深因山為衞背宇宙之衝¶
連阡陌之勢萬方納欵百工獻藝四旁磔攘諸侯之政¶
典一丸成功陪臣之邪説直指天符變稊夷之末横分¶
地維弛旂旒之贅聿修綱紀以遏醜戾或懸門而不發¶
殊勇夫之重閉懐徳維寧將鎮其細既皇漢之辟國寔¶
扄鐍於新安固之胡易捨之則難復襟帶於故道徒赬¶
壤而未乾善孟子之禁暴惡臧孫之謬官存古訓以是¶
<pb:KR4h0022_WYG_045-12a>¶
式庶斯文之不刋¶
　　　潼關賦　　　　　　　　張　翌¶
惟皇王之建國分中外於上京憑山河以作固閾夷狄¶
而騰聲誠曰咽㗋吞八荒而則大是稱巖險控萬國以¶
來平周有掌貨之節禮無闗門之征巨防宵扃倚洪波¶
而作鎮重扉擊柝連太華而為城創中代之新號變函¶
谷之舊名柱史老&KR0389;擁仙雲而西邁終軍童子建使節¶
而東行文仲不仁廢六闗而興誚王元有説封一丸而¶
<pb:KR4h0022_WYG_045-12b>¶
永清若用備不虞取諸繫象作邦畿之襟帶杜奸宄之¶
來往長墉矗兮雲屯曾樓赫以霞敞登臨者有知其地¶
雄踰越者無漏於天網亦有孟嘗奔走長宵未曙何白¶
馬之不談學雞鳴而乃去逢尉臣之一失或愚者之千¶
慮至如楚漢争雄沛公先入旗皷照耀兵戈翕習南面¶
則三傑齊驅東井則五星俱集寔靈命之所應亦人謀¶
而是及王道廓而已清帝業巍乎乃立窮四塞之艱阻¶
成百王之都邑故知建功定霸期乎此闗武侯矜於固¶
<pb:KR4h0022_WYG_045-13a>¶
險婁敬説乎河山視前烈之軌躅覽陳跡而躋攀既登¶
髙而能賦希駟馬而言還¶
　　　武闗賦(以海内無事重/闗不修為韻)　　　王　啟¶
路入商山中横武闗穿重門於固䕶屹峭壁以孱顔昔¶
在危時屯千夫而莫守今當聖日置一卒以常閒觀乎¶
地勢争雄山形互對西連蜀漢之險北接崤函之塞鏁¶
百二都綿幾千載世亂則阨限區宇時清則通流外内¶
當其六國連謀闗防日修則斯地也雲屯&KR0411;虎雪耀戈¶
<pb:KR4h0022_WYG_045-13b>¶
矛張儀出以行詐懐王入而竟留縱下客之雞鳴將開¶
莫可任公孫之馬白欲度無由及乎塵起九州波摇四¶
海秦鹿失而襟帶難保漢龍興而山河遽改豈料禦衝¶
之所此日全平未知擊柝之徒當時安在所謂以兵而¶
備者莫之能守以道而居者莫得而踰千里之金城湯¶
池終為漢有二世之土崩魚爛自是秦無今則要害何¶
虞平隆已久雖設險以猶在顧戒嚴而則不蕭條古壘¶
豈臧文之廢來寂寞空扉似楊侯之移後葢以文修武¶
<pb:KR4h0022_WYG_045-14a>¶
偃國泰時雍濬四溟而作塹廓八極以為墉遂使鼙皷¶
無喧一水之寒聲决决旌旗常卷(一作/偃)千載之暮色重¶
重嗟呼昔為洪樞今成隙地信無外以斯見寔善閑之¶
攸致儒有經其所感其事乃曰今朝西去豈無隨老氏¶
之人他日東還誰是識終童之吏¶
　¶
　¶
　¶
<pb:KR4h0022_WYG_045-14b>¶
　¶
　¶
　¶
　¶
　¶
　¶
　¶
　文苑英華卷四十五¶
