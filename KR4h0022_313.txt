# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.322904
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百一十三
<pb:KR4h0022_WYG_313-1a>¶
欽定四庫全書¶
　文苑英華巻三百一十三　宋　李昉等　編¶
　居處三¶
　　樓三十二首　　　　　　臺三十七首¶
　　樓¶
　　　江樓春望　　　　　　　　于武陵¶
樓上長江路舟車盡不閑鳥聲非故國春色是他山一¶
望雲復水幾重河與闗愁心隨落日萬里各西還¶
<pb:KR4h0022_WYG_313-1b>¶
　　　題安州浮雲寺樓寄湖州張郎中¶
　　　　　　　　　　　　　　　杜　牧¶
去夏疎雨餘同倚朱欄語當時樓下水今日到何處恨¶
如春草多事與孤鴻去楚岸柳無窮(集作/何窮)别愁紛若絮¶
　　此詩二百六十一巻重出今已削去¶
　　　登池州九峯樓寄張祜　　　前　人¶
百感中(集作/裏)來不自由角聲孤起夕陽樓碧山終日思¶
無盡芳草何年恨即休睫在眼前長不見道非身外欲¶
<pb:KR4h0022_WYG_313-2a>¶
(集作/更)何求誰人得似張公子千首詩輕萬户侯¶
　此詩二百六十巻重出今已削去¶
　　　過勤政樓　　　　　　　　前　人¶
千秋令(集作/佳)節名空在承露絲囊世已無惟有此苔偏¶
得(集作/稱)意年年因雨灑(集作/上)金鋪¶
　　　江樓夜别　　　　　　　　許　渾¶
離别奈情何江樓凝艷歌蕙蘭秋露重蘆葦夜風多深¶
怨寄情瑟逺愁生翠蛾酒酣相顧起明月棹寒波¶
<pb:KR4h0022_WYG_313-2b>¶
　　　登尉佗樓　　　　　　　　前　人¶
劉項持兵鹿未窮自乘黄屋島夷中南來作尉任囂力¶
北向稱臣陸賈功簫皷尚陳今世廟旌旗猶鎮昔時宫¶
越人未必知虞舜一奏薰絃萬古風¶
　　　題韶州驛樓(集作韶州韶/陽樓夜讌)　　前　人¶
待月江(集作/西)樓捲翠羅玉盃瑶瑟近星河簷前碧樹窮¶
秋宻忩外青山薄暮(一作/霧)多鴝鵒未知狂客舞(集作/醉)鷓¶
鴣先譲美人歌使君不(集作/莫)惜通宵醉(集作/歛)刀筆初從¶
<pb:KR4h0022_WYG_313-3a>¶
馬伏波¶
　　　咸陽城西(集作/東)樓晩眺　　　前　人¶
一上髙城萬里愁蒹葭楊柳似汀洲溪雲初起日沉閣¶
山雨欲來風滿樓鳥下緑蕪秦苑夕蟬鳴黄葉漢宫秋¶
行人莫問前朝(一作/當時)事渭水寒聲晝夜流¶
　　　和崔夫人新廣北樓登眺　　前　人¶
北望髙樓夏亦寒山重水濶接長安修梁暗換丹楹少¶
疎牖全開彩檻寛風巻浮雲披睥睨露凉明月墜(一作/堕)¶
<pb:KR4h0022_WYG_313-3b>¶
闌干庾公戀闕懐鄉處目送歸㠶下逺灘¶
　　　北樓　　　　　　　　　　李商隠¶
春物豈相干人生只强歡花猶曾斂夕酒竟不知寒異¶
域東風濕中華上象寛此樓堪北望輕命俯(集作/倚)危欄¶
　　　夕陽樓(在滎陽蕭侍郎/守滎陽日作)　　　前　人¶
花明柳暗曉天愁上盡重城更上樓欲問孤鴻向何處¶
不知身世自悠悠¶
　　　酬牛秀才登樓見示　　　　薛　逢¶
<pb:KR4h0022_WYG_313-4a>¶
旅舘再經秋心煩懶上樓年光同過隙人事且隨流骨¶
肉憑書問鄉闗託夢遊所嗟山郡酒傾盡只添憂¶
　　　嘉州驛樓晩望　　　　　　姚　鵠¶
樓壓寒江上開簾對翠㣲斜陽諸嶺暮古渡一僧歸忩¶
逈雲衢起汀遥鳥背飛誰言坐多倦目極自忘歸¶
　　　楚州宴花樓　　　　　　　趙　嘏¶
門外煙横載酒船謝公攜客醉華筵尋花偶坐將軍樹¶
飲酒方重刺史天幾曲艷歌春色裏斷行髙鴈暮雲邉¶
<pb:KR4h0022_WYG_313-4b>¶
分明聽得與人語願及行春更一年¶
　　　登安陸西樓　　　　　　　前　人¶
樓上華筵日日開眼前人事秪堪哀征車自入紅塵去¶
逺水長穿緑樹來雲雨暗更歌舞伴山川不盡别離盃¶
無由併寫春風恨欲下鄖城首重回¶
　　　鸛雀樓晴望　　　　　　　馬　戴¶
堯女樓西望人懐太古時海㠶通禹穴山木閉虞祠鳥¶
道殘虹挂龍潭返照移行雲如可馭萬里赴心期¶
<pb:KR4h0022_WYG_313-5a>¶
　　　同蕭山陳明府(集作/官長)縣樓登望¶
　　　　　　　　　　　　　　　方　干¶
坐㸔南北與西東逺近無非禮義中一縣繁花香送雨¶
五株垂柳緑牽風晝潮背海(集作/郭)喧還靜驛路穿林斷¶
復通仲叔受恩多感戀徘徊却惜(集作/怕)酒壺空¶
　　　長沙陪裴大夫登北樓　　　李羣玉¶
巖嶂隨髙歩琴罇奉勝遊金風吹緑簟湖(集作/湘)水入朱¶
樓朗抱雲開月髙情鶴見秋登臨多暇日非為賦消憂¶
<pb:KR4h0022_WYG_313-5b>¶
　　　江樓閒望懐闗内親知(集作闗/中親故)¶
　　　　　　　　　　　　　　　李羣玉¶
摇落江天欲盡秋逺鴻髙送一行愁音書寂絶秦雲外¶
身世蹉跎楚水頭年貎暗隨黄葉去時情深付碧波流¶
風淒日泠湘光(集作/江湖)晩駐目寒空獨倚樓¶
　　　漢陽太白樓　　　　　　　前　人¶
江上晴樓雲靄間滿簾江水滿忩山青楓緑草將愁去¶
逺入呉雲暝不還¶
<pb:KR4h0022_WYG_313-6a>¶
　　　題樟亭驛樓　　　　　　　喻坦之¶
危檻倚山城風㠶檻外行日生滄海赤潮落浙江清秋¶
晩遥峯出沙乾細草平西陵烟樹色長見伍員情¶
　　　題河中鸛雀樓　　　　　　張　喬¶
髙樓懷古動悲歌鸛雀今無野燕過樹隔五陵秋色早¶
水連三晉夕陽多漁人遺火成寒燒牧笛吹風起夜波¶
十載重來值摇落天涯歸計欲如何¶
　　　江樓作　　　　　　　　　前　人¶
<pb:KR4h0022_WYG_313-6b>¶
憑檻見天涯非秋亦可悲晩天㠶去疾春雪燕來遲山¶
水分鄉縣干戈足别離南人廢耕織早晩罷王師¶
　　　渭陽樓閒望　　　　　　　鄭　谷¶
千里二華見皇州望盡凝嵐即此樓細雨不藏秦樹色¶
夕陽空照渭河流前車寜見後車覆今日難忘昔(集作/昨)¶
日憂擾擾塵中猶(集作/殊)未已可能疏傅獨能休¶
　　　陪郢州張員外宴白雪樓　　許　棠¶
髙情日日閒多宴雪樓間灑檻江上雨當筵天際山帶¶
<pb:KR4h0022_WYG_313-7a>¶
㠶分浪色駐樂話朝班豈料覉遊者樽前得解顔¶
　　　雨後從陶郎中登庾樓　　　王真白¶
島邉漁艇聚天畔鳥行分此景堪誰畫文翁請綴文¶
　　　豫章江樓望西山有懐　　　陳　陶¶
水䕶星壇列太虚煙霓十八上仙(一作/真)居時人未識遼¶
東鶴吾祖曾傳寳鼎書終日章江催白鬢何年丹竈見¶
紅蕖桃花谷口春深淺欲訪先生赤鯉魚¶
　　　鳳州北樓　　　　　　　　羅　鄴¶
<pb:KR4h0022_WYG_313-7b>¶
城上層樓北望時閑雲逺水自相宜人人盡道堪圖畫¶
枉遣山翁醉習池¶
　　　慈恩寺東樓　　　　　　　曹　松¶
寺樓凉出竹非與曲江賖野水流穿苑(疑/)秦山壘入巴¶
風容離衆業(一作/葉)岸角積虚沙此地鐘聲近令人思海¶
涯¶
　　　早登新安縣樓　　　　　　羅　隠¶
闗城樹色齊徃事未全迷塞路真人氣封門壯士泥草¶
<pb:KR4h0022_WYG_313-8a>¶
濃延蝶舞花宻教鶯啼若以鳴為徳鸞凰不及鷄¶
　　　登夏州城樓　　　　　　　　前　人¶
寒聲獵獵戍旗風獨倚危樓(集作/欄)悵望中萬里山河唐¶
地土千年魂魄晉英雄離心不忍聽邉馬往事應須問¶
塞鴻好脫儒冠從校尉一枝長㦸六鈞弓¶
　　　登宛陵條風樓寄竇常侍　　　前　人¶
亂離時節懶登臨試借條風半日吟只有逺(集作逺/見晩)山¶
含煖律不知髙閣動歸心溪喧晩棹千聲浪雲䕶寒郊¶
<pb:KR4h0022_WYG_313-8b>¶
數丈隂自笑疎慵似麋鹿也教臺上費黄金¶
　　臺¶
　　　登琴臺　　　　　　　　　　梁簡文帝¶
蕪階踐昔徑復想鳴琴遊音容萬春罷髙名千載留弱¶
枝生古樹舊石染(一作浸初/學記作深)新流由來遞相嘆逝川終¶
不收¶
　　此詩一百七十四巻重出今已削去注異同為一作¶
　　　過建章故臺　　　　　　　　庾肩吾¶
<pb:KR4h0022_WYG_313-9a>¶
魯國觀遺殿韓城想舊臺仲宣原隰滿子建悲風來夏¶
蓮猶反植秋忩尚左(一作/不)開圖雲仍溜(集作/洩)雨書石(集/作)¶
(畫/水)即生苔及君觀(類聚/作歡)四望知余念(集作/詠)七哀¶
　　　宫殿石(類聚/作名)登臺　　　　　祖孫登¶
獨有相思意聊敞鳳凰臺蓮披(集作/枝)香稍上月明光正¶
來離鵠(類聚/作鶴)將雲散飛花似雪廻遥思竹林友前忩夜¶
夜開¶
　　　相如琴臺　　　　　　　　盧照隣¶
<pb:KR4h0022_WYG_313-9b>¶
聞有雍容地千年無四鄰園院風煙古池臺松檟春雲¶
疑作賦客月似聽琴人寂寂啼鳥處空傷遊子神¶
　　　登越王臺　　　　　　　　宋之問¶
江上越王臺登髙望幾回南溟天外合比户日邉開地¶
濕煙常起山晴雨半來冬花掃盧橘夏果摘楊梅跡類¶
虞飜枉人非賈誼才歸心不可見(集作/可度)白髮重相催¶
　　　登裴秀才廸小臺　　　　　王　維¶
端居不出户滿日空雲山落日鳥邉下秋原人外閒遥¶
<pb:KR4h0022_WYG_313-10a>¶
知逺林際不見此簷間好客多乗月應(一作/膺)門莫上闗¶
　　　登九思(集作/里)臺(是楚樊/姬墓)　　　張　説¶
楚國所以覇樊姬有力焉不懐沈尹禄誰諳(集作/進)叔敖¶
賢萬化茫無在孤墳獨巋然北分陽臺陌南識郢城阡¶
漠漠渚宫樹蒼蒼雲夢田登髙形勝出訪古令名傳自¶
我來符守因君樹蕙荃詩書將變俗絺纊忽彌天(集作/年)¶
志闌三折後愁值二毛前佇立帝京路遥心寄此篇¶
　　　登古陽雲臺　　　　　　　張九齡¶
<pb:KR4h0022_WYG_313-10b>¶
庭樹日衰䬃風霜未云已駕言遣憂思乗興求相似楚¶
國茲故都蘭臺有餘址傳聞㐮王世仍立巫山祀方此¶
全盛時豈無嬋娟子色荒神女至魂蕩宫觀裏蔓草今¶
如積朝雲為誰起¶
　　　陪王司馬登薛公逍遥臺　　前　人¶
嘗聞薛公淚非直雍門琴竄逐留餘跡悲凉見此心府¶
中因暇豫江上幸招尋人事已成古風流獨至今閒情¶
多感歎清景蹔登臨無復甘棠在空餘蔓草深晴光送¶
<pb:KR4h0022_WYG_313-11a>¶
逺目勝氣入幽襟水去朝滄海春來換碧林賦懐湘浦¶
弔碑想漢川沉曾是陪遊日徒為梁甫吟¶
　　　琴臺　　　　　　　　　　杜　甫¶
茂陵多病後尚愛卓文君酒肆人間世琴臺日暮雲野¶
花留寳靨蔓草見羅裙歸鳳求凰意寥寥不復聞¶
　　　鳳凰臺(山峻人不/至髙頂)　　　　　前　人¶
亭亭鳳凰臺北對西康州西伯今寂寞鳳聲亦悠悠山¶
峻路絶蹤石林氣髙浮安得萬丈梯為君居(集作/上)上頭¶
<pb:KR4h0022_WYG_313-11b>¶
恐有無母鶵饑寒日啾(集作/啁)啾我能剖心出飲啄慰孤¶
愁心以當竹實烱然忘外求血以當醴泉豈徒比清流¶
所重王者瑞敢辭微命休坐㸔綵翮舉(集作/長)縱意八極¶
周自天銜圖䜟(集作/瑞圖)飛下十二樓圖以獻(集作/奉)至尊議¶
以垂鴻猷再光中興業一洗蒼生憂深衷正為此羣盗¶
何淹留¶
　　　登單父陶少府半月臺　　　李　白¶
陶公有逸興不與常人俱築臺像半月逈出髙城隅置¶
<pb:KR4h0022_WYG_313-12a>¶
酒望白雲髙飈飛落梧(集作髙飈/起寒梧)秋山入逺海桑柘羅¶
平蕪水色緑且清(集作/明)令人思鏡湖終當過江去愛此¶
暫踟蹰¶
　　　陵歊臺　　　　　　　　　前　人¶
曠望登古臺臺髙極人目疊嶂列遥(集作/逺)空雜花間平¶
陸閒雲入忩牖野翠生松竹欲覽碑上文苔侵豈堪讀¶
　　　登金陵鳳凰臺　　　　　　前　人¶
鳳凰臺上鳳凰遊鳯去臺空江自流呉時(集作/宫)花草埋¶
<pb:KR4h0022_WYG_313-12b>¶
幽逕晉代(集作/國)衣冠成古丘三山半落青天外二水中¶
分白鷺洲總為(集作/盡道)浮雲能蔽日長安不見使人愁¶
　　　蘇臺覽古　　　　　　　　前　人¶
舊苑荒臺楊柳新採菱歌唱不勝春只今惟有西江月¶
曾照呉王宫裏人¶
　　　秋日登吳公臺上寺逺眺(寺即陳將呉明/徹戰地集作塲)¶
　　　　　　　　　　　　　　　劉長卿¶
古臺摇落後秋入望鄉心野寺來人少寒峯隔水深夕¶
<pb:KR4h0022_WYG_313-13a>¶
陽依舊壘寒磬滿空林惆悵南(集作/前)朝事長江獨至今¶
　　　嚴陵釣臺送李康成赴江東使¶
　　　　　　　　　　　　　　　劉長卿¶
潺湲子陵瀬髣髴如在目七里人已非千年水空緑新¶
安江上孤㠶逺應逐楓林萬餘轉古臺落日自蕭條寒¶
水無波更清淺臺上漁竿不復持却令猿鳥向人悲灘¶
聲山翠至今在遲爾行舟晩泊時¶
　　　登戱馬臺作　　　　　　　儲光羲¶
<pb:KR4h0022_WYG_313-13b>¶
君不見宋公杖鉞誅燕后英雄踴躍爭趍走小㑹衣冠¶
吕梁壑大徵甲卒碻磝口天開神武樹元勲九日茱茰¶
饗六軍泛泛樓船遊極浦摇摇歌吹動浮雲居人滿目¶
市朝變霸業猶存齊楚甸泗水南流桐栢川沂山北走¶
瑯瑘縣滄海沉沉晨霧開彭城烈烈秋風來少年自言¶
未得意日暮蕭條登古(集作/此)臺¶
　　　題嚴陵釣臺　　　　　　　張　繼¶
舊隠人如在清風亦似秋客星沉夜壑釣石俯春流鳥¶
<pb:KR4h0022_WYG_313-14a>¶
向喬枝聚魚依淺瀬遊古來芳餌下誰是不吞鈎¶
　　　阮公嘯臺　　　　　　　　包　融¶
荒臺森荆杞蒙蘢無上路傳是古人跡阮公長嘯處至¶
今清風在時時動林樹逝者昔已逺升攀想遺趣靜然¶
荒榛間久之若有晤靈光未歇滅千載知仰慕¶
　　　仙女臺　　　　　　　　　釋皎然¶
寂寞舊桑田誰家女得仙應無鷄犬在空有子孫傳古¶
木花猶發荒臺月尚懸暮來雲一片(一作行雲/低不散)疑是却¶
<pb:KR4h0022_WYG_313-14b>¶
歸年¶
　　　和邢端公登臺春望句句有春字之什¶
　　　　　　　　　　　　　　　釋皎然¶
春日繡衣輕春臺别有情春煙間草色春鳥隔花聲春¶
樹亂無次春山遥得名春風正飄蕩春甕莫須傾¶
　　　嚴公釣臺　　　　　　　　顧　况¶
靈芝産遐方威鳳家重霄嚴生何耿潔託志肩夷巢漢¶
后雖則貴子陵不知髙糠粃當世道長揖䕫龍朝掃門¶
<pb:KR4h0022_WYG_313-15a>¶
彼何人升降不同朝捨舟遂長徃山谷多清飈¶
　　　辭魏博田尚書出境後感恩戀徳因登藂臺¶
　　　　　　　　　　　　　　　楊巨源¶
薦書及龍鍾此事鏤心骨親知殊浪浪(疑作/恨恨)徒御方咄¶
咄(賔朋愴别/傔僕請行)藂臺邯鄲郭臺上見新月離恨始分明(原/闕)¶
(二/字)更超忽懐仁淚空盡感事情又發他時躧履聲曉日¶
照丹闕¶
　　　題嚴光釣臺　　　　　　　歐陽詹¶
<pb:KR4h0022_WYG_313-15b>¶
弭棹歴塵跡悄然闗我情伊無昔時節豈有今時名辭¶
貴不辭賤是心誰復行欽哉此溪曲永獨古風清(集作/英風)¶
(聲/)¶
　　　經嚴陵釣臺貽同舟者(三字集/作行侣)¶
　　　　　　　　　　　　　　　許　渾¶
故人天下定歸釣獨悠悠(集作碧/巖幽)舊跡隨臺古髙名寄¶
水流鳥喧羣木晩蟬吟(集作/急)衆山秋更待新安月憑君¶
暫駐舟¶
<pb:KR4h0022_WYG_313-16a>¶
　　　陵歊臺　　　　　　　　　前　人¶
宋祖髙臺(集作/陵歊)樂未廻三千歌舞宿層臺湘潭雲盡暮¶
山出巴蜀雪消春水來行殿有基荒薺合寢園無主野¶
棠開百年應(集作/便)作萬年計巖上(集作/畔)古碑空緑苔¶
　　　青陵臺　　　　　　　　　李商隠¶
青陵臺畔日光斜萬古貞魂倚暮霞莫許韓憑為蛺蝶¶
等閒飛上别枝花¶
　　　姑蘇臺　　　　　　　　　曹　鄴¶
<pb:KR4h0022_WYG_313-16b>¶
呉宫酒未銷又宴姑蘇臺美人和淚去半夜閶門開相¶
對正歌舞笑中聞鼓鼙星散九重門血流十二街一去¶
成萬古臺盡人不回時聞野田中拾得黄金釵¶
　　　登盧氏臺　　　　　　　　溫庭筠¶
勝地當通邑前山有故居臺高秋盡出林斷野無餘白¶
露鳴蛩急天時(疑作/晴天)度鴈踈由來放懐地非獨在吾廬¶
　　　燕臺二首　　　　　　　　聶夷中¶
燕臺累黄金上欲招儒雅貴得賢士來更下於隗者自¶
<pb:KR4h0022_WYG_313-17a>¶
然樂毅徒趨風走天下何必馳鳳書旁求向林野¶
　　　二¶
燕臺髙百尺燕滅臺亦平一種是亡國猶得禮賢名何¶
似章華畔空餘禾黍生¶
　　　題賈島吟詩臺　　　　　　張　喬¶
吟魂不復遊臺亦似荒丘一徑草中出長江天外流暝¶
烟寒鳥集殘月夜蟲愁願得生禾黍鋤平恨即休¶
　　　姑蘇臺　　　　　　　　　劉　駕¶
<pb:KR4h0022_WYG_313-17b>¶
勾踐飲膽日呉酒香滿杯笙歌入海雲聲自姑蘇來西¶
施舞初罷侍兒整金釵衆女不敢妒自比泉下泥越鼔¶
聲騰騰呉天滿塵埃難將甬東地更學㑹稽棲覇跡一¶
朝盡草中棠梨開¶
　　　陵歊臺　　　　　　　　　羅　鄴¶
髙臺今古(一作/日)竟(一作/境)長閒因想興亡百(疑一/作自)慘顔四¶
海已歸新雨露六朝空認舊江山槎翹獨鳥汀洲(一作/沙汀)¶
畔風亞荒榛雨雪間(一作風過/雪浪間)好是輪蹄來往便誰人¶
<pb:KR4h0022_WYG_313-18a>¶
不向此躋攀¶
　　　望仙臺　　　　　　　　　前　人¶
千金壘土望三山望(一作/雲)鶴無蹤羽衛還若說神仙求¶
便得茂陵何事隔(一作/在)人間¶
　　　姑蘇臺　　　　　　　　　羅　隠¶
譲髙泰伯開基日賢見延陵復命時未㑹子孫因底事¶
解崇臺榭為西施¶
　¶
<pb:KR4h0022_WYG_313-18b>¶
　¶
　¶
　¶
　¶
　¶
　¶
　¶
　文苑英華巻三百一十三¶
