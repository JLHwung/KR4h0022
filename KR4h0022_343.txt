# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:47.210575
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百四十三
<pb:KR4h0022_WYG_343-1a>¶
欽定四庫全書¶
　文苑英華巻三百四十三　宋　李昉等　編¶
　樓䑓宫閣¶
　　樓四首　　　䑓三首　　　宫三首¶
　　閣二首　　　園二首　　　亭五首¶
　經行¶
　　封丘作一首　　　　發閬中歌一首¶
　　金陵歌一首　　　　梁園歌一首¶
<pb:KR4h0022_WYG_343-1b>¶
　　襄陽歌一首　　　　長安歌一首¶
　　鄴城引一首　　　　鴻門行一首¶
　　顧渚行一首　　　　武源行一首¶
　　過荆門歌一首¶
　　　陪侍郎叔華登樓歌(集作宣州謝眺樓/餞别校書叔雲)¶
　　　　　　　　　　　　　　　李　白¶
棄我去者昨日之日不復留亂我心者今日之日足繁¶
(集作/多繁)憂長風萬里送秋鴈對此可以酧(集作/酣)髙樓蔡氏¶
<pb:KR4h0022_WYG_343-2a>¶
(集作/蓬萊)文章建安骨中間小謝又清發俱懐逸興壮思飛¶
欲上青雲(集作/天)覽明月抽刀斷水水更流舉杯銷愁愁¶
復(集作/更)愁男兒(集作/人生)在世不稱意明朝舉棹還滄洲(集/作)¶
(散髪弄/扁舟)¶
　　　越王樓歌　　　　　　　　杜　甫¶
綿州州府何磊落顯慶年中越王作孤城西北起髙樓¶
碧瓦朱甍照城郭樓下長江百丈青山頭落日半輪明¶
君王舊跡今人賞轉見千秋萬古情¶
<pb:KR4h0022_WYG_343-2b>¶
　　　江樓曲　　　　　　　　　李　賀¶
樓前流水江陵道鯉魚風起芙蓉老曉釵催(一作/催)鬢語¶
南風抽㠶歸來一日功鼉吟浦口飛梅(一作/遇飛)雨竿頭酒¶
旗換青紵簫騷浪白雲差池(一作/參差)黄粉油(集作/紬)衫寄郎¶
主新槽酒(一作/曲)聲苦(一作/善)無力南湖一頃菱花白眼前¶
便有千里愁小玉開屏見山色¶
　　　上官昭容書樓歌(貞元十四年友人崔仁亮於/東都買得研神記一巻有昭)¶
　　　　(容列名書縫處因/用感歎而作是歌)　　　　吕　温¶
<pb:KR4h0022_WYG_343-3a>¶
漢家媫妤唐昭容工詩能賦千載同自言才藝是天真¶
不服文夫勝婦人歌䦨舞罷閒無事縱恣優㳺(一作/柔)弄¶
文字玉樓寳架中天居緘竒祕異萬巻餘水精編帙緑¶
鈿軸雲母𢷬紙黄金書風飄(一作/吹)花露清旭時綺忩髙¶
掛紅銷帷香囊盛煙繡結絡翠羽拂案碧(集作/青)琉璃吟¶
披嘯巻紛無已皎皎淵機破(一作/碎)妍理詞縈綵翰紫鸞¶
廽思耿寥天碧雲起碧雲起心悠哉境深轉苦坐自催¶
金梯珠(一作/玉)履聲一斷瑶瑎日夜生青苔青苔閟九闗¶
<pb:KR4h0022_WYG_343-3b>¶
曽比群玉山神仙杳何許遺逸滿人間君不見洛陽南¶
市賣書肆有人買得研神記紙上香多蠧不成昭容題¶
處猶分明令人惆悵難為情¶
　　　春䑓引(寒食集畢/録事宅作)　　　　　陳子昻¶
感陽春兮生碧草之油油懐宇宙以傷逺登髙䑓而冩¶
憂遲美人兮不見恐青嵗之遂(集作/還)遒從畢公以酣飲¶
寄林塘而一留綵芳蓀於北渚憶桂樹於南洲何雲木¶
之英麗而池舘之崇幽星䑓秀士月旦諸子嘉(一作/喜)青¶
<pb:KR4h0022_WYG_343-4a>¶
鳥之辰迎火龍之始挾寳書與瑶琴芳蕙華而蘭靡乃¶
掩白蘏藉緑芷酒既醉樂未巳擊青鍾歌渌水怨青春¶
之萎絶贈瑶䑓之旖旎願一見而道(集作/尊)意結衆芳之¶
綢繆曷余情之蕩漾(集作/瀁)獨青雲以増愁悵三山之飛¶
鶴憶海上之白鷗且曰群仙去兮青春頺嵗華歇兮黄¶
鳥哀富貴榮樂㡬時兮朱宫碧堂生青苔白雲兮歸來¶
　　　姑蘇䑓　　　　　　　　　釋皎然¶
古䑓不見秋草凄却憶呉王全盛時千年月照秋草上¶
<pb:KR4h0022_WYG_343-4b>¶
呉王在時㡬廻望至今月出君不還世人空對姑蘇山¶
山中精靈安可覩轍跡人蹤麋鹿聚嬋娟西子傾國容¶
化作寒陵一堆土¶
　　　司天䑓　　　　　　　　　白居易¶
司天䑓仰觀俯察天人際羲和死來職事廢官不求賢¶
空取藝昔聞西漢元成間下陵上替(集作上/陵下替)謫見天北¶
辰㣲暗少光色四星煌煌如火赤耀芒動角射三台半¶
見(集作/上台)半㓕中台坼是時非無太史官眼見心知不敢¶
<pb:KR4h0022_WYG_343-5a>¶
言明朝趨入明光殿唯奏慶雲夀星見天文時變兩如¶
斯九重天子不得知不得知安用䑓髙百尺為¶
　　　連昌宫詞　　　　　　　　元　稹¶
連昌宫中滿宫竹嵗乆無人森似束又有墻頭千葉桃¶
風動落花紅簌簌宫邉老翁為余泣少年選進(集作/進食)因¶
曽入上皇正在望仙樓太真同凭欄干立樓上樓前盡¶
珠翠炫轉熒煌照天地歸來如夣復如痴何暇備言宫¶
裏事初過寒食一百六店舍無煙宫樹緑夜半月髙絃¶
<pb:KR4h0022_WYG_343-5b>¶
索鳴賀老琵琶定塲屋力士傳呼覔念奴念奴潜伴諸¶
郎宿湏臾覔得又連催特勅衘中許燃燭春嬌滿眼(一/作)¶
(眠/)睡紅銷掠削雲鬟旋装束飛上九天歌一聲二十五¶
郎吹管逐逡廵大遍梁州徹色色龜茲轟緑續李謩擪¶
笛傍宫墻偷得新飜數般曲平明大駕發行宫萬人皷¶
舞在途(集作/途路)中百官隊仗避岐薛楊氏諸姨車鬬風明¶
年十月東都破御路獨(一作/猶)存禄山過驅令供頓不敢¶
藏萬姓無言(集作/聲)淚潜墮兩京定後六七年却尋家舍¶
<pb:KR4h0022_WYG_343-6a>¶
行宫前莊園燒盡有枯井行宫門閉(文粹/作闥)樹宛然爾後¶
相傳六皇帝不到離宫門乆閉徃來年少説長安元武¶
樓成花蕚廢去年勅使因破竹偶值門開暫相逐荆榛¶
櫛比塞池塘狐兎驕癡縁樹木舞榭欹傾基尚在(集作/存)¶
文窻窈窕紗猶緑塵埋粉壁舊花鈿鳥啄風筝碎珠玉¶
上皇偏愛臨砌花依然御榻臨階斜蛇出鷰巢盤闘拱¶
菌生香案正當衙寝殿相連端正樓太真梳洗樓上頭¶
晨光未出簾影黒至今反挂珊瑚鈎指似(集作/向)旁人因¶
<pb:KR4h0022_WYG_343-6b>¶
慟哭却出宫門淚相續自從此後還閉門夜夜狐狸上¶
門屋我聞此語心骨悲太平誰致亂者誰翁言野父何¶
分别眼見耳聞為君説姚崇宋璟作相公勸諌上皇言¶
語切爕理隂陽禾黍豐調和中外無兵戎長官清强(集/作)¶
(平/)太守好㨂選皆言由相公開元欲(集作/之)末姚宋死朝¶
廷漸漸由妃子禄山宫裏養為(集作/)兒虢國門前閙如¶
市弄權宰相不記名憶得依稀(集作依/稀憶得)楊與李廟謀(集/作)¶
(謨/)顛倒四海摇五十年來作瘡痏今皇神聖丞相明詔¶
<pb:KR4h0022_WYG_343-7a>¶
書纔下呉蜀平官軍又取淮西賊此賊亦除天下寕年¶
年耕種宫前道今年不遣子孫耕老翁此意深望幸努¶
力廟謀休用兵¶
　　　驪宫髙　　　　　　　　　白居易¶
髙髙驪山上有宫朱樓紫殿三四重遲遲兮春日玉甃¶
暖兮温泉溢嫋嫋兮秋風山蟬鳴兮宫樹紅翠華不來¶
嵗月乆墻有衣兮瓦有松吾君在位已五載何不一幸¶
乎其中西去都城㡬多地吾君不來(集作/□)有深意一人¶
<pb:KR4h0022_WYG_343-7b>¶
出兮不容易六宫從兮百司偹八十一車千萬騎朝有¶
宴飫暮有賜中人之産數百家未足充君一日費吾君¶
修已人不知不自逸兮不自嬉吾君愛人人不識不傷¶
財兮不奪(集作/傷)力驪宫髙兮髙入雲君之來兮為一身¶
君之不來兮為萬民(集作/人)¶
　　　滕王閣歌　　　　　　　　王　勃¶
滕王髙閣臨江渚珮玉鳴鸞罷歌舞畫棟朝飛南浦雲¶
珠簾暮捲西山雨閒雲潭影日悠悠物換星移度㡬秋¶
<pb:KR4h0022_WYG_343-8a>¶
閣中帝子今何在檻外長江空自流¶
　　　兩朱閣　　　　　　　　　白居易¶
兩朱閣南北相對起借問何人家貞元雙帝子帝子吹¶
簫雙得仙五雲飄颻迎(集作/飛)上天第宅亭䑓不將去化¶
為佛寺在人間粧閤(集作/閣)妓樓何寂静桞似舞腰池似¶
鏡花落黄昏悄悄時不聞皷(集作/歌)吹聞鍾磬寺門勑牓¶
金字書尼院佛庭寛有餘青苔明月多閑地比屋齊(集/作)¶
(疲/)人無(一作/何)處居憶時平陽宅初置呑併平人㡬家地¶
<pb:KR4h0022_WYG_343-8b>¶
仙去雙雙作梵宫漸恐人家(集作/間)盡為寺¶
　　　南園　　　　　　　　　　李　賀¶
方領蕙帯折角巾杜若已老蘭芷(集作/苕)春南山削秀藍¶
玉合小雨歸去飛長(集作/凉)雲熟杏暖香梨葉老草銷(集/作)¶
(梢又註/作滿)竹柵鏁池根(集作痕/注作漘)鄭公鄉老開酒盎坐泛楚¶
奏(集作/酒)吟招䰟¶
　　　金谷園歌　　　　　　　　韋應物¶
石氏滅金谷園中水流絶當時豪右争驕侈錦為歩障¶
<pb:KR4h0022_WYG_343-9a>¶
四十里東風吹花雪滿川紫氛(集作/氣)凝閣朝景妍洛陽¶
陌上人廽首絲竹飄颻入青天晋武平呉恣懽醼餘風¶
靡靡朝廷變嗣世衰㣲誰肯憂二十四友日日空追逰¶
追逰詎可足共惜年華促禍端一發埋恨長百草無情¶
春自緑¶
　　　勞勞送亭歌(亭在江寕南十五里古/送别之所一名臨凔觀)¶
　　　　　　　　　　　　　　　李　白¶
金陵勞勞送客堂蔓草離離生道傍古情不盡東流水¶
<pb:KR4h0022_WYG_343-9b>¶
此日悲風愁白楊我乗素舸同康樂朗詠清川飛夜霜¶
昔聞牛渚吟五章今來何謝袁家郎苦竹寒聲動秋月¶
獨宿空簾歸夣長　　此日(集作/此地)¶
　　　宿東溪李十五山亭　　　　王季友¶
上山下山入山谷溪中落日留我宿松石依依當主人¶
主人不在意亦足名花出地兩重階絶頂平天一小齋¶
本意由來是山水何用相逢語(一作/話)舊懐¶
　　　奉和禮部李尚書酬楊著作竹亭歌¶
<pb:KR4h0022_WYG_343-10a>¶
　　　　　　　　　　　　　　　權徳輿¶
直城朱戸相邐連九逵丹轂聲闐闐春官自有花源賞¶
終日南山當目前晨摇玉珮趨温室暮入竹蹊(集作/溪)疑¶
洞天煙銷雨過㸔不足晴翠鮮颷逗深谷獨謡一曲泛¶
流霞閑對千竿連净緑縈廽疏鑿隨勝地石磴巖扉光¶
景異虛齋寂寂清籟吟幽澗紛紛雜英墜家承麟趾貴¶
劔有龍泉賜上奉明時事無事人間方外興偏多能以¶
簮纓狎薜蘿嘗通内學青蓮偈更奏新聲白雪歌風入¶
<pb:KR4h0022_WYG_343-10b>¶
松雲歸棟鴻飛滅處猶目送蝶舞閒時忽成夣(集作夣/忽成)¶
蘭䑓有客叙交情返照中林曵履迎(集作/聲)直為君恩(集/作)¶
(思/)催造膝東方辨色謁承明¶
　　　蕭常待癭栢亭歌　　　　　盧　綸¶
栢之異者山中靈好人截斷為君亭雲翻浪巻不可識¶
鳥獸成形花倒植莓苔舊㸃色尚青霹靂殘痕節猶黒¶
金貂主人漢三老構此窮年下朝早心規目製不暫疲¶
匠者受詞無一詞清晨拂匣菱生鏡落日凭欄星滿池¶
<pb:KR4h0022_WYG_343-11a>¶
攅薨闘拱無斤跡根癭聯懸同素壁數層亂冩雲裏峰¶
萬片争呈雪中石重簾不動自飄香似到&KR0801;洲白雪(集/作)¶
(玉/)堂水精如意方同(集作/全)色雲母屏風遂掩光四堦綿¶
綿被纎草草上依㣲衆山道松間汲井煙翠寒洞裏圍¶
碁天景好愚儒敢欲賀成功鸞鳯栖翔固不同應念廢¶
材今接地一枝思寄戸庭中¶
　　　白沙亭逄呉叟歌　　　　　韋應物¶
龍池宫裏上皇時羅衫寳帯香(一作/春)風吹滿朝豪士今¶
<pb:KR4h0022_WYG_343-11b>¶
已盡欲話舊逰人不知白沙亭上逄(一作/遭)呉叟愛客脱¶
衣且沽酒問之執㦸亦先朝零落艱難却負樵親觀文¶
物蒙雨露見我昔年侍丹霄冬狩春祠無一事歡逰洽¶
醼多頒賜嘗陪夕月行宫齋毎返温泉㶚陵醉星嵗再¶
周十二辰爾來不語今為君盛時忽去良可恨一身(集/作)¶
(生/)坎&KR0452;何足云¶
　　經行　　　　　　　　　　　髙　適¶
　　　封丘作¶
<pb:KR4h0022_WYG_343-12a>¶
我本漁樵孟諸野一生自是悠悠者乍可狂歌草澤中¶
寜堪作吏風塵下只言小邑無所為公門百事皆有期¶
拜迎官長心欲破(集作/碎)鞭撻黎庻令人悲歸(集作/悲)來向¶
家問妻子舉家盡笑(集作/道)今如此生事湏依(集作/應湏)南畆¶
田世情付與東流水夣想舊山安在哉為衘君命日(集/作)¶
(且/)遲廽乃知梅福徒為爾却(集作/轉)憶陶潜歸去來¶
　　　發閬中歌　　　　　　　　杜　甫¶
前有毒蛇後猛虎溪行盡日無村塢江風蕭蕭雲拂地¶
<pb:KR4h0022_WYG_343-12b>¶
山木慘慘天欲雨女病妻憂歸意速秋花錦石誰復數¶
别家三月一書來(集作/得書)避地何時免愁苦¶
　　　金陵歌送别范宣　　　　　李　白¶
石頭巉巖如虎踞陵波欲過滄洲(集作/江)去鍾山龍盤走¶
勢來秀色横分厯陽樹四十餘帝三百秋功名事跡隨¶
東流白馬小兒(集注作/金鞍)誰家子泰清之嵗來闗囚(集注/作吹)¶
(唇虎嘯/鳯凰樓)金陵昔時(集作/日)何壮哉席巻英豪天下來冠盖¶
散為煙霧盡金輿玉座(一作/輦)成寒灰扣劔悲吟空咄嗟¶
<pb:KR4h0022_WYG_343-13a>¶
梁陳白骨亂如麻天子龍沉景陽井誰歌玉樹後庭花¶
此事傷(一作北/地悲)心不能道城(集作/目)下離離長春草送爾¶
長江萬里心他年來訪南山皓¶
　　　梁園吟(見三百三/十六巻)　　　　　李　白¶
　　　襄陽歌(見二百/一巻)　　　　　　李　白¶
　　　長安道(見一百九/十二巻)　　　　　韋應物¶
　　　鄴城引　　　　　　　　　張　鼎¶
君不見漢家失綂三靈變魏武争雄六龍戰盪海呑江¶
<pb:KR4h0022_WYG_343-13b>¶
制中國廽天運斗應南面隠隠都城紫陌開迢迢分野¶
黄星見流年不駐漳河水明月俄終鄴國宴文章猶入¶
管絃新帷座空銷狐兎塵可惜望陵歌舞處松風四靣¶
暮愁人¶
　　　鴻門行　　　　　　　　　袁　瓘¶
少年買意氣百金不辭費學劔西入秦結交北逰魏秦¶
魏多報人與代亦殊倫由來不相識皆是暗相親寳馬¶
青絲轡狐裘貂䑕服(一作/皮)晨過劇孟逰暮投咸陽宿然¶
<pb:KR4h0022_WYG_343-14a>¶
諾本云云諸侯莫不聞猶思百戰術更逐李將軍始從¶
㶚陵下遥遥度朔野北風聞楚歌南庭見胡馬胡馬秋¶
正肥相邀夜合圍戰酣烽火滅路斷救兵稀白刄縱横¶
逼黄塵飛不息虜騎血灑衣單于淚霑臆獻凱雲䑓中¶
自言塞上雄將軍行失勢部曲遂無功新人不如舊新¶
(一作/舊)人不相救萬里長飄飄十年計不就棄置難重論¶
驅馬度鴻門行㸔楚漢事不覺風塵昏寳劔中夜撫悲¶
歌聊獨舞此曲不可終曲終淚如雨¶
<pb:KR4h0022_WYG_343-14b>¶
　　　顧渚行寄裴方舟　　　　　釋皎然¶
我有雲泉隣渚山山中茶事頗相闗鶗鴂鳴時芳草死¶
山家漸欲収茶子伯勞飛日芳草滋山僧又是採茶時¶
由來慣採無近逺隂嶺長兮陽崖淺大寒山下葉未生¶
小寒山中葉初巻(二山/名)吳姹携籠上翠㣲蒙蒙香刺罥¶
春衣迷山乍被落花亂度水時驚啼鳥飛家園不逺乗¶
露摘歸時露綵猶滴瀝初看抽出欺玉英更取煎來¶
勝金液昨夜西風雨色過朝尋新茗復如何女宫露澁¶
<pb:KR4h0022_WYG_343-15a>¶
青芽老堯市人稀紫筍多紫筍青芽誰得識日暮探(疑/作)¶
(採/)之長太息清冷真人待子元(仙傳清冷真人裴君/與道人真子元為友)貯¶
此芳香思何極¶
　　　武源行　　　　　　　　　前　人¶
昔年群盗阻江東呉山動摇楚澤空齊人示戴(二字/疑)蜂¶
蠆毒羙稷化為荆棘叢匃匃四顧多窑宂浮雲白波不¶
妨同萬人死地當虎口一旦生涯懸皷中昨日將軍狥¶
死節悉何生昏(二字/疑)䧟成血胷中豹畧張陣雲握内蛇¶
<pb:KR4h0022_WYG_343-15b>¶
矛揮白雪長州南去接孤城居人散盡皷謲(疑/)驚三春¶
不見芳草色四面惟聞刁斗聲此時狂㓂紛如市君當¶
要衝固深壘縱横計出皆獲全士卒身先毎輕死掃平¶
氛祲望呉門人閑嵗羙桑柘繁比屋全生受君賜連營¶
罷戰頂君恩如何弃置功未録通籍無名滯江曲灞亭¶
不重李將軍漢爵猶輕蘇屬國荒營寂寂隠山椒春意¶
空驚故栁條野戰攻城只如此即今誰是霍嫖姚¶
　　　過荆門歌　　　　　　　　李　紳¶
<pb:KR4h0022_WYG_343-16a>¶
荆江水闊煙波轉荆門路遶山葱蒨㠶勢侵雲㓕又明¶
山呈(疑作/程)背日昏黄見青青麥壠啼飛鴉寂寞野逕棠¶
梨花行行驅馬萬里逺漸入煙嵐危棧賖林中有鳥飛¶
幽谷月上千巖一聲哭腸斷思歸不可聞人言恨魄來¶
巴蜀我聴此鳥祝我魂死勿學此聲衘寃縱為羽族莫¶
栖息直上青雲呼帝閽此時山月如衘鏡巖岫參差互¶
輝映皎㓗深㸔入澗泉分明細見樵人逕隂森鬼廟當¶
郵亭鷄豚日宰聞羶腥愚夫禍福自迷惑魍魎慿何通¶
<pb:KR4h0022_WYG_343-16b>¶
百靈月低山曉問行客已酧椒漿拜荒陌惆悵忠貞徒¶
自持誰祭山頭望夫石¶
　¶
　¶
　¶
　¶
　¶
　文苑英華巻三百四十三¶
