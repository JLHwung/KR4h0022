# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:51.681537
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百八十二
<pb:KR4h0022_WYG_482-1a>¶
欽定四庫全書¶
　文苑英華卷四百八十二　宋　李昉等　編¶
　方正¶
　　賢良方正策七道¶
　　賢良方正策七道¶
　　　第一道¶
問朕聞經國體野取則於天文設官分職用立於人紀¶
名實相副自古稱難則哲之方深所不易朕以薄徳謬¶
<pb:KR4h0022_WYG_482-1b>¶
荷昌圖思欲追逸軌於上皇拯羣生於季俗澄源正本¶
式啓惟新俾用才委能靡失其序以事効職(荅䇿/作力)各得¶
其長至於考課之方猶迷於去取黜陟之義尚惑於古¶
今未知何帝之法制可遵何代之沿革斯衷此雖戔戔¶
束帛每賁於丘園翹翹錯薪未獲於英楚並何方啓塞¶
以致於兹竚爾深謀朕將親覽¶
　　　對　　　　　　　　　　　張柬之¶
對臣聞仲尼之作春秋也法五始之要正王道之端微¶
<pb:KR4h0022_WYG_482-2a>¶
顯闡幽昭隆大業瀍洛之功既備範圍之理益深伏惟¶
陛下受天明命統輯黎元載黄屋負黼扆居紫宫之邃¶
(一作/中)坐明堂之上順陽和以布政攝三吏而論道雍容¶
髙拱金聲玉振徵求無厭誤及厮賤微臣材朽學淺誠¶
不足以膺嚴㫖揚天休雖然敢不盡芻蕘罄狂瞽悉心¶
竭節昧死上對臣聞天者羣物之祖王者受命於天故¶
則天而布列職天生蒸民樹之君長以司牧之自非聰¶
明睿哲齊聖廣淵不能使人樂其生家安其業陛下徳¶
<pb:KR4h0022_WYG_482-2b>¶
自天縱慈憫元元既樂其生且安其業臣聞瑞者上天¶
所以申命人主也故使麒麟遊於囿鳳凰集於庭慶雲¶
出神龍見其餘草木烟露之祥不可勝記陛下日慎一¶
日雖休勿休故天申之以禎石告之以神文大矣哉聖¶
人之鴻業也臣聞河圖洛書之不至也久矣孔子曰鳳¶
鳥不至河不出圖吾已矣夫師說曰聖人自傷已有能¶
致之資而天不致也陛下有能致之資而天蘊者所以¶
扶助聖徳撫寧兆人也臣觀今朝廷含章贍博之士鯁¶
<pb:KR4h0022_WYG_482-3a>¶
言正議之臣陛下誘而進之並踐丹地伏青規顒顒昻¶
昻雲屬霧委鸞騫鳳振(一作/翥)佩金鳴玉曵朱紱揚翠緌¶
充牣於階庭者矣昔舜舉十六相去四凶人有大功二¶
十而為天子前史美之稱曰盡善盡美雖甚盛徳無以¶
加此陛下彰善去惡昭徳塞違萬萬於虞舜自託薄徳¶
愚臣何足以望清光而敢有議哉制策曰思欲追逸軌¶
於上皇拯羣生於季俗澄源正本式啓惟新臣聞善言¶
古者必考之於今善談今者必求之於古臣竊以當今¶
<pb:KR4h0022_WYG_482-3b>¶
之務而稽之往古以往古之跡而比之當今以為三皇¶
神聖其臣不能及故於(疑/)親之陛下刋列格正爰書脩¶
本業著新誡建總章以申嚴配置法匭以濟窮寃此前¶
聖所不能為非羣臣之所能及也今朝廷之政上令下¶
行如身之使臂臂之使手百僚師師罔不咸乂此羣臣¶
之能奉職也書曰元首明哉股肱良哉庶事康哉故臣¶
以為陛下有三皇之位而能隆三皇之業也臣以今之¶
刺史古之十二牧也今之縣令古之百里君也有官聨¶
<pb:KR4h0022_WYG_482-4a>¶
焉有社稷焉可謂重矣任非其材其害亦重矣昔周宣¶
王欲訓其人問於樊仲曰吾欲訓人諸侯誰可者仲曰¶
魯侯肅恭明神敬事耆老必咨於故實問於遺訓乃立¶
之晉之名臣亦言舍人洗馬一時之髙選臺郎御史萬¶
邦之俊哲若出於宰牧頌聲興矣由此言之則古牧州¶
宰縣者不易其人也自非惠訓不倦動簡天心者未可¶
委以五符之重百里之寄今則不然多以門資擢授或¶
以勲階蒞職莫計清濁無選藝能負違聖誡安肯肅恭¶
<pb:KR4h0022_WYG_482-4b>¶
明神輕理慢法安肯敬事耆老取捨自便安能求之故¶
實舉措縱欲安能問之遺訓選異一時之髙材非萬邦¶
之俊傑於是多其僕妾廣其資産齒角兩兼足翼雙備¶
蹈瑕履穢不顧亷恥抵網觸羅覆車相次孔子曰旣得¶
之患失之苟患失之無所不至矣故臣以為陛下有三¶
皇之人無三皇之吏也制策曰俾用才委能靡失其序¶
以事効力各得其長至於考課之方猶迷於去取黜陟¶
之義尚惑於古今未知何帝之法制可遵何代之沿革¶
<pb:KR4h0022_WYG_482-5a>¶
斯衷臣聞皇王之制殊條共貫雖有改制之名無不相¶
因而立事孔子曰殷因於夏禮所損益可知周因於殷¶
禮所損益可知其或繼周者雖百世可知也然則虞帝¶
之三考黜陟周王之六廉察士雖有沿革所取不殊期¶
於不濫而已陛下取人之法甚明考績之規甚著臣以¶
為猶舟浮於水車轉於陸雖百王無易也今丘園已賁¶
英楚雲集啓塞之路豈愚臣所能輕云也謹對¶
　　　第二道¶
<pb:KR4h0022_WYG_482-5b>¶
問朕聞軌物垂訓必隨(一作/體)正於因生開國承家理崇¶
光於敦本故七葉貂珥表金室之榮十紀羽儀峻班門¶
之躅保姓受氏義先於睦親翼子謀孫事隆於長發朕¶
以塞昧叨奉先靈墜典咸新遺章畢覩思欲甄明譜系¶
澄汰簪裾𣲖别淄澠區分士庶至如陳田互出虢郭俱¶
開束晢改漢𫝊之宗輔果易晉卿之號巨君之姓曾非¶
馭鶴(王子/晉也)之苗元海之家諒非擾龍之族永言紕繆良¶
用憮然子大夫十室推英三冬富學允迪褎然之舉宜¶
<pb:KR4h0022_WYG_482-6a>¶
揚鏘爾之詞至若北郭南宫本因何義三烏五鹿起自¶
何人公孫之由司馬之姓咸加辨析且顯指歸式副對¶
揚朕將親覽¶
　　　對¶
對臣聞保姓受氏明乎典訓或因地以賜姓或因官而¶
命氏或官以代功亦以官族或所居之地因以為氏諸¶
侯之子稱為公子公子之子稱為公孫公孫之子乃以¶
其王父字為氏後代因之亦以為姓田陳虢郭以聲近¶
<pb:KR4h0022_WYG_482-6b>¶
而遂分輔果束晢以避難而更改王莽以田王為氏元¶
海因漢甥立族騷括分南北之號充宗為五鹿之先應¶
氏著書具表三烏之始司馬司徒是曰因官公孫叔孫¶
春秋備載陛下盡六藝之英窮百氏之要淑問揚天地¶
𤣥情貫幽顯黄竹清歌詞窮五際白雲髙唱文包萬象¶
昔曹門三祖道愧由庚劉氏四葉仁非解愠豈若睿思¶
瓊敷同雨露之霑漸(一作/漬)神機苕發等曦望之照臨起¶
帝典而孤立孕皇墳而獨秀臣沐浴淳和叨承至訓名¶
<pb:KR4h0022_WYG_482-7a>¶
聞於聖聴言奏於闕前謹對¶
　　賢良方正策¶
　　　第一道(後篇題/作政理)¶
問欲使吏潔氷霜俗忘貪鄙家給人足禮備樂和庠序¶
交興農桑競勸善師期於不陣上將先於伐謀未待干¶
戈遽清(一作/淨)金庭之祲無勞轉運長銷玉塞之塵利國¶
安邊佇聞良算明言政要朕將親覽¶
　　　對　　　　　　　　　　　吳師道¶
<pb:KR4h0022_WYG_482-7b>¶
對臣聞棲培塿者不覩嵩泰之干雲遊濘濚者詎識滄¶
溟之沃日臣蒿萊弱質衡泌鯫生未(一作/焉)識廣厦之居¶
安知大牢之味不量蕞爾輕縱(一作/從)褎然謬達天聽兢¶
惶聖問粤惟皇家出震累葉重輝天人歸七百之期宗¶
祊聨億兆之慶太宗以明一察(一作/體)道括珠囊而總萬¶
方髙宗以通三御宸轉金鏡而清九服用能肅清天歩¶
夷坦帝途垂莫大之鴻基託非常之元聖伏惟皇太后¶
陛下道超鍊石化軼捫天被子育之深仁𢎞母儀之博¶
<pb:KR4h0022_WYG_482-8a>¶
愛星階已正尚雖休而勿休宸極既安猶損之而又損¶
方欲還淳返朴振三古之頺風緝政蒼生降四海之昌¶
運㧞幽滯舉賢良黜讒邪進忠讜故得鴻稽(大鴻大稽/黄帝相也)¶
接軫和宇宙之陰陽龍武(書䕫龍/朱虎)分曹節風雨之春夏¶
禮樂備舉學校如林俗知廉讓之風人悦農桑之勸猶¶
復旁求謏議虚佇芻蕘既屬對敭敢陳庸瞽誠願察洗¶
幘布衣之士任以台衡擢委金讓玉之夫居其令守則¶
俗忘貪鄙吏潔氷霜矣旌好學之流賞力田之伍則家¶
<pb:KR4h0022_WYG_482-8b>¶
罕貧惰位列文儒矣降通親之使喻彼梟心發和戎之¶
官收其鷄肋則四夷左袵顛倒來王三(一作/二)邊元惡謳¶
謡仰化矣自然籠羲駕昊六五帝而四三皇逺肅邇安¶
飛英聲而騰茂實謹對¶
　　此篇問答又載四百九十六卷今削去注異同為¶
　　一作¶
　　　第二道(後篇題/作求賢)¶
問朕聞運海摶扶必藉垂天之羽乘流擊汰必佇飛雲¶
<pb:KR4h0022_WYG_482-9a>¶
(一作/端)之檝是知席蘿黄屋握(一作/緬)鏡紫微誠(一作/咸)資獻¶
替之功必待弼諧之助所以軒轅撫運遂感大風之祥¶
伊帝乗時遽致秋雲之兆朕雖慙古烈而情切上皇未¶
校滋泉之占猶虚傅野之夢欲使歲星入仕風伯來朝¶
河薦蕭張之名山降甫申之佐垂衣佇化端拱仰成多¶
士溢於周朝得人過於漢日行何政道可以至斯(一作/不知)¶
(何道可/致英才)思聞進善之言以副求賢之㫖¶
　　　對¶
<pb:KR4h0022_WYG_482-9b>¶
對臣聞立極膺乾之君當宁御坤之主欲臻至道將隆¶
(一作/扶)景化莫不旁求俊彦廣命英竒凝庶績以安人綏¶
萬邦(一作/方)而撫俗是故軒丘膺籙委四監以埀衣丹陵¶
握圖舉八元而光宅於是齊桓擬之於飛翼殷武興之¶
以羮梅(一作/調羮)克賛人謀寔宣神化陛下功包邃(一作/遽)古¶
道逸上皇授受惟明謀謨克序弼輔之任總風力(一作/后)¶
於前驅燮理之司列伊周(一作/尹)於後乘振鷺翔鸞之客¶
畢凑天階乘箕降昴之英咸趨日路猶且慮心卜兆託¶
<pb:KR4h0022_WYG_482-10a>¶
想旁求冀山谷之無遺庶賢良之畢萃俯訪愚魯(一作/叟)¶
敢述明敭誠願發徳音下明詔咨列嶽訪羣公舉爾所¶
知不遺於側陋知人不易無輕於慎擇下僚必録上賞¶
頻霑則葉縣遊龍自九天而下降燕郊駿馬赴千金而¶
遥集漢未為得周豈能多盡善盡美於斯為盛謹對¶
　　此篇問答又載五百二十巻今削去注異同為一¶
　　作¶
　　　第三道(後篇題/作祥瑞)¶
<pb:KR4h0022_WYG_482-10b>¶
問朕聞明王闡化感人靈之心聖后宣風移動植之性¶
遂使翔龍薦檢鳴鳳司晨獸解觸邪草能指佞仰(一作/永)¶
惟前烈何徳而臻此乎朕逖聽遂初載欽神化每欲反¶
斯焭薄景彼上皇欲使瑞蓮司庖僊蓂候月逰四靈於¶
翠苑集五老於榮河致此休徵良由政感佇聞啓沃以¶
副虚襟¶
　　　對¶
對臣聞化浹乾樞景緯呈其靈貺澤周坤絡卉木效其¶
<pb:KR4h0022_WYG_482-11a>¶
禎祥是以若霧非煙必應文明之后九莖三秀允符光¶
宅之君陛下應期納籙撫運登皇孝道格於𤣥穹仁心¶
光於紫極自臨萬域輯御羣方靈瑞屢臻休徵荐至五¶
蹄仁獸樂君囿而來遊六象(一作/翼)威禽拂帝梧而萃止¶
豈直銀黄玉紫雉白烏丹(一作黄金紫/玉白雉丹烏)飜鄗上之二桴¶
(一作/雙杯)㧞江間之三脊固亦巡河受檢拜洛披圖降五老¶
於星躔歸四神於雲路盛矣美矣巍乎煥乎躪三五以¶
騰徽吞八九而髙視尚且崇謙讓之道守冲撝之徳抑¶
<pb:KR4h0022_WYG_482-11b>¶
斯天瑞訪此人謀陛下雖不宰(一作徒/不幸)其成功微臣亦¶
不知其所謂謹對¶
　　　第四道(後篇題/作五運)¶
問朕聞三微遞(一作/迭)代哲后所以承天五運因循明王¶
由之革命或金水而鱗次應火木以環周或寅子變正¶
天人之統斯辨驪騵改色昏旦之用有殊兹乃渙汗圖¶
書昭彰厯數受位(一作/乗)出震以迄(一作/邐迤)于今莫不母子¶
相承終始交際然而都君土徳飜乃尚青天乙水行寧¶
<pb:KR4h0022_WYG_482-12a>¶
宜用白深明要㫖其義何從若以秦氏覇基便有符於¶
紫色則魏人鼎足豈復應(一作/紀)於黄星緬鏡前修又以¶
(一作/為)矛盾張蒼之議既頗反於公孫賈𫝊之談復逺乖¶
於劉向子大夫學包羣玉文擅鏘金既聽南史之篇方¶
佇東堂之問詳敷事實靡得浮詞商𣙜前儒誰(一作/却)為¶
折𠂻¶
　　　對¶
對臣聞方圓既闢帝王斯建四遊將六氣交馳五徳與¶
<pb:KR4h0022_WYG_482-12b>¶
三微遞變自攝提著紀出震登皇循木火而相承用驪¶
騵而繼作雖復武功文徳揖讓干戈御旒扆以髙居握¶
圖籙而深視莫不埀天人之統順寅子(一作/丑)之正始終¶
之際何莫由斯暨乎運偶都君時云土徳道鍾天乙數¶
叶水行子勝母而尚青母生金而尚(一作/亦)白略言其美¶
斯窮奥㫖至若秦居閏位紫實非正之符魏得中區黄¶
標應星之紀未有(一作/為)矛盾允愜随時漢祖承天人多¶
異議張蒼言水而黑畤方興公孫據土而黄龍復應代¶
<pb:KR4h0022_WYG_482-13a>¶
(疑作/逮)二劉之父子推五運之相沿(代二至相沿十二字/一作賈傅之言雖逺)¶
(劉向之論/可推也)較彼前談斯為折衷臣學非博古識昧知新¶
輕陳管穴之窺猥奉天人之問慚惶靡地(一作/既)悚越兼¶
深謹對¶
　　右第三第四道問答並又載五百卷今削去注異¶
　　同為一作¶
　　　第五道(後篇題作歴/代帝王為理)¶
問朕以紫極暇景青史散懷𦕈尋開闢之源遐覽帝王¶
<pb:KR4h0022_WYG_482-13b>¶
之道或載記遥邈無其處而有其名或墳籍䘮亡有其¶
號而無其事將求故實(一作/必)以佇多聞至如化被柱州¶
(遁甲開山圖天皇/在柱州崑崙山下)創基刑馬(一作熊耳按開山圖地皇/興於熊耳山又榮氏曰人)¶
(皇生於刑馬山今對/策曰地皇故兩存之)兩代之事誰逺五徳之運何承石¶
樓之都(開山圖有巢氏/治石樓南山)見匪均霜之地窮桑之壤(帝王/世紀)¶
(少昊邑/於窮桑)元非測景之區時將城彼偏方惟一隅而獨王¶
輕兹中土棄九洛而不營大夏之時化臻禁甲隆周之¶
日道致韜戈而七十一征翻在鳳凰之運五十二戰更¶
<pb:KR4h0022_WYG_482-14a>¶
屬雲官之期斯則偃伯之人無聞於太古推鋒之弊反¶
息於中葉澆淳之道名實何乖欲令歴選前聖逺稽上¶
徳採文質之令猷求損益之折衷何君可以為師範何¶
代可以取規繩遲爾昌言以沃虚想¶
　　　對¶
對臣聞一剖為三始鴻濛於太易九變於七漸茫昧於¶
無為既分清濁之儀乃列君臣之位則有天皇首出瞰¶
柱州而宅土地皇革命俯刑馬(一作符/熊耳)以開都年匪異¶
<pb:KR4h0022_WYG_482-14b>¶
於萬八千號稍殊於七十二既云木徳亦曰火行開於¶
天地之初録自帝皇之紀至若石樓逺界窮桑延壤非¶
萬邦之土中為二代之天邑斯乃時猶&KR1663;(一作/各非)飲道上¶
鶉居誰知風雨之均能建皇王之宅亦分長於九域豈¶
獨王於偏方乃觀象垂衣化穆羲軒之代剪商伐扈人¶
澆周夏之年而皇徳方隆未弭戰争之患王道纔著復¶
存韜偃之日(一作/目)是則(一作/即)懷柔伐叛取亂侮亡雖鍾¶
大道之行終佇勝殘之戰是故劣於太古非事優於中¶
<pb:KR4h0022_WYG_482-15a>¶
代陛下選芳列辟埀範千年王化既平能事斯畢亦何¶
必損益今辰之政師謨往聖之規撫和琴而促柱御夷¶
途而止轍因循勿失臣謂其宜謹對¶
　　此篇問答又載四百九十四卷今削去注異同為¶
　　一作¶
　¶
　¶
　¶
<pb:KR4h0022_WYG_482-15b>¶
　¶
　¶
　¶
　¶
　¶
　¶
　¶
　文苑英華巻四百八十二¶
