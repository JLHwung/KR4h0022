# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.041158
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百九十
<pb:KR4h0022_WYG_190-1a>¶
欽定四庫全書¶
　文苑英華巻一百九十　　宋　李昉等　編¶
　朝省一¶
　　趨朝四十八首　　　　寓直十六首¶
　　趨朝¶
　　　守東華開門(一作守東平/中華門開)　梁簡文帝¶
脂車向馳道總轡息東(一作/中)華落闗猶待漏交(一作/文)㦸¶
未通車薄雲初啓雨曙色始成霞塹流鋪紫若城風泛¶
<pb:KR4h0022_WYG_190-1b>¶
橘花弦誦終無取願已自懐嗟　一作皆藝文類聚¶
　　　早朝車中聽望　　　　　　何　遜¶
詰旦鍾聲罷隠隠禁門通蘧車響北闕鄭履入南宫宿¶
霜間(類聚作/霧開)馳道初日照相風胥徒紛絡繹騮(類聚/作騶)御¶
或西東¶
　　　入朝守開門　　　　　　　王　褒¶
直城(類聚作/鳯池)通複道嚴駕早凌晨鐵符行警曙銀棨未¶
開闉塹暗城無影晴新路不塵屯兵引盡劔騎吹動班¶
<pb:KR4h0022_WYG_190-2a>¶
輪徒知仰睿藻抽辭慙(類聚/作殊)未申¶
　　　答王筠早朝守建陽門開　　江　總¶
金兎猶懸魄銅龍欲啓扉三條息行火百雉照初暉御¶
溝槐影出仙掌露光晞¶
　　　奉和從叔光禄愔元日早朝　李元操(見雜/詠)¶
銅渾變春節玉律動年灰曖曖成霞旦隠隠禁門開衆¶
靈凑仙府百神朝帝臺葉令雙鳬至梁王駟馬來戈鋋¶
映林闕歌管沸塵埃保章望瑞氣尚書滅火災冠冕多¶
<pb:KR4h0022_WYG_190-2b>¶
秀士簮裾饒上才誰憐張仲蔚日暮返蒿萊¶
　　　賦得謁帝承明廬　　　　　江　總(見初/學記)¶
霧開仁壽殿雲曉承明廬輪停紺幰引馬度紅塵餘香¶
貂拜黻衮花綬拂𤣥除謁帝升清漢何殊入紫虛¶
　　　正日臨朝　　　　　　　　唐太宗(見初/學記)¶
條風開獻節灰律動初陽百蠻奉遐賮萬國朝未央雖¶
無舜禹跡幸欣天地康車軌同八表書文混四方赫奕¶
儼冠盖紛綸盛服章羽旄飛馳道鐘皷震巖廊組練暉¶
<pb:KR4h0022_WYG_190-3a>¶
霞色霜㦸照朝光晨宵懐至理終愧撫遐荒¶
　　　奉和正日臨朝　　　　　　魏　徴(見雜/詠)¶
百靈侍軒后萬國㑹塗山豈如今睿哲邁古獨光前聲¶
教溢四海朝宗引百川鏘洋鳴玉珮灼爍耀金蟬淑景¶
輝雕輦髙旌揚翠煙庭實超王㑹廣樂盛鈞天既欣東¶
户日復詠南風篇願奉光華慶從斯萬億年¶
　　　同前　　　　　　　　　　顔師古¶
七政璿衡始三元寶厯新負扆延百辟垂旒御九賔肅¶
<pb:KR4h0022_WYG_190-3b>¶
肅皆鵷鷺濟濟盛纓(初學記/作簮)紳天涯致重(雜詠作/重致)譯日¶
域獻竒珍¶
　　　同前　　　　　　　　　　岑文本(見雜/詠)¶
時雍表昌運日正叶靈符徳兼三代禮功包四海圖踰¶
沙紛在列執玉儼相趨清蹕喧輦道張樂駭天衢拂蜺¶
九旗映儀鳯八音殊佳氣浮仙掌薫風繞帝裾天文光¶
七政皇恩被九區方陪瘞玉禮珥筆岱山隅¶
　　　同前　　　　　　　　　　李百藥¶
<pb:KR4h0022_WYG_190-4a>¶
化厯昭唐典承天順夏正百靈警朝禁三辰揚斾旌充¶
庭富禮樂高宴齒簮纓獻壽符萬嵗移風韻九成¶
　　　凌晨早朝　　　　　　　　虞世南¶
萬户宵光曙重簷夕霧収玉花停夜燭金壺送曉籌日¶
暉青𤨏殿霞生結綺樓重門應啟路通籍引王侯¶
　　　同潘屯田冬早朝　　　　　張文琮¶
假寐懐古人夙興瞻曉月通晨禁門啓冠盖趨朝謁霜¶
靄清九衢霞光照雙闕紛綸文物紀煥爛聲明發腰劒¶
<pb:KR4h0022_WYG_190-4b>¶
動陸離鳴玉和清越¶
　　　春晩㸔羣公朝還人馬八韻　陳子良¶
遊子惜春暮䇿杖出蒿萊正值康莊晩羣公謁帝廻履¶
度南宫至車從北闕來珂影呵(疑/)明月笳聲動落梅迎¶
風采毦轉照日綬花開紅塵掩鶴盖翠栁拂龍媒綺雲¶
臨舞閣丹霞薄吹臺輕肥寧所羨未若反山隈¶
　　　早朝　　　　　　　　　　韋元旦¶
震維方月季宸極衆星尊珮玉朝三陛鳴珂度九門挈¶
<pb:KR4h0022_WYG_190-5a>¶
壺分早漏伏檻耀初暾北倚蒼龍闕西臨紫鳯垣詞庭¶
草欲奏温室樹無言鮮翰空為忝長懐聖主恩¶
　　　同前　　　　　　　　　　鄭　愔¶
瑞闕龍車峻宸庭鳯掖深才良寄天綍趨拜侣朝簮飛¶
舄㸔來影喧車識駐音重軒輕霧入洞户落花侵聞有¶
題新翰依然想舊林同聲慙卞玉謬此託常金¶
　　　同前　　　　　　　　　　徐彦伯¶
夕轉清壺漏晨驚長樂鐘逶迤綸禁客假寐守銅龍予¶
<pb:KR4h0022_WYG_190-5b>¶
亦趨三殿肩隨謁九重繁琦(疑/)接曙響華劒此舂容相¶
問苔(一作/韶)光歇彌憐芳意濃願言乗日旰携手即雲從¶
　　　同前(集作同韋/舍人早朝)　　　　　　沈佺期¶
閶闔連雲起巖廊拂霧開玉珂龍影度珠履鴈行來長¶
樂宵鐘盡明光曉奏催一經推(集作/傳)舊徳五字選(集作/擢)¶
英才儼若神仙去紛從霄漢廻客人朝與夕(集作千春/奉休厯)¶
分禁喜趨陪¶
　　　和崔正諌登秋日早朝　　　前　人¶
<pb:KR4h0022_WYG_190-6a>¶
鷄鳴朝謁滿白露(集作/露白)禁門秋爽氣臨旌㦸朝光映冕¶
旒河宗來獻寶天子命焚裘獨負池(集作/津)陽議言從建¶
禮遊¶
　　　敬和崔尚書大明朝堂雨後終南山見示之作¶
　　　　　　　　　　　　　　　蘇　頲¶
奕弈軒車至清晨朝未央未央在霄極中路視咸陽委¶
曲漢京近周廻秦塞長日華動涇渭天翠合岐梁五丈¶
旌旗色百層枌(一作/松非)橑光東連歸馬地南指鬬鷄場晴¶
<pb:KR4h0022_WYG_190-6b>¶
壑照金戺秋雲含璧璫由余窺覇國蕭相奉興王功役¶
隠不見頌聲存復揚權宜珍構絶聖祚寶圖昌在德期¶
巢燧居安法禹湯冡(集作/象)卿才順羙多士賦成章價重¶
三臺俊名超百郡良焉知掖垣下陳力自迷方¶
　　　早朝大明宫　　　　　　　賈　至(附見/杜集)¶
銀燭朝天紫陌長禁城春色曉蒼蒼千條弱栁垂青𤨏¶
百囀流鶯繞(集作/滿)建章劒珮聲隨玉墀歩衣冠氣(集作/身)¶
染御爐香共沭恩波鳯池裏終朝黙黙(集作朝/朝染翰)侍君王¶
<pb:KR4h0022_WYG_190-7a>¶
　　　和前　　　　　　　　　　王　維(附見/杜集)¶
綘幘雞人報曉籌尚衣方進翠雲裘九重(集作/天)閶闔開¶
宫殿萬國衣冠拜冕旒日色纔臨仙掌動香煙欲傍衮¶
龍浮朝罷湏裁五色詔珮聲歸向(集作/到)鳯池頭¶
　　　和前　　　　　　　　　　杜　甫¶
五夜漏聲催曉箭九天(集作/重)春色醉仙桃旌旗日暖龍¶
蛇動宫殿風㣲鷰雀髙朝罷香烟携滿袖詩成珠玉在¶
揮毫欲知世掌絲綸美池上于(集作/如)今有鳯毛¶
<pb:KR4h0022_WYG_190-7b>¶
　　　和前　　　　　　　　　崔　顥(一作岑參/附見杜集)¶
鷄鳴紫陌曉(集作/曙)光寒鸎囀皇州春欲(集作/色)䦨金闕曙¶
(集作/𤨏曉)鐘開萬户玉階仙仗擁千官花明劒珮星初没(集/作)¶
(落/)栁拂旌旗露未乾别(集作/獨)有鳯凰池上閣(集作/客)陽春¶
一曲和仍(集作皆/又作應)難¶
　　　早朝二首　　　　　　　　王　維¶
皎潔明星高蒼茫逺天曙槐霧鬱不開城鵶鳴稍去始¶
聞高閣聲莫辨更衣處銀燭已成行重(集作/金)門儼騶馭¶
<pb:KR4h0022_WYG_190-8a>¶
　　　二¶
栁暗百花明春深五鳯城城鵶(集作/烏)睥睨曉宫井轆轤¶
聲方朔金門召(集作/侍)班姬玉輦迎仍聞遣方士東海訪¶
蓬瀛¶
　　　春日直門下省早朝　　　　前　人¶
騎省直明光鷄鳴謁建章遥聞侍中珮暗識令公(集作/君荀)¶
(令君坐處/三日香)香玉漏催(集作/隨)銅史天書問(集作/拜)夕郎旌旗¶
映閶闔歌吹滿昭陽官舍梅初紫宫門栁欲黄願將遲¶
<pb:KR4h0022_WYG_190-8b>¶
日意同與聖恩長¶
　　　紫㣲殿退朝口號　　　　　杜　甫(見集/本)¶
户外昭容紫袖垂雙瞻御座引朝儀香飄合殿春風轉¶
花覆千官淑景移晝漏稀聞高閣報天顔有喜近臣知¶
宫中每出歸東省㑹送䕫龍集鳯池¶
　　　喜達行在所三首(自京竄/至鳯翔)　　前　人¶
西憶岐陽信無人遂却迴眼穿㸔(集作/當)落日心死著寒¶
灰茂(集作/霧)樹行相引連山(集作/蓮峯)望忽開所親驚老瘦辛¶
<pb:KR4h0022_WYG_190-9a>¶
苦賊中來¶
　　　二¶
秋(集作/愁)思胡笳夕凄凉漢苑春生還今日事間道暫時¶
人司𨽻章初覩南陽氣已新喜心翻倒極嗚咽淚(集作/涕)¶
沾巾¶
　　　三¶
死去慿誰報歸來始自憐猶瞻太白雪喜遇武功天影¶
静千官(集作/門)裏心蘇七校前今朝漢社稷新數中興年¶
<pb:KR4h0022_WYG_190-9b>¶
　　　早朝日寄所居　　　　　　皇甫曽¶
長安歲後見歸鴻紫禁朝天拜舞同曙色漸分雙闕裏¶
漏聲遥在百花中爐煙乍起開仙仗玉珮成行引上公¶
共荷發生同雨露不應黄葉久從風¶
　　　元日早朝呈故省諸公　　　盧　綸¶
萬㦸凌霜布森森瑞氣間垂衣當曉日上壽對南山濟¶
濟延多士躚躚舞百蠻小臣無事諌空愧伴鳴環¶
　　　元日朝迴中夜書情寄南宫二人¶
<pb:KR4h0022_WYG_190-10a>¶
　　　　　　　　　　　　　　　前　人¶
鳴珮隨鵷鷺登堦見冕旒無能禆聖代何事别滄洲閒¶
夜貧還醉浮名老漸羞鳯城春欲晩郎吏憶同遊¶
　　　春日早朝應制　　　　　　竇叔向¶
紫殿俯千官春松應合歡御爐香熖暖馳道玉聲寒乳¶
鷰翻珠綴祥烏集露盤宫花一萬樹不敢舉頭㸔¶
　　　元日觀郭將軍早朝　　　　釋靈澈¶
欲曙九衢人更多千條香燭照星河今朝始見金吾貴¶
<pb:KR4h0022_WYG_190-10b>¶
車馬縱横避玉珂¶
　　　和耿拾遺元日觀早朝　　　司空曙¶
元日爭朝闕奔流若㑹溟路塵和薄霧騎火接低星門¶
響(一作/漏促)雙魚鑰車喧百子鈴冕旒當翠殿幢㦸滿彤庭¶
積(一作/表)嵗方編瑞乗春即省(一作/宥)刑大官(一作/諸候)陳禹玉¶
司厯貢(一作/獻)堯蓂壽酒三聲(一作/觴)退簫韶九奏停太陽¶
開物象霈澤及生靈南陌高山碧(一作祥/光紫)東方逺(一作/曉)¶
氣青自憐楊子賤歸草太𤣥經　一作皆雜詠¶
<pb:KR4h0022_WYG_190-11a>¶
　　　元日觀朝　　　　　　　　楊巨源¶
北極長尊報聖期(一作仰/聖時)周家何用問元龜天顔入曙¶
千官拜(一作/喜)元日(一作/日色)迎春萬物知閶闔迴臨黄道正¶
衣裳高對碧山垂㣲臣願獻堯人祝壽酒年年太液池¶
　　一作皆雜詠¶
　　　送楊凝郎中賀正　　　　　韓　愈¶
天星漢落雞喔吚僕夫起飡車載脂正當窮冬寒未已¶
借問君子定何(集作/行安)之㑹朝元正無不至受命上宰湏¶
<pb:KR4h0022_WYG_190-11b>¶
及期侍從近臣有虛位公今此去歸何時¶
　　　和庫部盧四兄曹長元日朝廻前　人¶
天仗宵嚴建羽旄春雲送色曉雞號金鑪香動螭頭暗¶
玉珮聲來雉尾高戎服上趨承北極儒冠列侍映東曹¶
太平時節身難遇郎署何須歎二毛¶
　　　春日退朝　　　　　　　　劉禹錫¶
紫陌夜來雨南山朝下看㦸枝迎日動閣影助松寒瑞¶
氣巻綃縠遊光浮(集作/泛)波瀾御溝新栁色處處拂歸¶
<pb:KR4h0022_WYG_190-12a>¶
鞍¶
　　　田司空入朝　　　　　　　張　籍¶
西來將相近(集作/位)兼雄不與諸軍覲禮同早變山東知¶
順命新收濟下立殊功朝官序謁趨門外恩使宣(集作/喧)¶
迎滿路中閶闔曉開(集作/來)銅漏静身當受冊大明宫¶
　　　早朝寄白舍人嚴郎中　　　前　人¶
皷聲初動未聞雞羸馬街中踏凍泥燭暗有時衝石柱¶
雪深無處認沙堤常叅班裏人猶少待漏房前月欲西¶
<pb:KR4h0022_WYG_190-12b>¶
鳯闕(集作/閣)星郎雖去逺閤門開日入還齊¶
　　　行簡初授拾遺同早朝入門因示十二韻¶
　　　　　　　　　　　　　　　白居易¶
夜色尚蒼蒼槐隂夾路長聽鐘出長樂傳鼓到新昌宿¶
雨沙堤潤秋風樺燭香馬驕欺地軟人健得天凉待漏¶
排閶闔停珂擁建章爾隨黄閣老吾次紫㣲郎並入連¶
稱籍齊趨對折方鬬班花接蕚綽立鴈分行近職誠為¶
美㣲才豈合當綸言難下筆諌紙易盈箱老去何徼幸¶
<pb:KR4h0022_WYG_190-13a>¶
(集作/僥倖)時來不料量唯求致(集作/殺)身地相誓答恩光¶
　　　和集賢劉學士早朝作　　　前　人¶
吟君昨日早朝詩金御爐前喚仗時煙吐白龍頭宛轉¶
扇開青雉尾參差暫留書殿多稱屈合入綸闈即可知¶
從此摩霄去非晩鬢邉(集作/間)未有一莖絲¶
　　　朝謁　　　　　　　　　　鄭　谷¶
捧日整朝簮千官一片心班趨黄道急殿揖紫宸深威¶
鳯廻香扆新鸎囀上林小松含瑞露春翠易成隂(武德/殿前)¶
<pb:KR4h0022_WYG_190-13b>¶
(新栽/小松)¶
　　　放朝偶作　　　　　　　　前　人¶
寒極放朝天忻聞半夜宣時安逢宻雪日晏得髙眠擁¶
褐同休假吟詩賀有年坐來幽興在松亞小牕前¶
　　　入閣　　　　　　　　　　前　人¶
秘殿臨軒日和鑾返正年兩班文武盛百辟羽儀全霜¶
漏清中禁風旗拂曙天門嚴新契勘仗入乍(集作/邇)承宣¶
玉璣當紅旭金爐縱碧烟對敡稱法吏賛引出宫鈿言¶
<pb:KR4h0022_WYG_190-14a>¶
動揮毫疾威容報(集作/執)簿專壽山晴靄黛(集作/靉靆)顥氣暖¶
連延禮有鴛鸞集恩無雨露偏小臣叨備位謌詠㤗階¶
前¶
　　寓直¶
　　　寓直中庶坊贈蕭洗馬　　　王　筠¶
龍樓實九重薄寒殊復早玉階泫清露銅池結秋潦霜¶
被守宫槐風驚䕶門草之子摛(一集/擅)文華縱横富辭藻¶
舒錦慙光麗握珠謝竒寳愧予非工文何用披懐抱¶
<pb:KR4h0022_WYG_190-14b>¶
　　　寒夜直坊憶袁三公　　　　蕭子雲¶
滴滴雨鳴階愔愔茲夜静風落宣猷樹寒洞承光屏高¶
帷獨曉垂華燈空夜冏所思不相見方知寒漏永¶
　　　入蘭臺贈王治書僧孺　　　呉　均¶
故人楊子雲校書騏驎下寂寞少交遊紛綸富文雅余¶
本隴西使寓居雒陽社相思非不深行人避騘馬¶
　　　冬夜酬魏少傅直史館　　　邢子才¶
年病縱横至動息不自安兼豆未能飽重裘詎觧寒况¶
<pb:KR4h0022_WYG_190-15a>¶
乃冬之夜霜氣有餘酸風音響北牖月影度南端燈光¶
明且滅燭花新復殘衰顔依候晩壯志與時䦨體羸不¶
盡帶髮落強扶冠夜行將欲近夕息故無寛忽有清風¶
贈辭氣婉如蘭先言難(一作/歎)三友次(一作/末)言慙一官麗¶
藻髙鄭衞專學羙齊韓審喻雖有屬筆削少能干髙足¶
自無限積風良可摶空想青門易寧見赤松難寄語東¶
山道髙駕尚(一作/且)盤桓¶
　　　中書寓直詠雨簡褚起居上官學士¶
<pb:KR4h0022_WYG_190-15b>¶
　　　　　　　　　　　　　　　楊師道¶
雲暗蒼龍闕沉沉殊未開窻臨鳯凰沼颯颯雨聲來電¶
影入飛閣風威凌吹臺長簷響奔溜清簟肅浮埃早荷¶
葉稍没新篁枝半摧茲晨悵多緒懐友自難裁况復重¶
城内日暮獨徘徊玉階良史筆金馬掞天才髙甍通散¶
騎複道架蓬萊思君贈桃李於此冀瓊瓌¶
　　　同徐員外除太子舍人寓直之作¶
　　　　　　　　　　　　　　　郭元振¶
<pb:KR4h0022_WYG_190-16a>¶
太子擅元良宫臣命偉長除榮辭㑹府直宿總書坊露¶
濕幽巖桂風吹便坐桑閣連雲一色池帶月重光葉死¶
蘭無氣荷枯水不香遥聞秋興作言是晋中郎¶
　　　春夜寓直鳯閣懷羣公　　　魏知古¶
拜門傳漏晩寓省索居時昔重安仁賦今稱伯玉詩鴛¶
池滿不溢鷄樹久逾滋夙夜懐山甫清風詠所思¶
　　　酬薛舍人萬年宫晩景寓直懐友¶
　　　　　　　　　　　　　　　上官儀¶
<pb:KR4h0022_WYG_190-16b>¶
弈奕九成臺窈窕絶塵埃蒼蒼萬年樹玲瓏下宣霧池¶
色摇晩空巖花歛餘煦清切丹禁静浩蕩文河注留連¶
窮勝託風期暌善謔東望安仁省西臨子雲閣長嘯披¶
烟霞髙歩尋蘭若金狄掩通門雕鞍歸騎喧燕餘對明¶
月荆艶促芳樽别有青山路䇿杖訪王孫¶
　　　和楊舍人詠中書省花樹　　張文琮¶
初蘂映春叢(初學記作華/蕚映芳叢)參差間早紅因風時落砌雜¶
雨乍浮空影煦(初學記/作照)鳯池水香飄鷄樹風豈不愛攀¶
<pb:KR4h0022_WYG_190-17a>¶
折希君懐袖中¶
　　　直中書省　　　　　　　　韋承慶¶
清切鳯凰池扶踈鷄樹枝唯應集鸞鷺何為宿覊雌大¶
造乾坤闢深恩雨露垂昆蚑既含養駑駘亦驅馳木偶¶
翻為用芝泥忽濫窺九思空自勉五字本無施徒喜逢¶
千載何階答二儀螢光向日盡蚊力負山疲禁宇庭除¶
闊閒宵鐘箭移暗花臨户發殘月下簾欹白鬢(一作/髪)隨¶
身改丹心為主披命將時並泰言與行俱危寄謝登巢¶
<pb:KR4h0022_WYG_190-17b>¶
客堯年復在斯¶
　　　和騫右丞省中暮望　　　　楊　炯¶
故事閒臺閣仙門藹已深舊章窺複道雲&KR0008;肅重隂𤣥¶
律葭灰變青陽斗柄臨年光摇樹色春氣繞蘭心風響¶
高牕度流㾗曲岸侵天明總樞轄人鏡辨衣簮日暮南¶
宫静瑶華振雅音¶
　　　和蘇員外寓直　　　　　　喬知之¶
自昔重為郎伊人練國章三旬登建禮五夜直明光墨¶
<pb:KR4h0022_WYG_190-18a>¶
草尚書奏衣飄侍御香開簾竹氣静拂簟蕙風凉曉漏¶
離閶闔鳴鐘出未央從來宿臺上天子貴文強¶
　　此詩一百九十一巻重出今已削去¶
　　　和杜侍御太清臺宿直旦有懐¶
　　　　　　　　　　　　　　　李　嶠¶
貂冠朝彩振烏署曉光分欲嘯遷喬侣先飛擲地文庭¶
虛麥雨潤林静蕙風薫嵇駕終難仰梁鳬且自羣¶
　　　自考功員外授(一作郎/中拜)給事中¶
<pb:KR4h0022_WYG_190-18b>¶
　　　　　　　　　　　　　　　沈佺期¶
南省推丹地東曹拜(初學記/作貴)𤨏闈惠移雙管筆恩降五¶
時衣出入宜真選遭逄每濫飛器慙公理拙才謝子雲¶
㣲案牘遺常禮朋僚隔等威上台行揖讓中禁動光暉¶
旭日千門起初春八舍歸贈蘭聞宿昔談樹隠芳菲何¶
幸鹽梅處唯憂對問機省躬知任重寧止冐榮非¶
　　　酬楊給事亷見贈省(集作/臺)中　前　人¶
子雲推辯慱公禮(集作理仲/長統字也)擅詞雄始自尚書省旋聞¶
<pb:KR4h0022_WYG_190-19a>¶
給事中言從温室秘籍向𤨏闈通顧我叨(集作/從)郎署慙¶
無草奏工(集作章/奏功)分曹八舍斷觧袂五時空宿昔叨(集/作)¶
(陪/)餘論平生頼擊䝉神仙應東掖雲霧限南宫忽枉瓊¶
田贈長歌蘭渚同(集作/風)¶
　　　同蘇員外味𤣥夏晩寓直省中¶
　　　　　　　　　　　　　　　前　人¶
並命登仙閣分宵直禮闈大官供宿膳侍史䕶朝衣巻¶
幔天河入當階(集作開牕初/學記作披庭)月露㣲小池殘暑退髙樹¶
<pb:KR4h0022_WYG_190-19b>¶
早凉歸冠劔無時釋軒車待漏飛明朝題漢柱三署有¶
光輝¶
　¶
　¶
　¶
　¶
　¶
　文苑英華巻一百九十¶
