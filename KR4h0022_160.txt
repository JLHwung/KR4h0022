# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.334303
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百六十
<pb:KR4h0022_WYG_160-1a>¶
欽定四庫全書¶
　文苑英華卷一百六十　　宋　李昉等　編¶
　地部二¶
　　南岳三首　　　　　廬山四首¶
　　望夫山五首　　　　歸山七首¶
　　山中十六首　　　　雜題十四首¶
　　南岳¶
　　　至湘州望南岳　　　　　　吳　均¶
<pb:KR4h0022_WYG_160-1b>¶
重波淪且直連山斜復紛鳥飛不復見風聲猶可聞朧¶
朧樹裏月飄飄水上雲長安逺如此無縁得報君¶
　　　望南岳　　　　　　　　　杜　甫¶
南岳配朱鳥秩禮自百王歘吸領地靈鴻洞半炎方邦¶
家用祀典在徳非馨香巡狩何寂寥有虞今則亡洎吾¶
隘世網行邁越瀟湘渇日絶壁出漾舟清光旁祝融五¶
峯尊峰峰次低昂紫葢獨不朝争長嶪相望恭聞魏夫¶
人羣仙夾翺翔有時五峰氣散風如飛霜牽迫限修途¶
<pb:KR4h0022_WYG_160-2a>¶
未暇杖崇岡歸來覬命駕沐浴休玉堂三歎問府主曷¶
以贊我皇牲璧忍衰俗神其思降祥¶
　　　遊南岳　　　　　　　　　張　喬¶
入巖仙境清行盡復重行若得閒無事長來寄此生澗¶
松閒(疑/)易老籠燭晩生明一宿泉聲裏思鄉夢不成¶
　　廬山¶
　　　出守豫章郡途次廬山入東巖下作¶
　　　　　　　　　　　　　　　張九齡¶
<pb:KR4h0022_WYG_160-2b>¶
茲山鎮何所乃在澄湖隂下有蛟螭伏上與虹蜺尋靈¶
仙未始曠窟宅何期(集作/其)深雙闕出雲峙三官(集作/宫)入¶
烟沉攀崖猶昔境種杏非舊林想像終古跡怊(集作/惆)悵¶
獨往心紛吾嬰世網數載忝朝簮孤根自靡托量力况¶
不任多謝周身防常恐横議侵豈能鴛鸞别(集作鵷/鴻列)惕¶
如泉壑臨迨臨(集作/茲)刺江郡來此滌塵襟有趣逢樵客¶
忘懐狎野禽棲閒義未果用拙歡在今願言答休命歸¶
事丘中琴¶
<pb:KR4h0022_WYG_160-3a>¶
　　　發湓城浦望廬山(集作初晴直省齋/勅催赴江隂十字)¶
　　　　　　　　　　　　　　　李嘉祐¶
西望香爐雪千峰晩色(集作/照)新白頭悲作吏黄紙苦催¶
人多負登山屐深藏漉酒巾傷心公府内手板日相親¶
　　　和段校書冬夕寄題廬山　　劉得仁¶
名高身未到此恨蓄多時是夕吟因話他年必去隨當¶
時廬岳頂半入楚江湄幾處懸崖上千尋瀑布垂鑪峰¶
松淅瀝湓浦棹參差日色連湖白鐘聲拂浪遲煙梯縁¶
<pb:KR4h0022_WYG_160-3b>¶
薜荔岳寺步欹危地本饒靈草林曽出祖師石樓霞耀¶
壁猿樹鶴分枝細徑縈巖末高窓見海崖嵌空寒更極¶
寂寞夜尤思隂谷氷埋木仙田雪覆芝亂泉禪客瀬(疑/作)¶
(漱/)異跡逸人知蘇室新開竈檉潭未了碁如何遂閒放¶
長得任希夷空務漁樵事方無道路悲謝公臺尚在陶¶
令柳潜衰塵外難相許人間貴迹遺雖懐丹桂影不忘¶
白雲期仁者終携手今朝預賦詩¶
　　　廬山　　　　　　　　　　王貞白¶
<pb:KR4h0022_WYG_160-4a>¶
嶽立鎮南楚雄名天下聞五峰高閡日九疊翠連雲夏¶
谷雪猶在隂巖晝不分唯應嵩與華清峻得為羣¶
　　望夫山¶
　　　望夫山　　　　　　　　　李　白¶
寫(集作/顒)望臨碧空怨情感離别江草不知愁巖花但争¶
發雲山萬重隔音信千里絶春去秋復來相思幾時歇¶
　　　望夫石　　　　　　　　　前　人¶
髣髴古容儀含愁帶曙輝露如今日淚苔似昔年衣有¶
<pb:KR4h0022_WYG_160-4b>¶
恨同湘女無言類楚妃寂然芳靄内猶若帶(一作/待)夫歸¶
　　　同前　　　　　　　　　　武元衡¶
佳人(集作/名)望夫處苔蘚封孤石萬里水連天巴山暮雲¶
碧湘妃淚竹下成林(集作下/竹成班)子規夜啼江水深(集作/樹白)¶
　　　望夫山(正對和/州郡樓)　　　　　　劉禹錫¶
終日望夫夫不歸化為孤石苦相思望來已是幾千載¶
祗是當年(集作/時)初望時¶
　　　同前　　　　　　　　　　前　人¶
<pb:KR4h0022_WYG_160-5a>¶
何代提戈去不還獨㽞形影白雲間肌膚銷盡雪霜色¶
羅綺㸃成苔蘚斑江鷰不能傳逺信野花空解妬愁顔¶
近來豈少征人婦笑採蘼蕪上北山¶
　　歸山¶
　　　歸嵩山作　　　　　　　　王　維¶
晴川帶長薄車馬去閒閒流水如有意暮雲(集作/禽)相與¶
還荒城臨古渡落日滿秋山迢逓嵩(集作/高)山下歸來且¶
閉闗¶
<pb:KR4h0022_WYG_160-5b>¶
　　　歲暮歸南山　　　　　　　孟浩然¶
北闕休上書南山歸敝廬不才明主棄多(一作/卧)病故人¶
疎白髮催年去青陽逼歲除永懐愁不寐(一作/寢)松月夜¶
窓虚¶
　　　夜歸鹿門山歌　　　　　　前　人¶
山寺鐘鳴晝已昏漁梁渡頭争喧(集作/渡)喧人隨沙道(集/作)¶
(路/)向江村余亦乗舟歸鹿門鹿門月照開煙樹忽辨(集/作)¶
(到/)龎公栖隠處巖扉草(文粹/作松)徑(四字集作/樵逕非)長寂寞唯有¶
<pb:KR4h0022_WYG_160-6a>¶
幽人夜來去¶
　　　冬日歸舊山　　　　　　　李　白¶
未洗染塵纓歸來芳草平一條藤逕緑萬㸃雪峰晴地¶
冷葉先盡谷寒雲不行嫩篁侵舎宻古樹倒江横白犬¶
離村吠蒼苔壁上生穿厨孤雉過臨屋舊猿鳴木落禽¶
巢在籬疎獸路成拂床蒼(一作/山)䑕走倒箧素魚驚洗硯¶
脩良策敲松擬素貞此時重一去去合到三清¶
　　　歸山作　　　　　　　　　釋䕶國¶
<pb:KR4h0022_WYG_160-6b>¶
喧静各有路偶隨心所安縱然在朝市終不忘林巒四¶
皓將拂衣二疏能掛冠牕前隠逸傳每日時三㸔靳尚¶
那可論屈原亦可歎至今黄泉下名及青雲端松牖見¶
初月花間禮古壇何處論心懐世上空漫漫¶
　　　歸舊山　　　　　　　　　張　喬¶
昔年山下結茅茨村落重來野徑移樵客相逢悲往事¶
鄰生閒坐問歸期異藤遍樹無空處幽草縁溪少歇時¶
此景一抛吟欲老可能文字聖朝知¶
<pb:KR4h0022_WYG_160-7a>¶
　　　自歸山　　　　　　　　　陳　陶¶
海嶽南歸逺天門北望深暫為青瑣客難换白雲心富¶
貴老閒事猿猱思舊林清平無樂志(一作/道)罇酒有瑶琴¶
　　山中¶
　　　山中(集作未/婚山中)叙志　　　　　王　績¶
物外知何事山中無所有風鳴静夜琴月照方春(集作/罇)¶
酒直置百年内誰論千載後張鳯(集作/奉)娉賢妻老萊藉¶
嘉偶孟光儻未嫁梁鴻正湏婦¶
<pb:KR4h0022_WYG_160-7b>¶
　　　羇卧山中　　　　　　　　盧照隣¶
卧壑迷時代行歌任死生紅顔意氣盡白璧故交輕澗¶
户無人迹山窓聴鳥聲春蘚縁巖上寒光入溜平雪盡¶
松帷暗雲開石路明夜伴饑鼯宿朝隨馴雉行度溪猶¶
憶處尋洞不知名紫書長自(集作/日)閲丹藥幾年成撞鐘¶
鳴天鼓燒香厭地精倘過(集作/遇)浮丘鶴飄飄凌太清¶
　　　早秋山中作　　　　　　　王　維¶
無才不敢累明時思向東溪守故籬不(集作/豈)厭尚平婚¶
<pb:KR4h0022_WYG_160-8a>¶
嫁早却嫌陶令去官遲草間蟲(集作/蛩)響臨秋急山裏蟬¶
聲薄暮悲寂寞柴門人不到空林獨與白雲期(集作/歸)¶
　　　落日憶山中　　　　　　　李　白¶
雨後煙景緑晴天散餘霞東風隨春歸發我枝上花花¶
落時欲暮見此令人嗟願遊名山去學道飛丹砂¶
　　　山中作　　　　　　　　　馮道之(一作/用之)¶
草堂在巖下卜居聊自適桂氣滿堦庭松隂生枕席逺¶
瞻惟鳥度旁信無人跡靄靄雲生峰潺潺水流石頗尋¶
<pb:KR4h0022_WYG_160-8b>¶
黄卷理庶就丹砂益此即契吾生何為苦塵役¶
　　　同前　　　　　　　　　　沈千運¶
棲隠别無事所願早離塵不辭城邑遊禮樂拘束人邇¶
來歸山林庶事皆吾身何者為形骸誰辨(文粹/作是)智與仁¶
寂寞了閒事然後知天真咳唾矜(文粹/作驚)榮華迂俯相屈¶
伸何如巢與由天子不得臣¶
　　　同前　　　　　　　　　　顧　况¶
野人愛向山中宿况在葛洪丹井西庭前有箇長松樹¶
<pb:KR4h0022_WYG_160-9a>¶
半夜子規來上啼(五字一作山/中啼子規)¶
　　此詩三百二十九巻重出今已削去¶
　　　山中作春夜　　　　　　　張　籍¶
寂寞山(集作/春)景静幽人歸卧遲移(集作/横)琴當月下漉(集/作)¶
(壓/)酒及花時新露冷茆席(集作濕/茅屋)暗泉衡竹籬西峰採¶
藥伴此夕恨無期¶
　　　山中自述　　　　　　　　于　鵠¶
三十無名客空山獨卧秋病多知藥性年長信人愁螢¶
<pb:KR4h0022_WYG_160-9b>¶
影竹窓下松聲茅屋頭近來心更静不夢世間遊¶
　　　秋日山中　　　　　　　　姚　合¶
秋來長早起拄杖繞堦行風冷衣裳脆天寒筆硯清臨¶
書愛竒跡避酒怕狂名不擬隨麋鹿山中過一生¶
　　　秋夜山中述事　　　　　　薛　能¶
初宵門未掩獨坐對霜空極目故鄉月滿溪寒草風樵¶
聲當嶺上僧語在雲中正恨歸期晩蕭蕭聞塞鴻¶
　　　山中作　　　　　　　　　項　斯¶
<pb:KR4h0022_WYG_160-10a>¶
青櫪林疎亦有人一渠流水數家分山當日午移峯影¶
草帶泥痕過鹿羣蒸茗氣衝茆屋出繅絲聲隔竹籬聞¶
行逢賣藥歸來客不惜相隨入白雲¶
　　　山中冬夜　　　　　　　　張　喬¶
寒葉風摇盡空林鳥宿稀澗氷妨鹿飲山雪阻僧歸夜¶
坐塵心定長吟語力微人間去多事何處夢柴扉¶
　　　山中言事　　　　　　　　方　干¶
日與村家事漸同燒畬(集作/松)掇茗學隣翁池塘月動(集/作)¶
<pb:KR4h0022_WYG_160-10b>¶
(撼/)芙蕖浪牖(集作/窓)户凉生薜荔風書幌晝昏嵐氣裏巢¶
枝俯(集作/夜)折雪聲中山隂釣叟無知已窺鏡撏多鬢欲¶
空¶
　　　山中　　　　　　　　　　司空圖¶
全家與我戀孤岑蹋得蒼苔一徑深逃難人多分隟地¶
放生鹿大出寒林名應不朽輕山骨理到忘機近佛心¶
昨夜前溪驟雲(集作/雷)雨晩晴獨步數峰吟¶
　　　同前　　　　　　　　　　曹　松¶
<pb:KR4h0022_WYG_160-11a>¶
要路豪家非往還巖門先有不曽闗衆心惟恐地無剰¶
吾意亦憂天惜閒白練曳泉窓下石絳羅垂果枕前山¶
樵夫豈解營生業貴欲自安麋鹿間¶
　　雜題¶
　　　守山東　　　　　　　　　沈　約¶
守山東山東萬籟(類聚/作嶺)欝青葱兩壑共一瀉水潔望如¶
空崖側青莎被巖間丹桂叢上瞻既隠軫下睇亦溟濛¶
逺林響咆獸近樹聒鳴蟲路出若谿右(類聚/作古)澗吐金華¶
<pb:KR4h0022_WYG_160-11b>¶
東萬仞倒危石百丈注懸淙掣曳冩流電奔飛似白虹¶
洞井含清氣漏穴吐飛風玉竇高滴瀝石乳室空籠余¶
平生之所愛歘暮年之逢此欲一去而不還悵鄒衣之¶
未褫秩滿撫白雲淹留事芝髓¶
　　　留真人東南還　　　　　　前　人¶
連峰竟無已積翠逺微微寥唳野風急芸黄秋草腓我¶
來歲云暮於此悵懐歸霜雪方共下寧唯止露衣待余¶
兩岐成去去掩柴扉¶
<pb:KR4h0022_WYG_160-12a>¶
　　　和宇文内史春日遊山　　　庾　信¶
遊客值春輝金鞍上翠微風逆花迎面山深雲濕衣鴈¶
持一足倚猿將兩臂飛戍樓侵嶺路山村落獵圍道士¶
封君逹仙人丁令威煑丹於此地居然未肯歸¶
　　　賦得山卦名　　　　　　　張正見¶
蓬萊遯羽客巖穴轉䝉籠雲歸仙井暗霧解石橋通影¶
帶臨峰鶴形隨雜雨風尋思不失路咸欲馭飛鴻¶
　　　賦得往徃孤山映　　　　　蕭　詮¶
<pb:KR4h0022_WYG_160-12b>¶
青山照落暉映逺望連飛仙峰㸔玉笥闗路視金微鼓¶
吹聲疑盡香爐煙覺稀共君臨水别勞此送將歸¶
　　　夜作巫山　　　　　　　　崔仲方¶
荆門秋水急巫峽斷雲卿(一作/輕)若為教月夜長短聴猿¶
聲¶
　　　南隠遊泉山　　　　　　　孔徳紹¶
名山狎招隠俗外逺相求還如倒景望忽似閬風遊臨¶
崖俯大壑披霧仰飛流歲積松方偃年深椿欲楸野花¶
<pb:KR4h0022_WYG_160-13a>¶
開石鏡雲葉掩山樓何湏問方士此處即瀛洲¶
　　　過東山谷口　　　　　　　盧照隣¶
不知名利險辛苦滯皇州始覺風塵倦歸來事緑疇桃¶
源迷處所桂樹可淹留跡異人間俗禽同海上鷗古苔¶
依井被新乳傍涯(一作/崖)流野老堪成鶴山神或化鳩泉¶
明碧澗底花落紫巖幽日暮飡龜殻天寒御鹿裘不辨¶
秦將漢寧知春與秋多謝青浦客去去赤松遊¶
　　　遊禹穴　　　　　　　　　宋之問¶
<pb:KR4h0022_WYG_160-13b>¶
禹穴今晨到耶溪此路通著書聞太史錬藥有仙翁鶴¶
往韻(集作/籠)猶掛龍飛劒似(集作/已)空石帆摇海上天鏡落¶
湖中水底寒雲白山邊墜葉紅歸舟何慮晩日暮使樵¶
風¶
　　　遊陸渾南山自歇馬嶺到楓香林以詩代書答¶
　　　　李舍人適　　　　　　　前　人¶
晨發歇馬嶺遥望伏牛山孤出羣峰首熊熊元氣間太¶
和亦崔嵬石扇(集作/扉)横閃倐細岑互攅倚浮巘競奔蹙¶
<pb:KR4h0022_WYG_160-14a>¶
白雲近入懐青雲近可掬(集作青靄/濃盈掬)徒尋靈異跡(集作/我從)¶
(尋靈/異)周顧惬心目晨拂鳥路行暮投人煙宿(此下集有/粳稻逺彌)¶
(秀栗芋新秋熟石髓非一/巖藥苗乃萬族二十字)間闗踏(集作/蹋)雲雨繚繞縁水¶
木西見商山芝南到楚鄉竹楚竹幽且深半雜楓香林¶
浩歌清潭(集作/楓香)曲寄爾桃源心¶
　　　至陵陽山登天桂石酬韓侍御見招隠黄山¶
　　　　　　　　　　　　　　　李　白¶
韓衆騎白鹿西往華山中玉女十(集作/千)餘人相隨在雲¶
<pb:KR4h0022_WYG_160-14b>¶
空見我傳秘訣精誠與天通何意到陵陽遊目送飛鴻¶
天子昔避狄與君亦乗騘擁兵玉(集作/五)陵下長策遏胡¶
戎時泰解繡衣脱身若飛蓬鸞鳳翻羽翼啄粟坐煩(集/作)¶
(樊/)籠海鶴一笑之思歸向遼東黄山過石柱巘㠋上攅¶
叢因巢翠玉樹忽見浮丘公又引王子喬吹笙舞松風¶
朗詠紫霞篇情闗(集作/請開)蘂珠宫步岡繞碧落倚樹招青¶
童何日可携手遺形入無窮¶
　　　焦山杳望松寥山　　　　　前　人¶
<pb:KR4h0022_WYG_160-15a>¶
石壁望松寥寂(集作/宛)然在碧霄安得五彩虹駕天作長¶
橋仙人如愛我攀(集作/舉)手兩相招¶
　　　鄒衍谷　　　　　　　　　前　人¶
燕谷無煖氣窮巖閉嚴隂鄒子一吹律能廻天地心¶
　　　銅官山醉後　　　　　　　前　人¶
我愛銅官樂千年未擬還要須廻舞袖拂盡五松山¶
　¶
　¶
<pb:KR4h0022_WYG_160-15b>¶
　¶
　¶
　¶
　¶
　¶
　¶
　¶
　文苑英華卷一百六十¶
