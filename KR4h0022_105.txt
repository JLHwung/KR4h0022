# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:41.111388
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百五
<pb:KR4h0022_WYG_105-1a>¶
欽定四庫全書¶
　文苑英華巻一百五　　　宋　李昉等　編¶
　器用四¶
　　八月五日花蕚樓賜百官明鏡賦一首¶
　　金鏡賦一首　　　　　千秋鏡賦一首¶
　　太原進鐵鏡賦一首　　鏡花賦一首¶
　　古鏡賦一首　　　　　照寳鏡賦一首¶
　　山雞舞鏡賦二首　　　屈刀為鏡賦一首¶
<pb:KR4h0022_WYG_105-1b>¶
　　　八月五日花蕚樓賜百官明鏡賦¶
　　　　　　　　　　　　　　　趙自勵¶
天下之美風猷崇五日重千秋歡心達於四海聖澤均¶
於九州是日也天子以載誕昔辰同漢武猗蘭之殿登¶
髙撫政則聖文花蕚之樓皇帝乃御龍衮拱洪休申景¶
命於萬方㝢縣賜明鏡於百辟公侯偉其爛矣生光炯¶
爾明發色洞秋水精涵夜月均曲池之引照或淺或深¶
比太陽之圓明不盈不闕咨爾千品朂爾萬官欽哉明¶
<pb:KR4h0022_WYG_105-2a>¶
主之錫訓爾為臣之難手平者必正體靜者必安水清¶
則鑒澈表直則影端居燥濕而不變是之謂可久無小¶
大而虚受是之謂内寛可以勵心者堅白可以接翼者¶
鵷鸞擬兹鏡之在匣則何憂乎考槃於是羣公卿士警¶
扈仙蹕寵賚自天恩深此日執明鏡者無所私其照對¶
明鏡者無所隠其質並陳力以効能各呈才而獻術莫¶
不再拜稽首奉承天子之休備有徳於咸一¶
　　　金鏡賦(并序/)　　　　　　　崔　膺¶
<pb:KR4h0022_WYG_105-2b>¶
鏡之鑒也雲不能蔽風不能摇涵虚待物物莫之撓有¶
同君子執恒徳不惑於變故志而賦焉¶
太隂之精流為金英隠耀山谷待人啓明在鏡未辨因¶
和(疑作/扣)得聲良工懐擇銷鍊專誠我非工不能成器工¶
非我無以發名於是考斗建候天清波上飛燄日中鑄¶
成磨洗既畢澄瑩秋日玉匣初開寒光飛出仰暎晴空¶
天地洞通萬象在中虚涵不窮湛為寒潭摇為飛電任¶
在公以無心有妍媸而自見鬼無遁靈恠無隠形潛應¶
<pb:KR4h0022_WYG_105-3a>¶
變蝕氣運青冥向陽烏而燧發照金波而水泠或青春¶
曉霽挂於廣庭照耀承霤皓景延晝乍見紅顔之外透¶
忽驚粉壁而中漏待物以虚無大不受烟蘿遥列於階¶
前青翠倒寫於堂後或夜懸髙閣或逺臨澄江色合天¶
而為一規分月而成雙𤣥蟾躍影於藻井姮娥飛艶於¶
前窓有時深房倚在暗壁隔簾帷之重掩誘雲山而入¶
隟方髙臨以思𤣥見寥天之凝碧若乃窮隂歲暮風沙¶
號怒雲掩七曜而光絶波揚百川而影滅宇宙晦蒙我¶
<pb:KR4h0022_WYG_105-3b>¶
獨皎潔羣物蕩摇不撓澄澈時清則動日月而揚輝天¶
昏則與氛霧而逈别人皆持此以飾容余將鑒之以明¶
節¶
　　　千秋鏡賦(以鵲飛如向月龍/盤似暎池為韻)　張　彚¶
伊惟仲秋日在端午我皇帝出震蘭殿誕膺紫微祥光¶
夜合佳氣晨飛聖人作而萬物覩固先天而天不違是¶
以禮容之盛六葉交暎或體天以設軌或因時而布令¶
乃啓新節獻金鏡刑于四海加于百姓虚以受物則萬¶
<pb:KR4h0022_WYG_105-4a>¶
象必涵金以平心而九流惟正當其時也天宫戚里公¶
侯卿士各薦其明用申知己雖大小而殊致必規圓而¶
相似且夫考工垂典匠人有作或鑄或鎔是磨是削刻¶
以為龍鏤以成鵲初臨玉扆透鸞景而將飛末樹金墀¶
拂菱花而不著徒觀其用之則滿捨之則虚固無私於¶
物類非取鑒以焉如爾其提握見重光芒未歇若清潭¶
之無比類瑶池之有月加以題古字隠盤龍無藏菲薄¶
無漏纎濃暎空而天地且霽照逺而山河更重豈獨淋¶
<pb:KR4h0022_WYG_105-4b>¶
漓玳瑁之床澄澈芙蓉之帳熒熒綺疏之下皎皎青樓¶
之上有美人兮無良媒飾娥眉而相向者也所以吾君¶
欽崇萬化錫賚百官其表不枉其形必端詩所謂我心¶
匪鑒豈不戒於遊盤别有照象無疲含光未知方有期¶
於見膽竊自比於臨池儻先容之可致庶斯焉而取斯¶
　　　太原進鐵鏡賦(以清光含/衆象為韻)　　喬　琳¶
晉人用鐵兮從革無方其或五金同鑄百鍊為鋼雕鐫¶
而雲龍動色磨瑩而氷雪生光爛成形於寳鏡期將達¶
<pb:KR4h0022_WYG_105-5a>¶
於明王故有徹侯君(疑/)守方物底貢擇使而天驥共飛¶
登車而海月相送妍媸之鑒已久肝膽願呈者衆鏡之¶
既明星衢是亨列照而三光共霽凝輝而四海俱清應¶
人無疲知道不虚受處已不厚見心乎砥平若乃宇宙¶
清朗提擕偃仰旁窺而山澤入懐俯視而雲霄在掌雖¶
因時而委照不候物以呈象圓規可轉處順之物攸先¶
勁質無虧持盈之道彌長墨客因進而歌曰金之精兮¶
衆寳所參鏡之明兮羣象所含清至瑩兮氛埃不雜明¶
<pb:KR4h0022_WYG_105-5b>¶
至察兮醜類相慙幸忝秦臺之一鑒與飛鵲而圖南¶
　　　鏡花賦　　　　　　　　　何　據¶
金鏡精寳兮珠秀華臺插珊瑚之樹鈎垂菡萏之花暎¶
若無質循則有體洞碧空其何際湛清潭其絶底鸞舞¶
翮於曈曨龍怒鱗於清泚淮南王懸而玩之東方朔見¶
而稱曰此瑾瑜之榮碝磩之英負隂而内景氷澈面陽¶
而外景花明惚兮恍其中有象杳兮冥其中有精爾乃¶
遇妖閒之佚女淘(疑/)清爽之芳時爭捧鴛匣臨乎鳳墀¶
<pb:KR4h0022_WYG_105-6a>¶
既翻輪而隠耀又飛花以生姿如玉之明如雪之皎度¶
翠壁以星落薄乘鹿而霜皛拂髙凌深縁隟入奥乍滅¶
没而在空遂迷失其所造徒美夫不根不蔕扈扈煌煌¶
若漢臯靈媛解仙佩洛川神女獻明璫似珠水(梁簡文/鏡銘水)¶
(淨珠/明)之皎皎日月之相望芒角璀錯罔兩摇揚至用在¶
無兮摶之不得極虚為有兮應而不藏淮南王曰㫖哉¶
大夫之體物也¶
　　　古鏡賦(以明達古今鑒/無善惡為韻)¶
<pb:KR4h0022_WYG_105-6b>¶
此鏡何代良工鑄成四規是徹百鍊彌輕裁氷比麗止¶
水侔清時開寳匣以厭山精時既荷於提挈敢有疲於¶
將迎所以圖象必盡運(疑/)態必呈天地不藏毫髪不形¶
恱孤鸞之舞影怨垂淚之表情曉挂玉堂將助晴陽之¶
照夜流金鵲不讓太隂之明夫其月曙開奩窓昏啓闥¶
目短自見因君以達髪亂未理待我將豁曩者久積氛¶
霧半沾沙土蟾埋影澀痕深翳聚其性不耗其器不窳¶
何造化之寄物歴春秋之萬古幸得懐鉛再治負局斯¶
<pb:KR4h0022_WYG_105-7a>¶
臨盤龍發彩𤣥兔生隂篋笥見賞緇塵不侵鑒窮髙逺¶
光燭湮沉舉棄物於未發喜昔人之遺音(未見今/字官韻)何異¶
荆山辨玉豐城識劒蓂莢虧而轉麗乎(疑/)氷鋪而不陷¶
近日而陽燧無焰向人而𤣥髪奪鑒若乃秦樓對月魏¶
乘臨珠共照而車中轉麗雙明而臺上不孤持衡在人¶
銓署重其進退元龜不逺掌握通於有無夫其創物斯¶
妙成規作典蓋視有同異而鑒無深淺秦得金以龍興¶
夏亡玉而國翦喻無不至作戒示於後昆湛而不流比¶
<pb:KR4h0022_WYG_105-7b>¶
水通於上善國工是作端形是託將審已於寸心察衆¶
人之所惡¶
　　　照寳鏡賦(以殊寳潜翳照/之必呈為韻)　　王　起¶
先賢鍊金鏡之英照懐寳之精寳之産兮逾祕鏡之瑩¶
兮至明藏諸土中雖沉埋而為恨引於地表終錯落而¶
皆呈將竭工巧灼爍堅貞以通幽為用以利物為情豈¶
惟雕盤龍而耀彩鏤飛鵲而増榮若乃金玉方潜珠璣¶
未出或山藪而埋照或土石而混質連城之價蔑聞照¶
<pb:KR4h0022_WYG_105-8a>¶
乘之光遂失雖卞和之欲獻我色猶深雖隨侯之見求¶
我藏猶密然後玉匣啓銀華溢用物而不將不迎隨人¶
而無固無必乃夜入榛蕪傍求瑾瑜氷彩前射月華正¶
孤將善價而無隠與佳氣而相符在樓臺之中我用無¶
展當藍田之下厥道斯殊遂使的皪珠色朗然合契皎潔¶
瓊華洞然無翳時暎山𤣥之氣乍透菱花之際璞由是¶
而成琢金因之而作礪是知鏡能融朗寳莫沉潜彼照¶
膽而必徹此藏器而無淹集琬琰之資鸞形乍合騰磨¶
<pb:KR4h0022_WYG_105-8b>¶
礱之色虹氣斯占固其涵清明之質體虚無之道滿堂¶
由是而獲珍厚地詎聞乎藏寳豈比夫魏宫之所施秦¶
臺之所持鍳鉛華之小者曷懐異而求之况有處幽沉¶
戢光耀愧無不琢之質復仰無私之照¶
　　　山雞舞鏡賦(以麗容可珍照/之則舞為韻)　皇甫湜¶
有珍禽兮在南土金碧其容質蔽蔽(二字/疑)其毛羽翫夫¶
色必自鑒以呈形愛其儀故乃見而屢舞從裔壤貢丹¶
墀未識僛僛之狀徒觀采采之姿是詢孺子爰發此思¶
<pb:KR4h0022_WYG_105-9a>¶
知照水而自窺尚且心乎愛矣俾對鏡而言舞不勞歌¶
以送之於是爛出雕籠鶯成綺翼奇章若繢翠彩如織¶
瞥然影起乍躞蹀以多姿歘爾形分遂蹁躚而可則苞¶
七步之節奏備八佾之程式俄俯仰乍逡巡透雪彩而¶
姿逸洞銀華而色新錦臆雙呈因疑其若合花毛兩向¶
未知其孰親(一作/真)視月中兔形自隠窺臺上鵲影慙陳¶
駭目自遺百戲忘飡奚顧八珍對百鍊而流睇翻五色¶
而交麗異巴渝而折旋類夏采而行綴摇金距知非善¶
<pb:KR4h0022_WYG_105-9b>¶
鬬所為轉朱身庶與來儀相契方激昂而匪懈將偃仰¶
而增銳誰云不節之儀式表能勤之繼暎朱光而影耀¶
射金景而私照兩邉而分寸不差一體而纎毫必肖類¶
鳳因簫感哂鶴為琴召豈假為冠於漢然仰我威容不¶
同似木於齊方稱乎觀妙宜其鸞回於綺殿雪落於青¶
瑣雖自好而則然必假鑒而獲可變態盡其妍不曲折¶
擬諸形容幸無私於一照庶餘光而可從¶
　　　第二(同前/韻)　　　　　　　　趙殷輅¶
<pb:KR4h0022_WYG_105-10a>¶
雞開美錦鏡隠蟠龍雞則彪炳兮五雲之狀鏡則清澄¶
兮止水之容是得比形鼓舞偶影相從䠥&KR0887;初臨向月¶
輪而迴眸婉婉翩翾將顧暎菱花而疊足重重質貌既¶
異威儀可覩進退雅符於節奏曲折冥契於規矩投身¶
宛轉若赴簫韶之音矯翼連軒似合桑林之舞形其動¶
矣影亦隨之類塤篪之並得同律吕之相追故人之視¶
焉知分形之有别禽之恱也謂一體之無疑不馳心於¶
緑水自結念於丹墀豈比夫在仙都而思曉入雅頌而¶
<pb:KR4h0022_WYG_105-10b>¶
興詩者哉徒觀夫雞不倦臨鏡無疲照覩其形而屢舞¶
謂其侣而相召寧知大樂之同和自合無聲之要妙且¶
鑒物兮在我故欲照兮無可無不可其稟氣也合徳諒¶
兹舞而有典兮有則傃日而鳴遇隂而息雞之在鏡類¶
鸞翔之入雲空鏡之納雞若朝霞之暎潭色原其始也¶
徘徊山谷綿歴星辰每念栖於丹闕兹獲貢於虞人由¶
是辭荒徼入函秦優游青禁顧盼紫宸則昔之在山也¶
雖藴姿而誰語今之舞鏡也方呈質以効珍孰與夫翻¶
<pb:KR4h0022_WYG_105-11a>¶
飛青崖之側照(一作/昭)彰幽洞之濱五徳備兮其容不細¶
衆彩煥兮厥狀逾麗幸朗鑒之斯臨奠(疑/)獻奇於魏帝¶
　　　屈刀為鏡賦(以神仙異術變/化無方為韻)　崔　護¶
惟刀鏡之異名共堅剛以為質懿靈仙之手澤得微妙¶
之心術銛鋒始拔乍盤屈以規圓明鑒俄成駭拂拭而¶
光溢則知道藝之祕變化之神實希夷而有徳寧積習¶
而可臻瞥然而電影初散煥爾而菱花已新用不假物¶
力非因人可以矯而揉可以引而伸歘應手以從革爛¶
<pb:KR4h0022_WYG_105-11b>¶
含光而足珍霜刃既摧氷光乃見自金鐶而耀彩入寳¶
匣而增絢道髙欒氏鄙噴酒而雨飛術邁壺公輕投杖¶
而龍變諒成形於顧指豈勤力於鑄錬在剸剖之則遺¶
將妍媸而必辨仙術斯逺人情匪量雖五金勁質百鍊¶
純鋼或巻舒而在意信𤣥妙之無方利用無虧同切玉¶
於周后明輝既就齊照膽於秦王軼前志而稱奇著幽¶
經以標異始挈而雄鋩若失屢照而清光不匱覩神迹¶
之昭彰識靈訣之奥祕是將手以為炭心以為爐既可¶
<pb:KR4h0022_WYG_105-12a>¶
引而可屈亦何有而何無考乎誠與𤣥而契稽乎理為¶
道之俱异哉術亦無詐將本之於神化法不可傳徒仰¶
之於列仙雖改其狀不淪其堅初徑挺以繩直終青熒¶
而月圓昔也為刀則犀兕之可斷今也作鏡知鑒照之¶
無偏儻或收於一割與鸞影而鶯遷¶
　¶
　¶
　¶
<pb:KR4h0022_WYG_105-12b>¶
　¶
　¶
　¶
　¶
　¶
　¶
　¶
　文苑英華巻一百五¶
