# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.131983
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百三十三
<pb:KR4h0022_WYG_233-1a>¶
欽定四庫全書¶
　文苑英華巻二百三十三　宋　李昉等　編¶
　寺院一(塔/附)¶
　　梁武帝一首　　　　陳後主一首¶
　　江總五首　　　　　劉孝先一首¶
　　庾信二首　　　　　蕭慤一首¶
　　孔德紹一首　　　　徐伯陽一首¶
　　劉孝孫一首　　　　王勃二首¶
<pb:KR4h0022_WYG_233-1b>¶
　　盧照隣二首　　　　駱賔王一首¶
　　沈佺期二首　　　　宋之問九首¶
　　張説四首　　　　　蘇頲三首¶
　　張九齡二首　　　　蔣渙(一作/煥)一首¶
　　寇埴一首　　　　　寇垣一首¶
　　孫逖二首¶
　　　天安寺疏圃堂　　　　　　梁武帝¶
乗和蕩猶豫此焉聊止息連山去無限長洲望不極參¶
<pb:KR4h0022_WYG_233-2a>¶
差照光彩左右皆春色晻曖矚逰絲出沒㸔飛翼其樂¶
信㤀返倐(一作/翛)然寧有即¶
　　　同江僕射逰攝山棲霞寺　　陳後主¶
時宰磻溪心非關狎竹林鷲嶽青松繞雞峯白日沉天¶
迥浮雲細山空明月深摧殘枯樹影零落古藤隂霜月¶
夜鳥去風露寒猿吟自可盡出俗詎是願抽簮¶
　　　逰栖霞寺新雨(集作/時雨)　　　　江　總¶
霡霂新雨霽清和孟夏肇栖宿緑野中登頓丹霞杪敬¶
<pb:KR4h0022_WYG_233-2b>¶
仰髙人德抗志塵物表三空豁已悟萬有一何小始從¶
情所寄㝠期諒不少荷衣步林泉麥氣凉昏曉乗風西¶
泠泠候月臨皎皎煙崖憇古石雲路排征鳥披逕憐森¶
沉攀條惜杳裊平生㤀是非朽謝豈矜矯五淨自此生¶
(一作/涉)六塵庶無擾¶
　　　攝山栖霞寺山房夜坐簡徐祭酒周尚書共逰¶
　　　　羣彦　　　　　　　　　前　人¶
澡身事殊戒非是學金丹月磴時横枕雲崖宿解鞍梵¶
<pb:KR4h0022_WYG_233-3a>¶
宇調心易禪庭數息難石澗水流静山窻葉去寒君思¶
北闕駕我惜東都冠飜愁夜鍾盡同志不盤桓¶
　　　再逰栖霞寺言志　　　　　前　人¶
浄心抱氷雪暮齒通(疑/)桑榆太息波川迅悲哉人世拘¶
嵗華(一作/聿)皆採穫冬晩共嚴枯濯流濟八水開襟入四¶
衢兹山靈妙合當與天地俱石瀬乍深淺煙岸(一作/崖)遞¶
有無缺碑横古隧盤木卧荒塗行行備履厯步步憐威¶
紆髙僧迹共逺勝地心相符樵隱各有得丹青獨不渝¶
<pb:KR4h0022_WYG_233-3b>¶
遺風佇芳桂比德喻生芻寄言長徃客悽然傷鄙夫¶
　　　明慶寺　　　　　　　　　前　人¶
十五詩書日六十軒冕年名山極厯覽勝地殊留連幽¶
崖聳絶壑(初學記/作壁)洞穴㵼飛泉金河知證果石室乃安¶
禪市朝霑草露淮海作桑田夜梵聞三界朝香徹九天¶
山階步皎月澗户聽凉蟬永(初學記/作何)言望鍾嶺更復切¶
秦川¶
　　　入龍丘巖精舍　　　　　　前　人¶
<pb:KR4h0022_WYG_233-4a>¶
法堂猶集鴈僊竹㡬成龍聊承丹桂馥逺視(一作/睨)白雲¶
峯風窻穿石竇月牖拂霜松暗谷留征鳥空林徹夜鍾¶
隂峯未辨色疊樹豈知重溘此哀時命吁嗟世不容無¶
由訪詹尹何去復何從¶
　　　和七名法師秋夜草堂寺禪房月下¶
　　　　　　　　　　　　　　　劉孝先¶
幽人住山北月上(一作/上月)照山東洞户臨松徑虛窻隱竹¶
叢出林避炎影步逕(一作/廻)逐凉風平雲斷髙岫長河隔¶
<pb:KR4h0022_WYG_233-4b>¶
净空數螢流暗草一鳥宿踈桐興逸煙霄上神閒宇宙¶
中還思城闕下何異處樊籠¶
　　　和周趙王逰雲居寺　　　　庾　信¶
重巒千仭塔危磴九層臺石闗還(一作/常)逆上山梁乍斗¶
廻階(類聚/作跗)下雲峯出窻前風洞開隔嶺鍾聲應(類聚/作度)中¶
天梵響來平時欣侍從於此暫徘徊¶
　　　奉和同泰寺浮圖　　　　　前　人¶
岧岧陵太(一作/泰)清照殿比東京長影臨䨇闕髙層出九¶
<pb:KR4h0022_WYG_233-5a>¶
城栱積浮雲礙幡摇度鳥驚花(一作/鳯)飛如始落(一作/邇)蓮¶
合似初生輪重對月滿鐸韻擬鸞聲畫水流全住圖雲¶
色半行(一作/輕)煙露晩(一作露/晩盤)猶滴珠火朝更明雖連博¶
望苑還接銀沙城天香下殿桂仙梵入伊笙庶同八界¶
樂(一作庶聞/八解樂)方遣六塵情(一作皆藝/文類聚)¶
　　　和崔侍中從駕經山寺　　　蕭　慤¶
鈎陳夜驚徼河漢曉參(一作/縱)横逰騎騰文(一作/雲)馬前驅¶
轉翠旌野禽喧曙色山樹動秋聲雲表金輪見巖端畫¶
<pb:KR4h0022_WYG_233-5b>¶
栱明塔疑從地涌盖似積香成泉髙下溜急松古上枝¶
(一作/梢)平儀容(初學記/作合)多壯思麗藻蔚縁情自嗤非照廡¶
何以繼連城¶
　　　登白馬山䕶明寺　　　　　孔徳紹¶
名嶽標形勝危峯逺欝紆成象建環極大壯闡規模曽¶
(一作/層)臺聳靈鷲南(一作/髙)殿邇陽烏暫同逰閬苑還類入¶
仙都三休開碧嶺(一作/題)萬户動(一作/洞)金鋪攝心罄前禮¶
訪道把中衢(一作/虚)遥瞻盡地軸長望極天隅白雲起梁¶
<pb:KR4h0022_WYG_233-6a>¶
棟丹霞映松櫨露花疑濯錦泉月似沉珠今日桃源客¶
相顧失歸塗¶
　　　逰鍾山開善寺　　　　　　徐伯陽¶
聊追鄴城友躧步出蘭宫法侣殊人世天花異俗中鳥¶
聲不測處松吟未覺風此時超愛網還復洗塵䝉¶
　　　逰靈山寺　　　　　　　　劉孝孫¶
吾王逰勝地驂駕歴祗園臨風畫角憤曜日采旗飜永¶
懐筌了義寂念啓𤣥門深溪窮地脉髙嶂接雲根信美¶
<pb:KR4h0022_WYG_233-6b>¶
諧心賞幽桂(一作/邃)且攀援曳裾欣扈從方悟屏塵諠¶
　　　逰梵宇三學寺　　　　　　王　勃¶
杏閣披青磴琱臺控紫岑葉齊山路逕(一作/逕宻)花積野壇¶
深蘿幌栖禪影松門聽(一作/引)梵音遽忻陪妙躅延賞(一/作)¶
(想/)滌煩襟¶
　　　觀佛跡寺　　　　　　　　前　人¶
蓮座神容儼(一作/促)松崖聖趾餘年長金跡淺地久石芝¶
(一作/文)踈頽華臨曲磴傾影赴前除共嗟(一作/悲)陵谷逺俄¶
<pb:KR4h0022_WYG_233-7a>¶
視化城(一作/成)虛¶
　　　石鏡寺　　　　　　　　　盧照隣¶
古墓芙蓉塔明神松栢煙鸞沉僊(集作/山)鏡底花沒梵輪¶
前銖衣千古佛寳月兩重圓隱隱香臺夜鍾聲徹九天¶
　　　赤谷安禪師塔　　　　　　前　人¶
獨坐巖之曲悠然無俗紛酌酒呈丹桂思詩贈白雲煙¶
霞朝晩(一作/暝)聚猿鳥嵗(集作/四)時聞水華鏡秋色山翠含¶
夕曛髙談十二部細覈五千文如如數冥昧生生理氛¶
<pb:KR4h0022_WYG_233-7b>¶
(集作/氤)氲古人有糟粕輪扁情未分且當事芝术從吾所¶
好云¶
　　　和王記室從趙王春日逰陁山寺¶
　　　　　　　　　　　　　　　駱賔王¶
鳥旟陪訪道鷲嶺洽(一作/狎)棲真四禪明静業三空廣勝¶
因祥河踈疊澗慧日皎重輪葉暗龍舟宻花明鹿苑春¶
彫談筌奥㫖妙辯漱𤣥津雅曲終難和徒自奏巴人¶
　　　樂城白鶴寺　　　　　　　沈佺期¶
<pb:KR4h0022_WYG_233-8a>¶
碧海開龍藏青雲起鴈堂湖(一作/潮)聲應法皷雨氣濕天¶
香樹接前山暗溪承瀑水凉無言誦居逺清净得空王¶
　　　逰少林寺　　　　　　　　前　人¶
長歌逰寳地徙倚對珠林鴈塔丹青古龍池嵗月深紺¶
園澄夕霽碧砌(集作/殿)下秋隂歸路烟霞逺(集作/晩)山蟬(集/作)¶
(風/)處處吟¶
　　　逰韶州廣果寺　　　　　　宋之問¶
影殿臨丹壑香臺隱翠霞巢飛銜(一作/含)象鳥砌蹋雨空¶
<pb:KR4h0022_WYG_233-8b>¶
花寳鐸摇初霽金池映晩沙莫愁歸路逺門外有三車¶
　　　宿清逺峽山寺　　　　　　前　人¶
香岫懸金刹飛泉界石門空山唯習静中夜寂無喧說¶
法初聞鳥看心欲定猿寥寥隔塵事何異武陵源¶
　　　逰法華寺二首　　　　　　前　人¶
薄逰京都日遥羡稽山名分刺江海郡朅來徵素情松¶
路洗心眷象筵敷念誠薄雲解(一作/界)青嶂暾(一作/皦)日騫¶
朱甍苔澗(一作/潤非)深不測竹房閒且清感真六象見垂兆¶
<pb:KR4h0022_WYG_233-9a>¶
二烏(一作/鳥)鳴古今信靈跡中州莫與京林巘永栖業豈¶
伊在一生浮悟雖已久事試去來成觀念幸相續庶㡬¶
最後明¶
　　　二¶
髙岫擬耆闍真乗飲妙車空中結樓殿意表出雲霞後¶
果傳三足(一作/尺)前因感(一作/取)六牙宴林薰寳樹水漏溜¶
(集作/溜滴)金沙寒谷梅猶淺温庭橘未華臺香紅藥亂塔影¶
緑篁遮果漸輪王族縁超梵帝家晨行蹋忍草夜誦得¶
<pb:KR4h0022_WYG_233-9b>¶
靈花江郡將何匹天都亦未加朝來泛舟(一作/沿泛)所應是¶
逐僊查¶
　　　逰雲門寺　　　　　　　　前　人¶
維舟探静域作禮事尊經投跡一蕭散為心自杳冥龕¶
交大禹穴樓倚少㣲星沓嶂圍蘭若廻溪抱竹庭覺花¶
塗砌白甘露洗山青鴈塔騫金地虹橋轉翠屏人天宵¶
現影神鬼晝潜形理勝常虛寂縁空自感靈入禪從鴿¶
繞說法有龍聽刼累終期滅塵躬豈暫寧摇摇不安寐¶
<pb:KR4h0022_WYG_233-10a>¶
待月詠巖扃¶
　　　逰稱心寺　　　　　　　　前　人¶
釋事懐三隱清襟謁四禪江鳴潮未落林曉日初懸寳¶
葉交香雨金沙吐細泉望諧舟客趣思發海人煙顧櫪¶
仍留馬乗盃久棄船未逰龜負岳且識鳥耘(一作/耕)田理¶
契都無象心㝠不計筌安期庶可揖天地得齊年¶
　　　秋晩逰普耀寺　　　　　　前　人¶
薄暮曲江頭仁祠暫可留山形無隱霽野色遍呈秋荷¶
<pb:KR4h0022_WYG_233-10b>¶
覆香泉宻藤纒(集作/縁)寳樹幽平生厭塵事遇(集作/過)此忽¶
悠悠¶
　　　題杭州天竺寺　　　　　　前　人¶
鷲嶺欝岧嶤龍宫隱寂寥樓看(一作/觀)滄海日門聽浙江¶
潮桂子月中落天香雲外飄捫蘿登塔逺刳木取泉遥¶
霜序花更發冰溪葉未凋夙齡尚遐異搜對滌煩囂㑹¶
入天台裏看余渡石橋¶
　　　宿雲門寺　　　　　　　　前　人¶
<pb:KR4h0022_WYG_233-11a>¶
雲門若邪裏泛鷁路纔通夤縁緑篠岸遂得青蓮宫天¶
香衆壑滿夜梵前山空漾漾潭際月飄飄(集作/飀飀)杉上風¶
兹焉多嘉遯數子今莫同鳯歸慨處士鹿化問(一作/聞)僊¶
公樵路鄭州北學井阿巖東永夜豈云寐曙葉忽葱蘢¶
谷鳥囀尚澁源桃驚未紅再來期春暮當造林端窮庶¶
㡬蹤謝客開山投剡中¶
　　　清逺江峽山寺　　　　　　張　説¶
流落經荒外逍遥此梵宫雲峯吐日月(集作/月白)石壁淡煙¶
<pb:KR4h0022_WYG_233-11b>¶
虹(集作/紅)寳塔靈僊湧懸龕造化功天香涵竹氣虛唄引¶
松風簷牖飛花滿(集作/入)廊堦(集作/房廊)激水通猿鳴知山静¶
魚戯見(集作/辨)江空静黙將何貴所貴心境(集作/鏡)同¶
　　　襄州景空寺題融上人蘭若　前　人¶
髙名出漢隂禪閤跨香岑衆山既(集此/作皆)圍遶長澗(集作/川)¶
復廻臨雲峯曉靈(集作/空)變風水夜虛吟碧甃龍池滿蒼¶
松虎逕深舊知清巖意(集作青/巖憶)偏入𡨕窅心何由侣飛¶
錫從此脫朝簮¶
<pb:KR4h0022_WYG_233-12a>¶
　　　㴩湖山寺　　　　　　　　前　人¶
空山寂歴道心生虛谷迢(集作/超)遥野鳥聲禪室從來塵¶
外賞春臺豈是世中情雲間東嶺千重出樹裏南湖一¶
片明若使巢由同(一作/知)此意不將蘿薜易簮纓¶
　　　逰龍山静勝寺　　　　　　前　人¶
毎上襄陽樓遥望龍山樹鬰岪吐岡嶺微芒(集作/䝉)在煙¶
霧下車嵗已成飾馬閒(集作/問)餘步苦霜衰(集作/豪)野草愛¶
日揚紅(集作/江)煦雲對石上塔風入松下路禪室宴三空¶
<pb:KR4h0022_WYG_233-12b>¶
仁祠圖(集作/同)六趣児童供戯(集作/共嬉)謔猿鳥相驚顧南識¶
恒山(集作/相公)臺北望先賢墓世上人何在時聞心不住唯¶
(一作/但)傳無盡塗可使有情悟¶
　　　武檐山寺　　　　　　　　蘇　頲(見集/本)¶
武檐獨蒼然墳山下至泉鼈靈時共盡龍女事同遷松¶
栢銜哀處幡花種福田詎知留鏡石長與法輪圓¶
　　　慈恩寺二月半寓言　　　　前　人¶
二月韶春半三空霽景初獻來應有受滅盡竟無餘化¶
<pb:KR4h0022_WYG_233-13a>¶
迹傳官寺歸誠謁梵居(一作/閭)殿堂花覆席觀閤柳垂䟽¶
共命枝間鳥長生水上魚問津窺彼岸迷路得真車行¶
宻幽關静談精俗態祛稻麻欣所遇蓬䕪愴焉如不駐¶
秦京陌還題蜀郡輿愛離方自此廻望獨躊躇¶
　　　利州北佛龕前(一無/此字)重於去嵗題處作¶
　　　　　　　　　　　　　　　前　人¶
重巖戴清美分塔題増(集作/起曽)標蜀守經塗處巴人作禮¶
朝地疑三界出空是六塵銷卧石鋪蒼蘚行江覆緑條¶
<pb:KR4h0022_WYG_233-13b>¶
嵗年書有記非為學題橋¶
　　　祠紫盖山塗經玉泉諸山寺　張九齡¶
指塗躋楚望策馬傍荆岑稍稍松篁入泠泠澗谷深觀¶
竒逐幽映歴幽(集作險/一作覽)㤀嶇(一作/㠊)&KR0706;上界投佛影中天¶
揚梵音焚香懴在昔禮足誓來今靈異有時(集作/若有)對聖¶
僊真(集作/其)可尋髙僧問逝者絕(集作/逺)俗是初心蘚駮(集/作)¶
(剥/)經行處猿啼宴坐林歸真已寂滅留跡豈堙沉法施¶
自兹廣何云千萬金¶
<pb:KR4h0022_WYG_233-14a>¶
　　　冬中至玉泉山寺屬窮隂冰閉崖谷無色(集作/景)¶
　　　　及仲春行縣復徃焉故有此作¶
　　　　　　　　　　　　　　　前　人¶
靈境信幽絶芳時重暄妍再來及兹勝一遇非無縁萬¶
木柔可結千花敷欲然松間鳴好鳥竹(集作/林)下流清泉¶
石壁開精舍金光照法筵真空本自寂假有聊相宣復¶
此灰心者仍追巢頂禪簡書雖有畏身世亦俱捐¶
　　　登栖靈寺塔　　　　　　　蔣　煥(一作/渙)¶
<pb:KR4h0022_WYG_233-14b>¶
三休尋磴道九折歩雲霓瀍澗臨江北郊原極海西沙¶
平𤓰歩出樹逺緑楊低南指晴天外青峯是㑹稽¶
　　　題瑩上人院　　　　　　　㓂　埴¶
捨筏求香偈因泉演妙音是明捐俗網何獨(一作/必)在山¶
林繚繞藤軒宻逶迤竹徑深為傳同學志兹宇可清心¶
　　　同皇甫兵曹天宫寺浴室新成招友人賞㑹¶
　　　　　　　　　　　　　　　㓂　垣¶
温室觀初就蘭交託勝因共聽無漏法兼濯有為塵水¶
<pb:KR4h0022_WYG_233-15a>¶
潔三空性香霑四大身清心多苦友頌德慰同人¶
　　　奉和崔司馬逰雲門寺　　　孫　逖¶
繫馬青溪樹禪門春氣濃香臺花下出講坐竹間逢覺¶
路山童引經行谷烏從更言窮寂滅廻䇿上南峯¶
　　　和崔司馬登稱心山寺　　　前　人¶
郡府乗休日王城訪道初覺花迎歩履香草藉行車倚¶
閣觀無際尋山盡太虛巖空迷禹跡海静望秦餘翡翠¶
巢珠網鵾雞間綺䟽地靈資净土水若䕶真如寳樹誰¶
<pb:KR4h0022_WYG_233-15b>¶
攀折禪雲自巻舒晴分五湖勢煙合九夷(集作/疑)居生滅¶
分無象窺臨已得魚嘗(集作/甞)聞寳刀贈今日奉瓊琚¶
　¶
　¶
　¶
　¶
　¶
　文苑英華巻二百三十三¶
