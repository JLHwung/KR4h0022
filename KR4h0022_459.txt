# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:50.880993
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百五十九
<pb:KR4h0022_WYG_459-1a>¶
欽定四庫全書¶
　文苑英華巻四百五十九　宋　李昉等　編¶
　詔勑一¶
　　命將¶
　　　命吕休璟等北伐制　　　　蘇　頲¶
門下朕聞守在四夷蓋安人以和衆加於百姓豈窮兵¶
而黷武然則日之所出弗俾于化故知天之所討必龔¶
其罰自黙啜䖍劉肆暴桀鷔反常獨為匪人假命驕子¶
<pb:KR4h0022_WYG_459-1b>¶
者有歳時矣雖奉書就邸或遵於聲朔而控弦犯塞已¶
毒於疆場朕惟務懷柔每在含忍遂使庶邦憤積稽其¶
六月之師逋冠禍盈窮此百年之運金山道前軍大使¶
特進賀獵(一作臘/下同)毗伽欽化可汗突騎施守忠二庭貴¶
緒萬里威聲忠而善謀勇則能斷自膺殊禮名寵於外¶
藩思立大勲志勤於中國兼遣弟右監門衛將軍守節¶
長驅沙漠直指金㣲黙啜舉其種類來相抗拒近殪於¶
鋒鏑之下已若亂麻逺慮於廟堂之上將同破竹堅昆¶
<pb:KR4h0022_WYG_459-2a>¶
在右掎角而東並累獻封章請屠巢穴朕又聞不得已¶
而用者孰若兵機不可得而違者廼符人事永言取亂¶
宜戒徂征右領軍衛將軍兼檢校北庭都䕶碎葉鎮守¶
使安撫十姓吕休璟心堅鐵石氣横風雷始則和戎之¶
利先得晉卿終而逐虜之功方邀漢將可為金山道行¶
軍大㧾管北庭副都䕶郭䖍瓘安處哲等懷才抱噐蓄¶
鋭俟時慣習軍容備知邉要並可為副大㧾管領瀚海¶
北庭碎葉等漢兵及驍勇健兒五萬騎金山道前軍大¶
<pb:KR4h0022_WYG_459-2b>¶
使特進賀獵毗伽欽化可汗突騎施守忠領諸蕃部落¶
兵健兒二十五萬騎相知計㑹逐便赴金山道朔方道¶
行軍大㧾管右武衞大將軍攝右臺大夫同中書門下¶
三品上柱國韓國公張仁亶文武將相莫之與京心腹¶
大臣(一作/牙爪)是所繋頼當分閫之任受升壇之律常願身¶
先士卒而以賊遺君父與副大㧾管右監門衛大將軍¶
魯受信等領蕃漢兵募健兒或用絶羣飛騎城傍等十¶
五萬騎赤水軍大使凉州都督司馬逸客外寛内明正¶
<pb:KR4h0022_WYG_459-3a>¶
辭直道標慷慨之節曽不顧身藴經營之志期於盡敵¶
與右武衛將軍陳丘右金吾衞翊府中郎將李𤣥通(一/作)¶
(道/)副使右驍騎衛鹿陵府折衝能昌仁左衛神山(按唐/地理)¶
(志神仙府在晋川/詔令作神仙非)府折衝陳義忠等領當軍及當界蕃¶
漢兵募健兒七萬騎豐安軍大使靈州都督甄粲副使¶
張趙壁常元寂等領蕃漢兵馬六萬騎防禦羣牧大使¶
臨洮軍使甄亶領當軍莫門(唐㑹要作/英門非)積石等軍馬募¶
及秦蘭渭城等州大家子弟㧾二萬騎建康(㑹要作/建庫非)軍¶
<pb:KR4h0022_WYG_459-3b>¶
士丼州刺史李守徴玉門軍使肅州刺史湯嘉惠墨離¶
軍士𤓰州都督李思明伊吾軍使伊州刺史李脊交等¶
各領當軍兵馬與突騎施守忠吕休璟等計㑹共為表¶
裏莫不運其長䇿悉心而効六竒接以短兵指掌而論¶
七縱使天陣齊舉雲罝備設賈勇於飲醪之夫一以當¶
萬揚威於汗血之騎左縈右拂咸繫黿斬蛟曵牛佩豕¶
必能力簸窮海聲壓大荒刈谷蠡之庭㧞祅(一作/權)渠之¶
壘不遑渭橋之拜已見陰山之哭然則持旌節執金皷¶
<pb:KR4h0022_WYG_459-4a>¶
者所以問不賓誅首惡而比夫不誡復迷則兇俾存開¶
網之仁預軫焚舟之歎休璟所領兵馬甲仗一事已上¶
仍依别勑處分主者施行(景龍四年五/月十五日)¶
　　一作皆唐大詔令¶
　　　命姚崇等北伐制¶
黄門(一作/門下)朕聞上古聖王之政(一作/致)理則教之以戰陳¶
之以兵蓋威不讋而服不順也故始於禁暴終於&KR0367;革¶
(一作/伯)斯不得己而用之朕以寡昩誕膺鴻業思欲率於¶
<pb:KR4h0022_WYG_459-4b>¶
動静歸之教化豈要荒之外棄為匪人而亭育之中視¶
則如子罔不遵我文軌修其貢賦歳時相望道路抵(一/作)¶
(砥/)屬而黙啜素稱桀鷔鳴鏑於狼居頃自懷柔屢(一作/獻)¶
書於象魏朝廷所以許其通好議以和親使臣累齎繒¶
帛侍子令襲冠帶庶中國無事長城罷守戢干戈而銷¶
劒㦸者朕之意焉豈謂我盟不渝爾約斯背伊庭之際¶
遂敢侵軼西北偏偶尚聞嘯聚雖摧其精銳而困於圍¶
逼此不虞之失也朕甚(一作/嘗)憐之犬羊無親不可恃信¶
<pb:KR4h0022_WYG_459-5a>¶
而輕敵熊羆有勇咸能宣威而制勝朕由是詢卿士之¶
奏攬英雄之心謀元帥而得佐軍恢逺圖而舉長䇿随¶
時之義其在豫乎兵部尚書兼紫微令監修國史上柱¶
國梁國公姚崇天降(一作/假)其才日新厥徳禮義為本居¶
有四鄰(一作/科)謩猷是先坐知千里以仲山甫之操管夷¶
吾之能智湧泉而不窮精貫日而愈勵信廟堂之柱石¶
鼎鼐之鹽梅必能奮爾六竒光我三傑可持節靈武道¶
行軍大㧾管管内諸軍咸受節度右領軍衛大將軍兼¶
<pb:KR4h0022_WYG_459-5b>¶
檢校單于大都䕶鎮守軍使張知運寛厚沉毅外方内¶
直威而勇决自懾單于之臺惠則無循咸仰將軍之樹¶
可中軍副大揔管權檢校原州都督李欽憲家承將相¶
器兼文武求古人之節臨事不囬讀前史之言好謀而¶
斷可佐軍副大揔管檢校左威衛將軍靈州都督吕休¶
璟慣知邉要乆探戎律誠期報國去病安用家為奮不¶
顧身伯昭不持賊遺可右軍副大揔管左驍衛將軍論¶
弓仁右金吾衞大將軍勿部珣左領軍衞郎將攝本衛¶
<pb:KR4h0022_WYG_459-6a>¶
將軍張直(一作真/下同)楷單于副都䕶臧懷亮右領軍衛中¶
郎將王海濵前朔州刺史劉元楷右武衛郎將楊楚客¶
并州定清府果毅元蕭然等頗牧為用闗張其敵懷才¶
倜儻嘗邀百勝之功立志經營備習九章之訓弓仁及¶
詢並可前鋒㧾管直楷可左虞侯揔管懷亮可右虞侯¶
㧾管海賔元楷楚客蕭然等並可行軍揔管大僕少卿¶
田崇壁鄜州刺史韓思復等強力從政精心在公知無¶
不為利有攸往入敷事典省閣稱其閑練出綜條察吏¶
<pb:KR4h0022_WYG_459-6b>¶
人(或作/官吏)畏其嚴明崇壁可兼行軍長史思復可兼行軍¶
司馬兵部郎中李休光司勲郎中張敬忠兵部員外郎¶
王上客刑部員外郎楊欽明江州别駕李邕等或特達¶
珪璋所謂登壇之寳或翩翻書記曽聞及霤之詞可以¶
光賛出車𢎞宣入幕並可行軍判官靈武軍兵加滿十¶
萬人舊馬既少宜於内外閑廐抽壯馬添滿六萬疋原¶
夏等州要害處亦量加馬其後軍兵六萬人馬二萬疋¶
先來㸃定宜令衞尉卿李延昌左羽林將軍楊敬述等¶
<pb:KR4h0022_WYG_459-7a>¶
至冬檢閲且當處團結待後進止其有先鋒破賊斬馘¶
摧堅功效燭然者並委軍將便定功賞不須限以常格¶
惣管以下有損失兵馬不能力戰棄軍逃命者便殺(一/作)¶
(斬/)其有棄軍入賊不能(闕/)死節者妻子依叛縁坐法凡¶
此和衆誓于師兵統燕犀冀馬之雄屯斬蛟挈黿之勇¶
皷鼙沸野旌旗彗雲豈式遏於河塞方震驚於沙漠於¶
是乎善醪以信之芳餌以賞之戮揚干之僕必行其令¶
持穰苴之兵不枉其法堅壁清野則投石而有餘追奔¶
<pb:KR4h0022_WYG_459-7b>¶
逐北則掃塵而無類俾權宜於閫外仍布告于天下蹔¶
勞永逸在此行焉主者施行(開元二年三/月十八日)¶
　　一作皆唐大詔令¶
　　　命薛納等與九姓共伐黙啜¶
黄門朕聞天所與者奉天命而不違人所棄者順人心¶
而必伐由是古先帝王光宅區縣實仗威武用清荒戎¶
時義逺矣黙啜以叛亡餓𨽻㐫忍遺孽敢迷聲朔獨匪¶
人臣禍皆所召祅不自作舉其巢穴盡是離心瞻我闕¶
<pb:KR4h0022_WYG_459-8a>¶
庭相望内面猶竄身於寒苦且寄命於旬時當胡運之¶
已窮在軒兵而可逐九姓部落等忠誠貫日義烈聞風¶
數其擢髪之&KR0317;成於屈指之計請除驕子累遣使臣摧¶
鋒而願先驅蓄銳而期後命右羽林軍大將軍朔方道¶
大㧾管薛納左衛大將軍安北副大都䕶兼郯王府長¶
史平郡公張知運右羽林軍將軍兼凉州都督赤水大¶
使楊敬述右騎衛將軍論弓仁左武衛將軍大武軍大¶
使于仁誓右武衛將軍豐安軍大使杜賔客豐州都督¶
<pb:KR4h0022_WYG_459-8b>¶
西受降城使吕休琳(一作/璟)勝州都督東受降城使邵宏¶
左金吾衛大將軍廻紇伏帝匐右(一作/左)衛大將軍渾元¶
忠左衛大將軍似和舒右武衛將軍兼賀蘭州都督契¶
苾承祖等或出將入相有經濟之才或敦詩説禮有韜¶
鈐之筭或嫖姚仕漢有遮虜之勲或由余入秦有伐戎¶
之䇿謀彼元帥擇于佐軍可以授旗遂行推轂而進納¶
可中道大揔管賔客宏休琳等為副知運可東道大揔¶
管弓仁仁誓為副敬述可西道大揔管伏帝匐元忠和¶
<pb:KR4h0022_WYG_459-9a>¶
舒承祖等為副各領馬匹五萬人與九姓計㑹三軍既¶
整百道齊入吳鈎楚練照曜隂山之&KR0280;冀馬燕犀張皇¶
窮漢之地况彼冦惡積我師義動知存亡者觀其兆摧¶
枯朽者鮮其力庶使疆場罷候從此息人邉鄙不䖍(一/作)¶
(虞/)因而盡敵布告天下咸遣知聞主者施行(開元四年/正月二日)¶
　　一作皆唐大詔令¶
　　賜將士書¶
　　　與昭義軍將士書　　　　　白居易¶
<pb:KR4h0022_WYG_459-9b>¶
勑昭義軍節度下將士等當軍將士與諸道不同自經¶
艱難多易將帥而忠順之節未嘗有虧朕每思之無時¶
蹔忘盧從史為卿主將作朕藩臣權位尊崇恩寵優厚¶
而乃外示恭順内懷奸邪刻剥軍中暴殄境内朕以君¶
臣之道未忍發明為之含容頗有年月近又茍求起復¶
請伐(集作/討)恒州與賊通謀為國生患自領士馬久屯行¶
營收當軍賞設之資加本道芻粟之右不為公用盡入¶
私家此則主將之恩於卿何有臣子之分負朕實深卿¶
<pb:KR4h0022_WYG_459-10a>¶
等辨邪正之兩端識逆順之大義抱忠勇者耻居其下¶
守名節者憤發於中失三軍之心已聞大去犯衆人之¶
怒果見不容逺察事宜備知誠欵興言嘉歎至于再三¶
其當軍將士等賞設已有處分上自將校下及士卒各¶
勵爾志再思朕言卿等從(集作/承)前已來常保忠貞之節¶
自今以後永為心腹之軍宜念始終副茲囑望故今宣¶
慰宜並悉之夏熱卿等各得平安好遣書指不多及¶
　　　同前¶
<pb:KR4h0022_WYG_459-10b>¶
勑昭義軍節度下將士等卿等乆在行營乍無主將而¶
士旅輯睦軍壘安寧足彰守正之心尤見盡忠之節以¶
此歎囑勞於寢興孟元陽是朕信臣為國良將威畧可¶
以懾𠒋孽慈和可以牧師人累著忠勤克諧朕命為其¶
主帥必副羣情况卿等同&KR0008;姦邪乆困貪暴宜以仁賢¶
之帥撫卿忠義之軍靖思元陽無出其右今授元陽檢¶
校尚書右僕射充卿等當道節度使勉同王事以慰朕¶
懷烏重𦙍特効忠誠深宜奬擢今便授河陽節度使兼¶
<pb:KR4h0022_WYG_459-11a>¶
御史大夫故令宣慰並宜知悉¶
　　　與昭義節度親事將士等書¶
勑昭義軍節度下親事將士等盧從史受恩至重負國¶
至多衆所不容追令赴闕朕以誤曽任使貴全始終今¶
則止於貶官此亦(集作/蓋)曲從寛典卿等抱忠懷義朕所¶
素知頃以諸營同事從史三軍一體俱是王臣既不相¶
干又能自効朕方優賞以酬功勲何至不安有此疑懼¶
必恐從史已追之後元陽未到之間卿等當營乍無主¶
<pb:KR4h0022_WYG_459-11b>¶
將或被外人扇誘遂令衆意憂疑勢使之然事非獲已¶
朕雖在此逺見軍情料卿本心必無此意况元陽勤儉¶
恤下寛厚愛人乆在河陽甚近澤潞元陽臧否卿等合¶
諳以卿忠義之軍故擇仁賢為帥已有詔㫖宣諭元陽¶
若到行營一無所問乃至將士家口亦令優䘏安存卿¶
復何憂必得其所况昭義將士艱難已來保守忠貞未¶
嘗虧失天下稱歎卿已(集作/亦)自知又卿父母妻兒家田¶
墳墓一物已上並在潞州倉卒(集作/頃刻)之間豈忍便棄朕¶
<pb:KR4h0022_WYG_459-12a>¶
之此語卿宜細思各相勉諭同保忠順計元陽已合到¶
彼卿等便取元陽指揮想卿等心必副朕意故令宣慰¶
宜並知悉¶
　　　授恒州節度下將士等書¶
勑成徳軍節度下將士等朕以王者之道與物無私若¶
違命執迷則罔有容捨若知非改悔則無不舍容(集作/宏)¶
不窮無告之人不塞自新之路頃屬奸臣從史謀遘異¶
端致使恒陽隔於恩外六郡之地皆廢農桑三軍之人¶
<pb:KR4h0022_WYG_459-12b>¶
並罹鋒鏑朕每一念至中心憫然今卿等繼獻表章逺¶
輸誠欵省承宗之勤懇難阻其情思武俊之功勞不能¶
無念况事因詿誤而理可哀矜今已降制書各從洗雪¶
承宗仍復舊官爵充恒冀深趙徳棣六州觀察使成徳¶
軍節度使將士等官爵實封並宜仍舊待之如初卿等¶
各宜恊力同心知恩感徳共保終始稱朕意焉故令宣¶
慰宜並知悉¶
　　　與韓君雄書　　　　　　　鄭　畋¶
<pb:KR4h0022_WYG_459-13a>¶
勑魏博權知兵馬留後韓君雄及將士等何全皥藉祖¶
父之餘基受朝廷之重寄身居節制位極公台所宜慮¶
危圖安忘私濟衆乃驕矜失道滿假為心刻削衣糧恣¶
行殺戮致三軍之怨怒乗馬匹以奔迯忽此敗亡良可¶
驚歎君雄素聞竒節乆著威聲權於衆情主彼留事果¶
能撫安戎旅鎮定軍城將士等義激英雄名光壯武雖¶
從權而選帥終請命以聞天况知乂寧尤用嘉矚今遣¶
髙品康道偉等專往宣慰其他績議指揮想宜知悉秋¶
<pb:KR4h0022_WYG_459-13b>¶
凉卿比平安好否遣書指不多及¶
　　　與張文裕及魏博軍書¶
勑文裕及魏愽三軍將士等駱全諷至知全皥紀綱失¶
制軍府離心衆議不容脱身潜遁再三省問驚歎良深¶
且何氏一門將相三代進韜則首推誠義𢎞敬則累建¶
勲庸全皥紹襲其芳主張軍旅亦能輸心向義赴難興¶
師雖無盪定之功頗著勤勞之節朝廷念其壯武益以¶
官榮位列上公寵兼台座一時之美無以過焉豈為(疑/作)¶
<pb:KR4h0022_WYG_459-14a>¶
(謂/)弛慢生災驕荒致患鼓師徒之怨怒貽祖父之包羞¶
三軍將士等義勇無倫忠貞有素負山西之壯氣因河¶
北之威聲必當洞明禍福之源深惜變更之體因以物¶
情積憤軍令乖張不可保安致兹騷動大凢䘏人者則¶
父母虐我者則仇讐訓傳所言古今無異何全皥既敗¶
戎律即當舉正朝章韓君雄若合羣情權可主其留事¶
(一作/務)更俟奏報當有指揮將士等切宜禁戢兵戎肅清¶
疆境勿因驚擾妄有殺傷特遣髙品康道偉等專往宣¶
<pb:KR4h0022_WYG_459-14b>¶
慰言不盡意當識朕懷秋凉三將軍士等各得平安好¶
遣書指不多及¶
　¶
　¶
　¶
　¶
　¶
　文苑英華巻四百五十九¶
