# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.945178
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百
<pb:KR4h0022_WYG_300-1a>¶
欽定四庫全書¶
　文苑英華巻三百　　　　宋　李昉等　編¶
　軍旅二¶
　　　邉將六十四首¶
　　　邉城將四首　　　　　　　吳　均¶
塞外何紛紛胡騎欲成羣爾時始應募來投霍將軍刀¶
含四尺影劔抱七星文袖間血灑地車中旌拂雲輕軀¶
如未殯終當厚報君¶
<pb:KR4h0022_WYG_300-1b>¶
　　　二¶
僕本邉城將馳射靈闗下箭銜鴈門石氣振武安瓦勲¶
輕賞廢丘名髙拜横野留書應鑿楹傳功須勒社徒傾¶
七尺命酬恩終自寡¶
　　　三¶
聞君報一飡逺送出平野玉標丹霞劔金絡艷光馬髙¶
旗入漢飛長鞭歴地寫曙星海中出曉月山頭下嵗晏¶
坐論功自有思(一作/恩)臣者¶
<pb:KR4h0022_WYG_300-2a>¶
　　　四¶
臨淄重蹋鞠曲城好擊刺不要身後名專騁眼前智君¶
㸔班定逺立功不負義掣拽二丈旗躑躅雙鳬騎但問¶
相知否死生無險易¶
　　　送魏大從軍　　　　　　　陳子昂¶
匈奴猶未滅魏絳復從戎悵别三河道言追六郡雄鴈¶
山横代北狐塞接雲中勿使燕然上獨有漢臣功¶
　　　安輯嶺表事平罷歸　　　　李　嶠¶
<pb:KR4h0022_WYG_300-2b>¶
雲端想京縣帝鄉如何見天涯望月䑓海路幾悠哉六¶
月飛鵬去三年瑞雉來境遙銅柱出山險石門開自我¶
違瀍洛瞻途屢揮霍朝朝寒露多夜夜征衣薄白簡承¶
朝憲朱方撫夷落既宏天覆廣且諭皇恩博皇恩溢外¶
區憬俗詠來蘇聲朔臣天子壇場拜老夫絳營韜將畧¶
黄石請兵符返斾收龍虎空營集鳥烏日落澄氣藹慿¶
髙視衿帶東甌抗于越南斗臨吳會春色遶邉陲飛花¶
出荒外卉服紛如積長川思逰客風生丹桂曉雲起蒼¶
<pb:KR4h0022_WYG_300-3a>¶
梧夕去軸艤清江歸軒趨紫陌衣裳㑹百蠻賝賮委重¶
關不學金刀使空持寳劔還¶
　　　送趙頥貞郎中試(集作/赴)安西副大都護¶
　　　　　　　　　　　　　　　張　説¶
絶鎮功難立懸軍命匪輕復承遷相後彌重任賢情将¶
起神仙地才稱禮樂英長心堪繫虜短語足論兵日授¶
休門法星教置陣名龍泉恩已著(集作/署)鷰頷相終成月¶
窟窮天逺河源入塞清老夫操别翰承㫖頌營平¶
<pb:KR4h0022_WYG_300-3b>¶
　　　同餞陽将軍兼原州都督御史中丞¶
　　　　　　　　　　　　　　　蘇　頲¶
右地接龜沙中朝任虎牙然明方改俗去病不為家将¶
禮登壇盛軍容出塞華朔風摇漢皷邊月思胡笳旗合¶
無邀正(一作/整)冠危有觸邪當㸔榮旋日及此御溝花¶
　　　送趙都護赴安西　　　　　張九齡¶
将相有更踐簡心良獨難逺圖長畫地超拜乃登壇戎¶
即崑山序車同渤海單義無中國廢情必逺人安他日¶
<pb:KR4h0022_WYG_300-4a>¶
文兼武而君(集作/今)栗且寛自然來月窟何用刺樓蘭南¶
去三冬曉(集作/晩)西馳萬里寒封侯自有處征馬去嘽嘽¶
　　　送趙都督赴戈州(得青/字)　　　王　維¶
天官動将星漢地(集作/沚)栁條青萬里鳴刁斗三軍出井¶
陘忘身辭鳳闕報國取龍庭豈學書生輩窓中老一經¶
　　　贈裴旻将軍¶
腰間寳劔七星文臂上琱弓百戰勲見説雲中擒黠虜¶
始知天上有将軍¶
<pb:KR4h0022_WYG_300-4b>¶
　　　送趙都䕶赴安西　　　　　孫　逖¶
外域分都護中臺命職方欲傳清廟畧為取劇曹郎已¶
佩登壇印猶懐伏奏香(一作/章)百壺開祖餞駟牡結戎装¶
青海連西夐黄河帶北凉關山瞻漢月戈劍宿胡霜體¶
國才先著論兵策復長果持文武術還繼晉(一作/壮)當陽¶
　　　送軍中　　　　　　　　　賀知章¶
常經絶脉塞復見斷腸流送子成今别令人起昔愁隴¶
雲晴半雨邉草夏先秋萬里長城寄無貽漢國憂¶
<pb:KR4h0022_WYG_300-5a>¶
　　　投贈哥舒開府翰二十韻　　杜　甫¶
今代麒麟閣何人第一功君王自神武駕馭必英雄開¶
府當朝傑論兵邁古風先鋒百勝在畧地兩隅空青海¶
傳飛(集作/無傳)箭天山早挂弓廉頗仍走敵魏絳已和戎每¶
惜河湟棄新兼節制通知謀垂眷想出入冠諸公日月¶
低秦樹乾坤遶漢宫胡人愁逐北宛馬又從東受命邊¶
沙逺歸來御席同軒墀曾寵鶴畋獵舊非熊茅土加名¶
數山河誓始終策行冝戰伐契合動昭融勲業青冥上¶
<pb:KR4h0022_WYG_300-5b>¶
交親氣槩中未為珠履客巳是白頭翁壮節初題柱生¶
涯獨轉蓬幾年春草歇今日暮途窮軍事留孫楚行間¶
識吕䝉防身一(一作腰/間有)長劔聊(集作/将)欲倚崆峒¶
　　　送羽林陶将軍　　　　　　李　白¶
将軍出塞擁樓船江上旌旗拂紫烟萬里横戈探虎穴¶
三杯㧞劍舞龍泉莫道詞人無膽氣臨行将贈繞朝鞭¶
　　　餞王将軍赴雲中　　　　　孟匡明¶
貳師慿廟略分閫佐元戎勢亞彤弓寵時推金印雄關¶
<pb:KR4h0022_WYG_300-6a>¶
山横代北旌節壮河東日轉前茅影春生細栁風飲氷¶
君(一作/傳)命速揮涕餞(一作/别)筵空佇聼隂山静誰争萬里¶
功¶
　　　送李大都護　　　　　　　常　建¶
單于數不戰都護事邊深君執幕中祕能為高士心海¶
頭近初月磧裏多愁隂西望郭猶子将分淚滿襟¶
　　　送單于裴都護赴西河　　　崔　顥¶
征馬出翩翩秋城月正圓單于莫近塞都護欲臨邉漢¶
<pb:KR4h0022_WYG_300-6b>¶
驛通烟火胡沙乏井泉功成須獻捷未必去經年¶
　　　贈梁州張都督　　　　　　前　人¶
聞君為漢将虜騎不南侵出塞清沙漠還家拜羽林風¶
霜臣節苦嵗月主恩深為語西河使知余報國心¶
　　　古逰俠呈軍中諸将　　　　前　人¶
少年負膽氣好勇復知機杖劍出門去孤城逢合圍殺¶
人遼水去(一作/上)走馬漁陽歸錯落金鎻甲䝉茸貂䑕衣¶
還家且行獵弓矢速如飛地廻鷹犬疾草深狐兔肥腰¶
<pb:KR4h0022_WYG_300-7a>¶
間帶兩綬(一作/鞬)轉眄生光輝顧謂今日戰如何隨劍威¶
　　此詩三百三十三巻重出今已削去注異同為一¶
　　作¶
　　　贈輕車　　　　　　　　　前　人¶
悠悠逺行歸春日涉長道幽冀桑始青洛陽蠶欲老憶¶
昨戎馬地别時心草草烽火從北來邊城閉常早平生¶
少相遇未得展懐抱今日杯酒間見君交情好¶
　　　送南特進歸行營　　　　　劉長卿¶
<pb:KR4h0022_WYG_300-7b>¶
聞道軍書至揚鞭不問家虜雲連白草漢月到黄沙汗¶
馬河源飲燒羌隴坻遮翩翩新結束去逐李輕車¶
　　　代邊将有懐　　　　　　　前　人¶
少年辭魏闕白首向沙塲瘦馬戀秋草征人思故鄉暮¶
笳吹塞月曉甲帶胡霜自到雲中郡于今百戰强¶
　　　送人赴安西　　　　　　　岑　參¶
上馬帶呉鈎翩翩度隴頭小來思報國不是愛封侯萬¶
里鄉為夢三邊月作愁早須平敵至無事莫經秋¶
<pb:KR4h0022_WYG_300-8a>¶
　　　贈劉将軍　　　　　　　　韓　翃¶
明光細甲照錏鍜昨日承恩拜虎牙膽大欲欺姜伯約¶
功多不讓李輕車青巾校尉遥相許黒矟将軍莫太誇¶
闕下來時親伏奏胡塵未盡不為家¶
　　　送李将軍赴定州　　　　　郎士元¶
䨇旌漢飛将萬里受横戈春色臨關盡黄雲出塞多皷¶
鼙悲絶漠烽戍隔長河莫斷隂山路天驕已請和¶
　　　代員将軍罷戰後歸里贈朔北故人¶
<pb:KR4h0022_WYG_300-8b>¶
　　　　　　　　　　　　　　　盧　綸¶
結髮事疆塲全生俱到鄉連營防鐵嶺同日破漁陽牧¶
馬胡天晩移軍磧路長枕戈眠古戍吹角立繁霜歸老¶
勲仍在酬恩慮未忘獨行過邑里多病對農桑雄劔依¶
塵席隂符寄藥囊空餘麾下将猶逐羽林郎¶
　　　贈史開府　　　　　　　　戴叔倫¶
南天胡馬獨悲嘶白首相逢話皷鼙野戰頻年沙朔外¶
旌竿高與雪峯齊扁舟逺泛輕全楚落日愁㸔舊紫泥¶
<pb:KR4h0022_WYG_300-9a>¶
早晩瑶階歸伏奏獨(一作/猶)能畫地取關西¶
　　　贈淮西賈兵馬使(已見二百/五十七巻)¶
　　　晩秋贈張折衝(此公事/制舉)　　　薛　業¶
都尉今無事時清但閉關夜霜戎馬瘦秋草射堂閑位¶
以穿楊得名因折桂還馮唐真不遇嘆息鬢毛斑¶
　　　贈老将　　　　　　　　　權徳輿¶
白草黄雲塞上秋曾隨驃騎出并州轆轤劍折虬鬚白¶
轉戰功多獨不侯¶
<pb:KR4h0022_WYG_300-9b>¶
　　　奉使朔方贈郭都護　　　　李　華¶
絶塞臨光緑孤營佐貳師鉄衣三月冷金皷朔風悲都¶
護徴兵日将軍破虜時揚鞭玉關道廻首望旌旗¶
　　　河原破賊後贈袁将軍　　　釋法震¶
白羽三千駐蕭蕭萬里行出關深漢壘帶月破蕃營蔓¶
草河原色悲笳碎葉聲欲朝王母殿前路駐高旌¶
　　　贈張開府　　　　　　　　耿　緯¶
寥落軍城暮重城反照間皷鼙經雨暗士馬過秋閑慣¶
<pb:KR4h0022_WYG_300-10a>¶
守臨邊郡曾營近磧山誰云張校尉萬里鑿空還¶
　　　代宋州将淮上乞師¶
唇齒幸相依危亡故郡歸身經百戰後家出數重圍上¶
将堅深壘殘兵闘落暉嘗聞鐡劒利早晩借餘威¶
　　　上将軍行　　　　　　　　前　人¶
蕭關掃定犬羊羣閑閣層城白日曛櫪上驊騮嘶皷角¶
門前老将識風雲旌旗四面寒山映簫管千家静夜聞¶
更想他時㸔竹帛功成不獨霍将軍¶
<pb:KR4h0022_WYG_300-10b>¶
　　此詩二百五十四巻重出題作上裴行軍中丞詞¶
　　頗不同全載於此¶
　　　贈隣家老将　　　　　　　楊巨源¶
白首羽林郎丁年戍朔方隂天瞻磧落秋日渡遼陽大¶
漠寒山黒孤城夜月黄十年依蓐食萬里帶金瘡拂雪¶
陳師祭衝風立教場箭飛瓊羽合旗動火雲張虎翼分¶
營勢魚鱗擁陣行誓心清塞色鬬血雜沙光戰地晴輝¶
薄軍門曉氣長寇深争暗襲關迥勒春防身賤竟何訴¶
<pb:KR4h0022_WYG_300-11a>¶
天高徒自傷功成封寵将力盡到貧鄉雀老方悲海鷹¶
衰却念霜空餘孤劔在開匣一霑裳¶
　　　征人　　　　　　　　　　楊　衡¶
西風屢鳴鴈東郊未昇日繁烟羃羃昏暗騎蕭蕭出望¶
雲愁玉塞眠月想蕙質借問露沾衣何如香滿室¶
　　　漁陽将　　　　　　　　　張　籍¶
塞深沙草白都護領燕兵放火燒奚帳分旗築漢城下¶
營㸔嶺勢尋雪覺人行更向桑乾北擒生問磧名¶
<pb:KR4h0022_WYG_300-11b>¶
　　　安西将　　　　　　　　　前　人¶
萬里海西路茫茫邊草秋計程沙塞口望伴驛峯樓雪¶
暗非時宿沙深獨去愁塞鄉人易老莫住近蕃州¶
　　據張籍集安西将送邊使各是一詩今英華送邉¶
　　使詩已入二百九十七巻而此安西将一篇却誤¶
　　以送邊使詩充之今用集本釐正¶
　　　征西将　　　　　　　　　前　人¶
黄沙北風起夜半又離(集作/翻)營戰馬雪中立探人氷上¶
<pb:KR4h0022_WYG_300-12a>¶
行深山旗未展隂磧皷無聲幾道征西将同収碎葉城¶
　　　送防秋将　　　　　　　　前　人¶
白首征西将猶能射㦸支元戎選部曲軍吏換旌旗逐¶
虜招降逺開邊舊壘移重収隴外地應似漢家時¶
　　　劒氣詞三首　　　　　　　姚　合¶
聖朝能用将破敵速如神掉劒龍纒臂開旗火滿身積¶
屍川有岸流血野無塵今日當場舞須(集作/還)知是戰人¶
　　　二¶
<pb:KR4h0022_WYG_300-12b>¶
夜渡黄河水将軍險用師雪聲(集作/光)偏著甲風力不禁¶
旗陣變龍蛇合軍雄皷角知今朝意氣(集作/重起)舞記得戰¶
酣時¶
　　　三¶
破虜行千里三軍氣益(集作/意氣)麤展旗遮日黒驅馬踏河¶
枯隣境求兵畧皇恩索陣圖元和太平日自古恐應無¶
　　　送振武将軍　　　　　　　李　廓¶
葉葉歸邊騎風頭萬里乾金装腰帶重錦綘耳衣寒蘆¶
<pb:KR4h0022_WYG_300-13a>¶
酒燒蓬煖霜鴻撚箭㸔黄河古戍道秋雨白漫漫¶
　　　老将　　　　　　　　　　賈　島¶
膽壮亂鬚白金瘡蠧百骸旌旗猶入夣歌舞不開懐鷰¶
雀來鷹架塵埃滿箭靫自誇勲業重開府是官階¶
　　　贈王将軍　　　　　　　　前　人¶
宿衛爐烟近除書墨未乾馬曾金鏃中身有寳刀瘢父¶
子同時捷君王畫陣㸔何當為外帥白日出長安¶
　　　贈金河戍客　　　　　　　雍　陶¶
<pb:KR4h0022_WYG_300-13b>¶
慣獵金河路曾逢雪不迷射鵰青塜北走馬黒山西戍¶
逺旌幡少年深(一作/少年)帳幕低酬恩須盡敵休說夢中閨¶
　　　罷還邊将　　　　　　　　前　人¶
白鬚虜将話邊事自失公權怨語多漢主豈勞思李牧¶
趙王猶是(一作/自)用廉頗新鷹飽肉唯閑獵舊劒生衣懶¶
更磨百戰無功身老去羨他年少渡黄河¶
　　　贈邊将　　　　　　　　　姚　鵠¶
三邊昔(一作/近)日往來通盡是将軍鎮撫功兵統萬人為¶
<pb:KR4h0022_WYG_300-14a>¶
上将威加千里懾(一作/攝)西戎清笳遶塞吹寒月紅斾當¶
山肅曉風却恨北荒霑雨露無因掃盡虜庭空¶
　　　邊将　　　　　　　　　　馬　戴¶
玉榼酒頻傾論功笑李陵紅韁跑駿馬金鏃掣秋鷹塞¶
逈連天雪河深徹底氷誰言提一劒勤苦事中興¶
　　　送武陵王将軍　　　　　　前　人¶
河外今無事将軍有戰名艱難長劒閣功業少年成曉¶
仗親雲陛寒宵突禁營朱旗身外色玉漏耳邊聲開閤¶
<pb:KR4h0022_WYG_300-14b>¶
談賔至調弓過鴈驚為儒多不達見學請長纓¶
　　　贈蜀府将蠻入成都頗著功勞¶
　　　　　　　　　　　　　　　温庭筠¶
十年分散劒關秋萬事皆隨(一作/從)錦水流志(一作/心)氣已¶
曽明漢節功名猶尚帶(一作/自滯)呉鈎鵰邊認箭寒雲重馬¶
上聽笳塞草秋今日逢君倍惆悵灌嬰韓信盡封侯¶
　　此詩二百六十一巻重出前已削去注異同為一¶
　　作¶
<pb:KR4h0022_WYG_300-15a>¶
　　　傷邊将　　　　　　　　　前　人¶
昔年戎虜犯榆關一敗龍城疋馬還侯印不聞封李廣¶
别人丘隴似天山¶
　　　送魏尚書赴鎮州行營　　　張　祜¶
河塞日駸駸恩酧報盡深伍員忠是節陸績孝為心坐¶
激書生憤行歌壮士吟慙非燕地客不得受黄金¶
　　　贈邊将　　　　　　　　　張　喬¶
将軍誇膽氣功在殺人多對酒擎鍾飲臨風㧞劒歌翻¶
<pb:KR4h0022_WYG_300-15b>¶
師平碎葉畧地取交河應笑孔門客年年羨四科¶
　　　河湟舊卒　　　　　　　　前　人¶
少年隨将討河湟頭白時清返故鄉十萬漢兵零落盡¶
獨吹邊曲向殘陽¶
　　　宴邊将　　　　　　　　　前　人¶
一曲梁州今不清邉風蕭䬃動江城坐中有老沙場客¶
横笛休吹塞上聲¶
　　　邉将二首　　　　　　　　張　蠙¶
<pb:KR4h0022_WYG_300-16a>¶
歴戰燕然北功高劒有威聞名外國懼輕命故人稀角¶
怨星芒動塵愁日色㣲從為漢都護未得脱征衣¶
　　　二¶
按劒立城樓西㸔極海頭承家為上将開地得邊州磧¶
逈兵難伏天寒馬易収胡風一度獵吹裂錦貂裘¶
　　　邉将　　　　　　　　　　羅　鄴¶
馬上乗秋欲建勲飛狐夜鬭出師頻若無紫塞煙塵事¶
誰識青樓歌舞人戰骨沙中金鏃在賀筵花畔玉蟾新¶
<pb:KR4h0022_WYG_300-16b>¶
由來邊卒皆如此只是君門合殺身¶
　　　平陵老将　　　　　　　　韋　莊¶
白羽金僕姑腰懸雙轆轤前年葱嶺北獨戰雲中胡疋¶
馬塞垣老一身如鳥孤歸來辭第宅却占平陵居¶
　　　贈邉将　　　　　　　　　前　人¶
昔因征逺向金㣲馬出榆關一鳥飛萬里只攜孤劒去¶
十年空逐塞鴻歸手招都護新降虜身著文皇舊賜衣¶
只待煙塵報天子壮心無事别無機¶
<pb:KR4h0022_WYG_300-17a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_300-17b>¶
　¶
　¶
　¶
　¶
　¶
　¶
　¶
　文苑英華巻三百¶
