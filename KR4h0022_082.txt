# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:40.654741
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八十二
<pb:KR4h0022_WYG_082-1a>¶
欽定四庫全書¶
　文苑英華巻八十二　　　宋　李昉等　編¶
　雜伎二¶
　　裴將軍劔舞賦一首　繩伎賦一首¶
　　樓下觀繩伎賦一首　透橦童兒賦一首¶
　　都盧尋橦賦一首　　競渡賦一首¶
　　木人賦一首　　　　吞刀吐火賦一首¶
　　　裴將軍劔舞賦(并序/)　　　　喬　潭¶
<pb:KR4h0022_WYG_082-1b>¶
後元年秋九月羽林裴公獻戎捷于京師上御花蕚樓¶
大置酒酒酣詔將軍舞劔為天下壯觀遂賦之其詞曰¶
將軍以幽燕勁卒耀武窮髪俘海夷鹵山羯左執律右¶
秉鉞振旅闐闐獻功魏闕上享之則鐘以悍(一作/捍)簴鼓¶
以靈鼉千伎(一作/妓)度武萬人髙歌秦雲動色渭水躍波¶
有肉如山有酒如河君臣樂飲而一醉夷夏薰薰而載¶
和帝謂將軍㧞劔起舞以張皇師旅以烜(一作/桓)赫戎虜¶
節八音(一有/而字)行八風奮兩階之干羽公於是乎貝胄朱¶
<pb:KR4h0022_WYG_082-2a>¶
綅而作(一作/正)色虎裘錦裼而攘臂抗稜威飄鋭氣陸離¶
乎武備婆娑乎文事合桑林之容以盡其意照蓮花之¶
彩以宣其利翕然鷹揚翼爾龍驤鋒随指顧鍔應囘翔¶
取諸身而聳擢(一作/躍)上其手以激昂縱横耀頴左右文¶
光(二字一/作交相)觀乎此劔之躍也乍雄飛俄虎呴摇鹿盧射¶
牛斗空中悍慓不下將久歘風落而雨來累(一作/果)愜心¶
而應手爾其陵厲清浮(一作/淳)絢練&KR1925;絶青天兮何倚白¶
雲兮可决覩二龍之追飛見七星之明滅雜朱干之逸¶
<pb:KR4h0022_WYG_082-2b>¶
勢應金奏之繁節至乃天輪宛轉貫索廻環光冲融乎¶
其外氣混合乎其間若湧雪(一作/雲)濤如飛雲(一作/雪)山萬¶
夫為之雨汗八佾為之慙顔及乎度曲將終發機由(一/作)¶
(尤/)㨗或連翩而七縱或瞬息而三接風生兮蒨斾襜襜¶
電走兮彤庭&KR0524;&KR0524;隂明(一作/㝠)變見靈恠離躐將鬼神(一/有)¶
(之/字)無所遁逃豈蠻夷之(一有/不字)足震懾嗟夫蘭子之迭躍¶
其技未雄仲由之自衛其舞未工(一作其/武未功)豈(一作/曷)若將¶
軍為百夫之特寳劔有千金之飾奮紫髯之白刄發帝¶
<pb:KR4h0022_WYG_082-3a>¶
庭之光色所以象大君之功亦以宣忠臣之力或歌曰¶
洸洸武臣耀雄劔兮清邊塵威戎夷兮率土來賔(一作/威逺)¶
(夷兮率/來賔)焉用輕裙之妓女長袖之才人天子穆然詔伶¶
官斥鄭衛選色者使覘乎軍容教舞者俾觀乎兵勢激¶
楚結風發揚蹈厲(一作變激楚之結/風為發揚之蹈厲)僉謂將軍之劔舞¶
古未之制(一作/至)　　凡一作皆文粹¶
　　　繩伎賦　　　　　　　　　胡嘉隐¶
律南吕兮仲之秋帝張樂兮秦之樓鼔舞令節鏗鏘神¶
<pb:KR4h0022_WYG_082-3b>¶
州萬國㑹百工休俾樂司咸戢繩伎獨留此聖人之新¶
意也與衆共之降賞成列服也徳之稱容兮已之悦觀¶
八佾則羅韈生塵髧兩髦則麻衣如雪結繩既舉彛倫¶
攸序杳若天險之難升忽爾投足而復阻來有匹去無¶
侣空中玉歩望雲髻之峨峨日下風趨見羅衣之楚楚¶
足容㨗貌容恭鳥斯企雲相從&KR0524;&KR0524;兮映朱樓之花萼¶
煥爛兮開甲帳之芙蓉横竿却歩疊卵相重繢人不能¶
窺其影謀士不能指其蹤既如阿閣之舞鳯又如天泉¶
<pb:KR4h0022_WYG_082-4a>¶
之躍龍徘徊反復交觀奪目擁金騎屯繡轂髙詞論者¶
族談多才藝者心服既得擅塲其能未央應鼔或躍投¶
繩或翔婉孌兮弄玉之随簫史仙妻之别劉綱凌波不¶
足矜其術行雨未可比其方然後知海之深則孤楂可¶
泛河之廣則一葦能杭不奔明月不赴髙唐食君之珍¶
膳衣君之褧裳喜千秋之令節願獻夀兮天長於是衆¶
變格行無力歡百姓之心傾四方之國掌上失妙宫中¶
沮色所寵者寵其囬邪所好者好其正直視履不懼柔¶
<pb:KR4h0022_WYG_082-4b>¶
嘉維則故知我者謂我從繩不知我者謂我慿陵繩有¶
弛張藝有廢興用捨靡定倚伏相仍如臨如履何競何¶
喜猶君之從諫則聖伎之從繩則正惟伎可以為制節¶
繩可以為龜鏡殷監不昧在此而已豈徒昭玩人喪徳¶
豈徒悦彼姝者子明后居髙視卑創物成規此乃堯舜¶
之用心使吾人之載喜慶賜必周將順其羙來娉婷去¶
輕盈竒伎兮忽還天上而不可見繩繩兮道之逺兮不¶
可名¶
<pb:KR4h0022_WYG_082-5a>¶
　　　樓下觀繩伎賦　　　　　　張楚金¶
惟千秋之令節啓聖夀兮無疆詔百辟以髙㑹浹宸歡¶
而未央地勝樓闢天清氣凉禮容克備樂府斯張翕赫¶
曶霍熒熒煌煌伊曠古之未有豈名言之得詳廼有殊¶
伎特異呈材累至動不勤物用非假器觀夫立象盖取¶
諸意本自宫中之傳名為索上之戯掖庭羙女和歡麗¶
人身輕體弱絶代殊倫被羅縠與珠翠鋪瓊筵與錦茵¶
其綵練也横亘百尺髙懸數丈下曲如鈎中平似掌初¶
<pb:KR4h0022_WYG_082-5b>¶
綽約而斜進竟盤姍而直上或徐或疾乍俯乍仰近而¶
察之若春林含耀吐陽葩逺而望之若晴空㢠廻照散流¶
霞其格妙也窈窕相過蹁躚却歩寄兩木以更攝有雙¶
童而並騖還廽不恒踴躍無數驚駭疑落安然以住雖¶
保身於萬終(疑/)恃君恩於一顧節應鐘鼔心諧律吕履¶
氷谷兮徒云臨焦原兮虚語是時齊謳輟響趙舞掩色¶
絲桐發而沮勢丸劔(西京賦/跳丸劔)調而挫力方言(疑/)寰海清¶
泰階平兵革不用兮國無征風雨既洽兮年順成上曰¶
<pb:KR4h0022_WYG_082-6a>¶
可樂人胥以亨大則有燾載之義小則無角和(疑/)之名¶
固端拱而成理豈繫物而為程者哉¶
　　　透橦童兒賦¶
卓絶之伎不為則已為必陵羣駭目駕俗驚耳觀透撞¶
之兒信其然矣雲竿百尺繩直規圓推有力者樹之君¶
前僔僔就日亭亭柱天鬼魅不敢傍其影鵷鸞不敢翔¶
其顛此兒於是跂雙足戢兩臂踴身而直上若有其翅¶
盡竿而平立若餘其地人以為難我以為易人以為恐¶
<pb:KR4h0022_WYG_082-6b>¶
我以為戯難中有戯戯中有難倒輕軀墜髙竿如更嬴¶
之鴈下空裏似蒲且之鶬落雲間不識者謂之尚竒好¶
絶自取其殘眼為之慘心為之寒怖甚虀粉之勢不敢¶
仰看庸詎知所慿之竿暗相扶所恃之術私有凖掩都¶
盧其若無顧鷰戯而足哂屹然中駐餘勇不盡于時也¶
解雀散鳥逃龍走魚跳劔臂拆呪刀口呿一塲之内獨¶
雄雄如既而天眷偏及天顔賜喜曰其絶人有如此其¶
服人有如此豈止透竿之兒抑猶(疑/)持竿之士持若不¶
<pb:KR4h0022_WYG_082-7a>¶
定或掉而或傾透雖自彊何怙而何恃乃㢠廻天札題其¶
兩絶降天酒賞其雙羙斯道也誠則小哉可以感於知¶
已¶
　　　都盧尋橦賦(以勢極髙空㒺/思顛墜為韻)　金厚載¶
彼脩竿兮逈立天中有都盧兮身輕若風始發地以直¶
上漸陵烟而轉崇敏㨗無儔恣飛翻於白日孤髙可尚¶
任廻環於碧空初其委質員來當塲獻藝耀百戯於君¶
所仰千尋於天際干霄逈出將為悦目之娛舉歩俄升¶
<pb:KR4h0022_WYG_082-7b>¶
自有飜雲之勢孤標上聳兆庻同嬉信超騰而自若㒺¶
危懼以疑思質勁挺以無倫人皆見也衣簾襜而不定¶
風以動之挺影難儔乗高㒺墜臨廣街以堪望騁趫材¶
而自異拂雲端之縹緲似欲升天跨橦末之攲危若有¶
餘地徒觀其逺望蹁蹁輕如列仙形翻碧落足動晴烟¶
杳杳難分宛在朝天之外亭亭逈映全髙衆木之顛其¶
態可喜其功不測既穹崇以獨立毎縁循而至極將以¶
騁輕趫恣登陟傍臨既分乎逺近上逹必資乎孤直仰¶
<pb:KR4h0022_WYG_082-8a>¶
而望也始似出於烟霄逼而察焉又若生乎翅翼事契¶
鴻漸情非教猱既翻身而自下漸託質以彌髙廻匝花¶
塲見千夫而共憙閒臨紫陌瞰萬井以無逃故得衆目¶
咸窺羣心是仰若丹梯之已踐類遷喬之可上毎所以¶
恣攀援助觀賞誠哉平子之言先賢之勿㒺¶
　　　競渡賦　　　　　　　　　范　慥¶
楚之人兮有舟利於渉者節以檝師而競馳因汨羅拯¶
溺之事為江漢載浮之嬉以娛黎蒸以穆風俗故嵗習¶
<pb:KR4h0022_WYG_082-8b>¶
而無虧爾其月維仲夏節(一作/日)次端午則大魁分曹决¶
勝河滸飾畫舸以争麗建綵標而競取聿來肇自於北¶
津所届𦕈期於南浦選孟賁烏獲以用壯酹川后天吳¶
以濳輔重輕莫異於錙銖先後不差於歩武外希得雋¶
之稱内約疇庸之伍降簮&KR0322;以列筵擁士庻兮如堵於¶
是鷁首齊向飄然羽輕引長絙以觀整羅小艇以持平¶
逺岸天濶乗流鏡清援枹者氣作於一皷理棹者伎&KR0008;¶
(心所/欲也)於先鳴聆大呼之始發若縱柂而迅征直衝諒駛¶
<pb:KR4h0022_WYG_082-9a>¶
於狂兕忽徃來(疑/)殊於駭鯨目正晝而懼眩浪無風兮¶
歘生鳴鼙吹竽上聒天衢如伏波整旅合水獸於江湖¶
建旗列卒俯映泉室若五利將軍訪仙師於溟渤攝弄¶
竒以潜駭恒游泳而下逸羣聲合譟羣手齊力慮勍敵¶
之我先莫遑捨於瞬息乗輕若在於風馭處疾互飛於¶
首飭舳艫惟正審流鏑之向齊檝棹翻然亂驚鳬之揮¶
翼投勁竹以交擁各庻幾於獨尅向背適中勝負攸分¶
一喻馬之旋濘一如龍之曵雲始差池以接影忽夐絶¶
<pb:KR4h0022_WYG_082-9b>¶
而殊羣㑹不移晷倐然戾止去孤標於部黨争距躍而¶
赴水有麾竿以贊獲或振綵以揚美中程者雖多欲於¶
上人後時者猶未甘於勝已懲既徃之敗績佇將來以¶
雪恥由是勵能激憤赴漲而㢠廻其逐進也速飛電之經¶
目其引退也緩孤鷮之應媒彼狃淺以生怠此方殷而¶
有猜仰興慕於三節爰息徒而復來論始作之功雖掉¶
鞅而偏擅稽未事之效乃發梁兮備該然後弭舟檝宴¶
沙塲叶同黨之誠願錫上官之寵光徴固(疑/)敵之財以¶
<pb:KR4h0022_WYG_082-10a>¶
頒賞合如澠之酒以飛觴勉居後人以成績翻有初於¶
不藏水府澹以澄静人羣欣而樂康夫吞刀倚巧而幻¶
人之伎角觝稱妙而狡童之戯豈比夫仙舟以濟川之¶
器競渡有救災之義非百夫之衆無以較其㨗非九江之¶
廣無以蕆其事惣夷夏之具(疑/)搜為壯觀之能類¶
　　　木人賦(以周穆王時有/進斯戯為韻)　　　　林　滋¶
何伊人兮異常爰委質以來王想具體之初既因於乃¶
雕乃斲及抱材而至孰知其為棟為梁原夫始自攻堅¶
<pb:KR4h0022_WYG_082-10b>¶
終資假手雖克已於小巧之下乃成人於大朴之後來¶
同辟地舉趾而根柢則無動必從繩結舌而語言何有¶
心遊刃兮在茲鼻運斤兮㒺遺兀若得木君之狀塊然¶
非土偶之資曲直不差既無蠧於今日短長合度寧自¶
伐於當時莫不脫枯槁以員來投膠漆而是進低徊而¶
氣岸方肅佇立而衣裾屢振穠華不改對桃李而自逞¶
芳顔朽質莫侵指蒲栁而詎驚衰鬂既手舞而足蹈必¶
左旋而右抽藏機闗以中動假丹粉而外周生本林間¶
<pb:KR4h0022_WYG_082-11a>¶
茍有參乎之美立當君所何慙柴也之儔是則貫彼五¶
行超諸百戯誤穿節以瞪目從聲幹於奮臂如令居杞¶
梓之上則樹徳非難若使赴湯火之前則焚軀孔易進¶
退合宜依然在斯既無喪無得亦不識不知跡異草莱¶
其言也無莠情同木訥其行也有枝可謂暗合生成潛¶
因習熟雖則剉身於斤斧曷若守株於林麓宜乎削爾¶
肩刳爾腹既有亂於真宰寧取笑於周穆¶
　　　吞刀吐火賦(以方士有如此/之術焉為韻)　王　棨¶
<pb:KR4h0022_WYG_082-11b>¶
竒幻誰傳伊人得焉吞刀之術斯妙吐火之能又𤣥嚥¶
却鋒鋩不患乎洞胷逹腋嘘成赩赫俄驚其飛焰浮烟¶
原夫自天竺來時當西京暇日騁不測之神變有非常¶
之妙術初呈握内豈吹毛之鋭難親乍灼指端雖鑠石¶
之威可出於是叱咤神勵唅呀氣質旁駕肩而孰不觀¶
也忽攘臂而人皆異之俄而精綱充腹熾烈交頥㒺有¶
剖心之患曾無爛額之疑寂影滅以光沉霜鋒盡處烟¶
霞舒而血噴朱熖生時素刃兮倐去於手紅光兮遽騰¶
<pb:KR4h0022_WYG_082-12a>¶
其口始蔑爾以虹藏竟㸌然而電走隐于笑語㢠廻看而¶
䩬鞞皆空出自咽喉旁取而榆檀何有莫不刻意斯効¶
焦心已舒想剛膓之礪乃驚燥吻以焚如胡為引鏡之¶
形銷於咀嚼安得燎原之色發自吹嘘亦足以道冠幻¶
人名傾術士食針既可以增愧噀酒亦宜乎讓羙且夫¶
神仙兮不常變化兮多方或潄水而霧含或吐飯而蜂¶
翔曾未若彼用解牛我則虚喉而挫鋭彼皆鑚燧我則¶
鼓舌以生光然眩惑如斯云為徒爾雖誇外國之獻本¶
<pb:KR4h0022_WYG_082-12b>¶
匪王庭之伎吾謂吞詞鋒者可尚吐智燭者為是所以¶
安處先生終去彼而取此¶
　¶
　¶
　¶
　¶
　¶
　文苑英華巻八十二¶
