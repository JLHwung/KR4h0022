# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.061131
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百四十八
<pb:KR4h0022_WYG_148-1a>¶
欽定四庫全書¶
　文苑英華巻一百四十八　宋　李昉等　編¶
　草木六¶
　　採蓮賦一首　　　　　秋蓮賦一首¶
　　長樂花賦一首　　　　庭莎賦一首¶
　　蓮蘂散賦一首¶
　　　採蓮賦(并/序)　　　　　　　　王　勃¶
昔之賦芙蓉者多矣雖復曹王潘令(集作/陸)之逸曲(集作/興)¶
<pb:KR4h0022_WYG_148-1b>¶
孫鮑江蕭之妙韻莫不權陳麗美粗舉採掇豈所謂䆒¶
厥艷態窮其風謡哉頃乘暇景歴睹衆製伏翫累日有¶
不滿焉遂作賦曰¶
非登髙可以賦者唯採蓮而已矣况洞庭兮紫波復瀟¶
湘兮緑水或暑雨兮朝霽乍凉飈兮暮起黛葉(集作/質)青¶
跗煙周五湖紅葩絳蘤電鑠千里尤見重於幽客信作¶
謡於君子爾其珍族廣茂淑類博𫝊(集作/𫝊鮮)藻河渭之空¶
曲被沮漳之淪連(集作/漪漣)燭澄灣而爛爛立(集作/亘)脩漲之¶
<pb:KR4h0022_WYG_148-2a>¶
田田豈直水區澤國江漘海壖是以吳娃(集作/姬)越艷鄭¶
婉(集作/媚)秦妍感靈翹於上朔(集作/節)悦瑞色於中年錦㠶¶
映浦羅衣塞川飛木蘭之畫楫駕芙蓉之綺船問子何¶
去幽潭(集作/澤)採蓮已矣哉誠不知其所以然賞由物召¶
興以情遷故其(一作/所非)遊泳一致悲欣萬緒至若金室麗¶
妃璇宫佚女傷鳳臺之寂寞厭鸞扄(一作/鴈扄)之閒處侍飲¶
南津(集作/洲)陪歡北渚見磯岸之紆直覿旌旄(集作/旐)之低¶
舉上苑神池芳林御陂樓隂架沚殿彩乗漪張拜洛之¶
<pb:KR4h0022_WYG_148-2b>¶
容衛備横汾之羽儀簫鼓發兮龍文動鱗羽喧兮鷁首¶
移咸靚粧而麗服各分騖而竝馳蘋縈槳(疑作/將)礙荇觸¶
船危視雲霞之沃蕩望林泉之蔽虧洪川泱泱(四字集/作洪水)¶
(决/决)兮菡蓞積緑(集無/緑字)水湛湛兮芙蕖(集作/蓉)披惜時嵗兮¶
易晚(集作惜嵗/時兮易暮)傷君王兮未知折紺房與緗菂攬紅葩¶
(集作/續)及碧枝廻綃裙(集作/裾)兮竊獨歎歩羅韈兮私自竒¶
莫不驚香悼色畏别傷離復有濯宫年少期門公子翠¶
髪蛾眉赬唇皓齒傅粉蘭堂之上偷香椒屋(集作/房)之裏¶
<pb:KR4h0022_WYG_148-3a>¶
亦復銜恩激誓佩寵緘愁承好賜之珍席奉嬉逰(集作/宴)¶
之彩斿繡棟曛兮翠羽帳瑶塘曙兮青翰舟搴條拾蘂¶
沿波泝流池心寛而藻薄浦口窄而萍稠和橈姬之衛¶
吹接榜女之齊謳去復去兮水色夕採復採兮荷華秋¶
願承歡而卒嵗長接(集作/奉)席而寡仇於時薊北無事闗¶
西始樂霧静江垠氣恬海寞(集作/漠)消(集作/寢)恠氣於沅澧¶
(集作/湘)照榮光於河洛殊方異類舞詠相錯王公(集作/侯)卿¶
士歌吹並作則有侯家瑣第戚里芳園穿池㶚岸之曲¶
<pb:KR4h0022_WYG_148-3b>¶
蓄水河陽之源隄防谷口島嶼轘轅嘉木畢(集作/異)植靈¶
草具繁(集作綺/麗且繁)沉桂北之丹藕播(集作/濯)荆南之紫根欝¶
萋萋而霧合燦&KR0524;&KR0524;而霞翻洎乎氣徹都鄙景華川陸¶
麥雨㣲凉梅飈(集作/颸)淺燠命妖侣於石城嘯娯朋於金¶
谷乃使緑珠捧棹青琴理舳樽芳醪藉珍餗汎玉潭之¶
瀰漫遶金渠之隈隩石近水而苔濃岸連(集作/匝)山而樹¶
複排芰末而争逺託蘆間而競逐赴汨凌波飛袿振羅¶
(集作/踐褥)風低緑幹水濺黄螺上客喧兮樂未已美人醉兮¶
<pb:KR4h0022_WYG_148-4a>¶
顔將&KR0755;畏蓮色之如臉願衣香兮(集作/而)勝荷徘徊郢調¶
悽慘燕歌念窮歡於水涘(集作/曲)誓畢賞於川阿結漢女¶
邀湘娥北溪花尚(集作/蘂向)宻南汀花更多恨(集作/惜)光景兮¶
不駐指芳馨兮謂何若乃南鄢(集作/楚)義妻東呉信婦結¶
䄜整佩承筐奉帚忽君子兮有行復良人兮逺征南討¶
九真百越北戍雞田鴈城念去魂駭相視骨驚臨枉(集/作)¶
(春/)渚之(集作/兮)一送見秋潭兮(集作/之)四平與子之别煙波¶
望絶念子之寒江山路難水淡淡兮蓮葉紫風䬃䬃兮¶
<pb:KR4h0022_WYG_148-4b>¶
荷葉丹剪瑶蒂而猶欷(集作/恨獨)折瓊英而(集作/兮)不歡既而¶
緣隈逗浦還栧歸㯭睠芳草兮已殘憶離居兮方苦延¶
素頸於極漲攘皓腕於神滸惜佳期兮未日(一作/末由)徒増¶
思兮何補又若倡姬蕩勝命侣招羣淇上洛表湘臯汝¶
濆望洲草兮翡翠色動浦水兮驪龍文願觧珮以(集作/而)¶
邀子思褰裳而從君恐(集作/悲)時暮愁日曛鳴鐶釧(集作/佩)¶
兮響窈窕艷珠翠兮光繽紛憐曙野之絳氣愛(一作/望)晴¶
天之碧雲棹巡汀而栁拂船向渚而菱分掇翠莖以翳¶
<pb:KR4h0022_WYG_148-5a>¶
景襲朱蕚以為裙艇楫凌亂風流雨散鳴桹絡繹霧罷¶
煙釋狀飛蚪之蜿蜿若驚鴻之奕奕艇怯奔潮篙憎淺¶
石絲著手而偏遶刺牽衣而屢襞廼有貴子王孫乗閒¶
縱觀何平叔之符彩潘安仁之藻翰稅龍馬於金隄命¶
鳬舟於石岸錦纜翻洒銀墻照爛日側光沉風驚浪深¶
紆北渚之新贈恣東溪之宻尋鴛鴦繡彩之文履瑇瑁¶
瓊華之寳琴扣舷擊榜呉歈越吟溱與洧兮葉覆水淮¶
與濟兮花冒潯值明月之夕出逢丹霞之夜臨茱萸歌¶
<pb:KR4h0022_WYG_148-5b>¶
兮軫妾思芍藥曲兮傷人心伊採蓮之賤事信㤀情之¶
盖寡雖迹兆於水鄉遂風行於天下感極哀樂聲參鄭¶
雅是以緬察谷底窮覽地維北盡豐鎬澇潏南究巴(集/作)¶
(江/)沲越沂莫不候期應節沿濤汎湄薄言採之興言報¶
(集作/服)之發文扄之麗什動幽幌之情詩使人結眷令人¶
相思宜其色震百草香奪九芝棲碧羽之神雀負青&KR0008;¶
之寳龜紫帙流記丹經祕詞豈徒加繡柱之光彩&KR0524;文¶
井之華滋已矣哉向使時無其族代乏厥類獨秀上清¶
<pb:KR4h0022_WYG_148-6a>¶
之境不生中國之地學鸞鳳而時來與鶼鶼而間至必¶
能使衆瑞彩没羣貺色沮湯武齋戒伊臯虚(集作/延)佇豈¶
俾夫楚(集作/秦)童趙僕倡姬艷女狎而翫之擷而採之乎¶
時有東鄙幽人西園舊客常陪帝子之輿經侍(集作/在)天¶
人之籍詠緑竹於風曉賦彤管於日夕(集作賦朱/華於月夕)暑往¶
寒來忽矣悠哉蓬飄梗逝天涯海際似還卭之寥廓同¶
適越之淫滯蕭索窮途飄颻一隅昔聞七澤今過(集作/遇)¶
五湖聽菱歌兮㡬曲視蓮房兮幾株非鄴地之宴語異¶
<pb:KR4h0022_WYG_148-6b>¶
睢苑之歡娯况復殊方别域重瀛複嶂虞翻則故鄉寥¶
落許靖則生涯惆悵感芳草之及時懼脩名之或䘮誓¶
剗跡潁上棲影渭陽枕箕岫之孤石汎磻溪之小塘餐¶
素實兮吸絳芳荷為衣兮芰為裳永潔己於丘壑長寄¶
心於君王且為歌曰芳草(集作/芳華)懼脩名(集作懼/功名)竒秀兮¶
異植紅光兮碧色禀天地之淑麗承雨露之霑飾(集作/華飾)¶
蓮有藕兮藕有枝才有用兮用有時何當婀娜華實移¶
為君含香藻鳳池¶
<pb:KR4h0022_WYG_148-7a>¶
　　　秋蓮賦(并/序)　　　　　　　　宋之問¶
天授元年勅學士楊烱共(一作/與)之問分日(一作/直)於洛城¶
西入閣(一作/閤)每雞鳴後至羽林仗閽人奏名請龜契佇¶
命拱立於御橋之西玉池清泠紅蕖菡萏謬履扄闥自¶
春徂秋見其生視其長覩其盛惜其衰得終天年而無¶
夭折者良以隔礙仙禁人莫由見向若生於瀟湘洞庭¶
溱洧淇澳即有呉姬越客鄭女衛童芳心未成採擷都¶
盡今委以白露順以凉風榮落有期私分畢矣斐然願¶
<pb:KR4h0022_WYG_148-7b>¶
歌其事久之乃為秋蓮賦焉¶
若夫西域秘掖北禁仙流見白露之先降悲紅蕖之已¶
秋昔之菡蓞齊秀芳(一作/芬)敷競發君門閟若(一作/兮)九重¶
兵衛儼兮千列緑葉青枝緣溝覆池映連旗以摇艷輝¶
長劒兮陸離疏瀍兮引(一作/裂)糓交流兮相沃四遶兮禁¶
營(一作/丹禁)三入(一作/帀)兮承明曉而望之若霓裳宛轉朝玉¶
京夕而察之若霞標的爍散赤城既而秦女艷日兮鳳¶
鳴又似洛妃拾翠兮鴻驚足使瑶草罷色芳樹無情複¶
<pb:KR4h0022_WYG_148-8a>¶
道兮詰曲離宫兮相屬飛閣兮周廬金鋪兮璧除君之¶
駕兮旖旎蓮之葉兮扶踈萬乘顧兮駐綵騎六宫嘉(一/作)¶
(喜/)兮停羅裾仰山遊而徳澤縱𤣥覽而神虚豈與夫溪¶
澗兮沼沚自生兮自死海沂兮江沲萬里兮煙波汎漢¶
女逰湘娥佩鳴玉戯清波(一作/渦)中流欲渡兮木蘭楫幽¶
泉一曲兮採蓮歌江南兮峴北汀洲兮不極有芳意兮¶
何成(一作既有/芳兮莎成)長無艷(一作/依)兮水國豈知移植天泉飄¶
香(一作/香飄)列仙嬌紫臺之月露含玉女之風煙雜芳(一作/葩)¶
<pb:KR4h0022_WYG_148-8b>¶
兮昭属(一作/燭)衆彩兮相宣鳥翡翠兮丹(一作/舟)青翰樹珊¶
瑚兮林碧鮮夫其生也春風晝(一作/盡)蕩爍日相煎夭桃¶
盡兮穠李滅出大隄兮火(一作/艶)欲燃夫其謝也秋灰度¶
琯金氣騰天宫槐疎兮井梧變摇寒波兮風颯然歸根¶
息豔兮八九月乗化無窮兮千萬年越人望兮已長久¶
(一作/久長)鄭女採兮無由緣何深葉之能固何香名(一作/穠香)之¶
獨全别有待制揚雄悲秋宋玉夏之來兮翫早紅秋之¶
暮兮悲餘緑禮盛燕臺人非楚材雪霧圖兮蘭為閣(一/作)¶
<pb:KR4h0022_WYG_148-9a>¶
(閤/)金銀酒兮蓮作盃落英兮徘徊風轉兮衰頽入黄扉¶
兮灑錦石縈白蘋兮覆緑苔寒暑忙忙兮代謝故葉新¶
花兮往來何秋日之可表(一作/哀)託芙蓉以為媒¶
　　　長樂花賦(并/序)　　　　　　　蘇　頲¶
蜀太守庭際有紫華草秋中始繁英露洗冬早尚且(一/作)¶
(直/)本霜封蕪雜大同於衆卉盛衰小異於羣物余訝而¶
未識吏或告余曰此長虞所賦蜀長樂花也故心暗賞¶
焉因口授書吏遂黙而成作恨不見古人所為得髣髴¶
<pb:KR4h0022_WYG_148-9b>¶
其㫖爾¶
夫長者以短長之形度其長者(一作/則)至美夫樂者以哀¶
樂之類同其樂者(一作/則)至喜長也樂也吾安得而聞之¶
嘉纎植之並用偉令名兮在兹徒見其豐族苯䔿髙標¶
璀璨莖丹外而縞中葉縹分以紅貫綴緑頴之重疊索¶
紫蕤之爛熳廹而象之君子其常或㣲或章聳危冠兮¶
纓若綬黙退静其何望逺以意之佳人欲翔炫炫煌煌¶
重羅綺兮撲摇(一作/璞瑶)翠蹇來思而未嘗匪以幽兮自直¶
<pb:KR4h0022_WYG_148-10a>¶
匪以直兮自藏匪以晚兮自耀匪以耀兮自强文濁露¶
之均灑庇清舒之汎光本無嫌於散地甘有寓於殊方¶
然則太液初滿上林新霽䒠茸灼爍萬品千計摇瑞色¶
而函芝雜竒葩而轉蕙孰與夫玉堂金闕(一作/閣)之徧(一/作)¶
(偏/)賞白日青雲(一作/春)之特麗嵗不與兮時向闌風蕭蕭¶
兮夜漫漫賔逺鴻於沙塞呌離鶴於江干君曽不見三¶
月華矣盡林間之稿木千霜殞矣亦庭下之枯蘭懿此¶
常度陵於早寒假春期而不採(一作/彩)雖秋令而不殘衝¶
<pb:KR4h0022_WYG_148-10b>¶
雨散之飛薄任雲山之險艱(一作/難)芳弗珍於靃靡節常¶
慕於檀欒吾則知樹背之奚託傾心之可安如後凋之¶
是貴㒺獨立其誰觀文學掾起而為辭曰白露瀼瀼何¶
草不黄紫華的的(一作/灼灼)生君之堂彼不伐兮秋自翳時¶
或珍兮君是恵形(一作/彤)庭赫兮朱草駢交屈軼兮友賔¶
連伊榛莽而荒些君曷為兮賦旃¶
　　　庭莎賦(并/序)　　　　　　　　蕭頴士¶
天寳十載(集作十/有二載)予以史臣推擇待詔闕下僻直多忤¶
<pb:KR4h0022_WYG_148-11a>¶
連嵗不偶未選叙(集作未/以選叙)求參河南府軍事府尹裴公¶
以予浮名枉顧遇焉而尹之外姻或綰紀綱之局怙勢¶
矜權求府僚降禮於己予清慎自守不能附會爰逝我¶
陳(詩胡逝我陳注陳/堂塗也集作隟非)嫌怒遂構又同官多貴遊右戚酒¶
食之會絲竹之娯無間旬朔予人(集作/受)質鄙野雅不之¶
好常願鷗鳥為儔江海是處往嵗久逰剡(集作/吳)中將遂¶
終焉朝㫖廹召故不獲展著白鷴賦以寄斯意至是欝¶
悒彌用増想㕔堦之下溪(集作/爰)有莎草故叅軍宋之問¶
<pb:KR4h0022_WYG_148-11b>¶
徙於伊川而植焉結根五紀綿羃庭際廣累萬歩髙樹¶
十餘間以雜果隂蔽其上俗吏往來必凌踐之歎其禀¶
山野之姿而託非其所以就窘廹因而賦曰(集作/云)¶
厭公門之窘束玩纎草於兹亭奚卑弱之斯極豈雨露¶
之愆靈尚含和以順時隨春夏之凄清(集作而/凄清)軒房洞¶
啟廣階脩直槐楊蔽虧桃李(集作/珍果)對植横層隂之𡨕宻¶
綴繁英之翕赩既髙低以異姿亦濃淡而殊色胥徒牒¶
訴雜沓乎其側逰塵浮烟蒙翳而不息雖蕭颯以自得¶
<pb:KR4h0022_WYG_148-12a>¶
亦喧卑(集作/闐)而見逼宜夫坐莽(集作/漭)浪之野帶江湖之¶
涘託(集作/結)根山阿摇頴緑水芊綿靃靡連亘乎十數(集/作)¶
(百/字)里何推遷而連會繆産蒔於庭隅憂好尚之傾奪見¶
芟夷於難(集作/及)除既無心於寵辱又奚議於(集作/夫)親疎¶
承滴(集作/斚)瀝之甘潤蔽衣衿之曵婁雖為幸於斯日諒¶
禀性之云殊聞哲王之布澤迨蕭葦而霑鋪苟一類而¶
(集作/其)失所猶納隍之在予矧皇穹之播氣陶庶彚於靈¶
樞曷兹卉之攸託慘終年而莫舒吾將徴宰物之至理¶
<pb:KR4h0022_WYG_148-12b>¶
聿歸問於𤣥虚者焉¶
　　　蓮蘂散賦(并/序)　　　　　　　蕭頴士¶
予同生繼夭(集作/殖)&KR0579;戚所萃己未嵗夏六月旅寄韋城¶
憂傷感(集作/成)疾腫生於左(集作/右)脇之下彌旬不愈楚痛¶
備至友生于逖張南容在大梁聞之以言於方牧李公¶
公予之舊知也俯垂驚嗟逺致是産題曰蓮蘂合(合字/集作)¶
(命/和)之以蘇用附腫上又覆以油帛以羃(集作/宻)之其瘳如¶
洗一夕復故感恩歎異於以賦焉¶
<pb:KR4h0022_WYG_148-13a>¶
彼散維黄曰蓮之蘂有輕其質如雪伊灑君子賚焉厥¶
疾遄已揆艱疾(集作/疚)之永戚矧覊孤(一作/旅)之逺情諒積¶
悲而成疢爰被腫而(集作/之)斯嬰遘徂夏之赫曦蹇憂虞¶
於此城堆以壅蓄介於腰腹如煙(集作/熛)斯焮如蠆斯觸¶
靡宵靡晝莫獲偃伏亦既浹辰寘予於毒惴然(集作/焉)其¶
恐兮如集於木幸于張之久要干至貴而為言感知已¶
於名公降踰涯之厚恩旅信宿以(集作/而)問至致良散以¶
(集作/之)斯存於是滫以蘇膏羃(集作/瑾)以油帛兹焉塗附未¶
<pb:KR4h0022_WYG_148-13b>¶
始竟夕有瘳如神兮厥痛斯滌彼挂㠶而奔駟曽莫速¶
乎靈跡雖兼金而(集作/與)製錦豈厥價而能(集作/之云)敵異哉¶
討竒篇於緑帙搜秘巻於青囊奚要術之備列獨無聞¶
於此方苟佳名之是徴乃菡萏之餘芳原夫託根清泚¶
敷蘤馨香宜蠲穢而蕩邪救吾人之疾(集作/疵)瘍於以用¶
之終焉允臧愷悌君子徳音不忘昔禽蛇之見拯尚有¶
答於(集作/乎)隨噲矧圓首之為貴聿稱靈於覆載慙力㣲¶
而施重懼殞墜於酬戴(集作/載)蓮之蘂兮永以為佩¶
<pb:KR4h0022_WYG_148-14a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_148-14b>¶
　¶
　¶
　¶
　¶
　¶
　¶
　¶
　文苑英華巻一百四十八¶
