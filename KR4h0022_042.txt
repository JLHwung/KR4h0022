# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:39.951288
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四十二
<pb:KR4h0022_WYG_042-1a>¶
欽定四庫全書¶
　文苑英華巻四十二　　　宋　李昉等　編¶
　帝德二¶
　　偃伯靈臺賦一首　　　堯見姑射神人賦一首¶
　　闢四門賦一首　　　　鑄劒㦸為農器賦一首¶
　　漢宣帝冠帶單于賦一首¶
　　漢文帝罷露臺賦一首　耀德不觀兵賦一首¶
　　漢高祖斬白蛇賦一首　文王葬枯骨賦一首¶
<pb:KR4h0022_WYG_042-1b>¶
　　　偃伯靈臺賦(并序義以時成泰/和伯  悠久為韻)　禇　寔¶
偃伯師節也國家武成止戈文致皇極小宗伯樂之廣有命賦¶
國家執道紀酌天和敷皇極以協徳作武成而止¶
戈由是天子居穆清之中念康濟之䇿乃訊元老¶
禮鴻碩恢至道以垂裕義靈臺以偃伯且以韜五兵屏¶
三革服仁義以為壁壘仗道德以為矛㦸俾其庶績咸¶
熈百工惟時弓矢載櫜詎資乎司馬之法仁義無敵寧¶
取乎丈人之師矧乎豐財保大之謂仁濟物安時之謂¶
<pb:KR4h0022_WYG_042-2a>¶
義義也者所以溥洪暢之德仁也者所以廣生成之施¶
我是以却馬於糞車務仁於穡地然後頌大武歌由庚¶
協神道以廣運致人文以化成以左右萬物以厚利羣¶
生則夫乾元貞坤元亨彞倫叙而太階平豈不以其逺¶
至邇安有截無外却兩階之干羽頌五戎以冠帯百神¶
肹蠁以属福二氣氤氲以交泰亦以播無疆之休昭有¶
道之大固能協乎上下承以天休俎豆陳而五刑措干¶
戈戢而七德修展威儀之秩秩巻旌斾以悠悠始欲登¶
<pb:KR4h0022_WYG_042-2b>¶
三以咸五豈徒歸馬而休牛尚矣哉茂祉之彰𤣥德之¶
厚真神明之所福宜配天地而長久偃師節於靈臺之¶
上返淳風於混元之首諒遊聖而難知徒叩虛而責有¶
　　　堯見姑射神人賦(以聖徳之崇窅/然欽道為韻)王　起¶
帝堯以化成於萬國歌宣於九德出汾水之陽經姑射¶
之側峯巒交暎若覩神人之形氷雪相鮮皆呈處子之¶
色若非感而遂應靈而不測何以見不死之庭當至人¶
之域始其厭宫室出茅茨駕鸞輅建羽旗若光若滅乍¶
<pb:KR4h0022_WYG_042-3a>¶
合乍離寓目於巉巖之頂駐蹕於沮洳之湄爰按節而¶
至矣乃傾蓋而望之倐而五雲繚繞羣仙縹緲出碧嶺¶
之崇崇臨丹丘之窅窅瞻童顔之麗綽約則多觀羽服¶
之鮮&KR1490;襹非少集其侣乍謂崑崙之巔狀其居不異蓬¶
萊之表由是睋山岊(呉都賦/岳之岊)　矚天潯既𤣥覽而㫖逺¶
亦高蹈而思深乃曰我以萬姓臣服八荒君臨蓋天下¶
之至貴亦域中之所欽安知阻兹崖巘隔彼岑崟有吸¶
風之人遐不可見仰乘雲之客高不可尋既而儼珠旒¶
<pb:KR4h0022_WYG_042-3b>¶
端玉藻増肅穆之敬念希夷之道見仙人之岳岳徒仰¶
高山望鸞鶴之翩翩且輕大寳既而求之不得瞻之在¶
前念四子而莫來莫往思一人而無黨無偏乗白雲而¶
何及引黄屋而來旋故能戒於無怠防於未然向使忘¶
鶉居之性狥龍駕之盛則光宅之德徒聞乎以遨以遊¶
比屋之封詎見乎乃神乃聖我皇明四目達四聰惟神¶
也愛而見惟聖也感其(一作/而)通不窺仙於飲露不問道¶
於順風則姑射之神未為盡善陶唐之主未足比崇¶
<pb:KR4h0022_WYG_042-4a>¶
　　　闢四門賦(以來逺人致/多士為韻)　　　王　起¶
王者居上國來逺人闢四門而不壅俾八方而是遵朝¶
聘㑹同自達於遐邇華夷蠻貊不間於君臣所以表王¶
道之蕩蕩彰皇化之淳淳我皇闢四門也廣天視廓天¶
意總寰海而有截端冕旒而無事猶懼遺淹滯㧞秀異¶
或𤣥纁而旁採或弓旌而逺致觀乎天歩有四達之清¶
夷仰彼帝閽無九重之奥祕所以逺方知歸羣才不匱¶
彼前代之有四門也或化未洽志未恢水陸之珎是凑¶
<pb:KR4h0022_WYG_042-4b>¶
丘園之士莫來雖大道甚夷不異乎遐阻雖髙門有閌¶
而同夫不開今我后則不然下土順而風趍王化行而¶
草偃闉闍所湊表聖心之禮賢巖藪皆空知帝徳之柔¶
逺士嚮方而集才應時而多鴻鸞接翼而畢萃驥騄齊¶
足而咸過莫不趍斯門之呀豁知我化之休和休和之¶
始聖皇之祉致穆穆於四門獲濟濟之多士闗鍵不用¶
無老氏善閉之功車書大同叶王者無外之羙至矣哉¶
舜徳巍巍復存乎聖理¶
<pb:KR4h0022_WYG_042-5a>¶
　　　鑄劒㦸為農噐賦(以天下無事務/農息兵為韻)裴度¶
皇帝嗣位之十三載寰海鏡清方隅砥平驅域中盡歸¶
力穡示天下不復用兵於是銷鋒鏑而俶載南畆庤錢¶
鎛而平秩西成所以殄㐫噐䧏嘉生收禍亂之根本致¶
兆庶之豐盈者也旣而清天歩虛武庫劒鍔銷㦸鋩露¶
嘗(疑作當/或作常)時出匣揮獷俗以來賔今日在鎔唯良工之¶
所鑄長鎩倐爾而從草覃耜忽焉而中度廢六月之遄¶
征興三時之盛務觀乎聚而改煎欻飛燄而涌煙從而¶
<pb:KR4h0022_WYG_042-5b>¶
冄造將分地而用天冝人之歌允符於假樂多稼之頌¶
式合於大田若夫弓戈櫜戢於寧歲牛馬放歸於豐年¶
徒虛語耳胡可比焉則知先利其噐欲善其事俾汙萊¶
之盡闢由兵革之不試洪鑪既鍜失似雪之鋒鋩緑野¶
載耕佇如雲之苖穟昔用之而有所雖弭之而不棄矧¶
國家以教令為車徒故噐械可得而無以道義為封域¶
故戰争可得而息由是執帝堯之允恭復后稷之訓農¶
理化資於地力福祥致於天宗此乃慶自一人風行九¶
<pb:KR4h0022_WYG_042-6a>¶
野建中於上返本於下下臣系而稱曰秦金狄兮未仁¶
周無射兮非雅豈若我后之重榖盡濟群生於良冶¶
　　　漢宣帝冠帶單于賦(以威懐禮加北/戎遂定為韻)裴度¶
昔漢宣帝休明允塞烜中葉之英聲示逺人以文徳既¶
而幸甘泉以居正朝呼韓於有北錫之紱冕俾之藩翊¶
位居侯王之上侍在軒墀之側服之孔備垂懸綬之腰¶
章髪則有餘映切雲之首飾且會朝之次昭明孔融雖¶
加之以禮寔誘之以衷厥錫既殊荷榮華之寵命其儀¶
<pb:KR4h0022_WYG_042-6b>¶
未習懵衣服之在躬此實可以閱帝聦播皇風亦何必¶
貺玉帛之資空成耗國錫金石之樂用表和戎夫爵以¶
賞功服以旌禮懿爾容之中順故我命之光啓矧乃來¶
兹鳳闕踰彼龍沙知漢徳之全盛厭胡俗之幽遐齊縞¶
帶於周行獨明向化異𤣥冕於醜類豈曰亂華錫之不¶
聞於屢禠崇之豈俟夫三加想夫扣塞懐恩動容思媚¶
乍重譯而獻欵或稽顙而奉贄使羣方之闓樂由一人¶
之錫遂鏘之玉佩顧韋韝而多慙頴以金貂與厖服而¶
<pb:KR4h0022_WYG_042-7a>¶
自異是使孔熾之類率服而莫違悍戾之屬束帶而共¶
歸知子之來贈同雜珮彰君之化徳乃垂衣殊沐猴而¶
可作方戴鶡而有威今我后散皇明而馳聖聽致戎夏¶
之克定勤厲理而明弼諧故蠻夷之允懐尚冠帶於萬¶
里舞干羽於兩階彼長纓之與五餌何斯道之孔乖¶
　　　漢文帝罷露臺賦(以百金休功萬/國從化為韻)李　程¶
偉漢文之君臨惟宫室有度以兆庶為心安不忘危豈¶
勞力於累土用過乎儉亦軫慮於百金懼乎設怨將以¶
<pb:KR4h0022_WYG_042-7b>¶
激勸若臺之是修唯徳之不建是故絶役心於制造𢎞¶
儉徳於億萬乃言曰臺者髙峙路者四通不足避燥濕¶
寒暑無以受朝聘㑹同奚必髙居為明四目逺聽為達¶
四聰不重創何以就役不勞力何以成功由是却匠人¶
之計全王者之徳豈嗇於財實肥於國雖百工麕(疑作/麋)¶
至無所作則庶人子來曷由陳力言之既終人故適從¶
板築之功既絶尋尺之材勿庸柱礎不施寧轉它山之¶
石棟宇罷構匪斵徂徠之松若夫氣候為備順時布化¶
<pb:KR4h0022_WYG_042-8a>¶
諒惟國之有恒成兹臺之何暇南至以望太史每升其¶
觀臺仲夏而居有司自設其高榭亦何用土木特建丹¶
雘勤修誠無用之作非不朽之謀豈止全十家之中産¶
貽百代之良籌彼晉靈登臨我則絶彈人之戱宋平興¶
作我則無築者之謳式昭莫大之見用保無疆之休不¶
然何以紹祉祖宗埀芳簡冊踰儉約於三五延載祀於¶
二百豈不以肇於露臺播無為之嘉畫¶
　　　耀德不觀兵賦(以明德尚道懐/仁畏威為韻)張　隨¶
<pb:KR4h0022_WYG_042-8b>¶
惟先王享國建用皇極制五服而有序御四夷而在徳¶
近不貢必先威讓之辭逺不庭則修文物之則所以止¶
干戈而重仁義遏㓂虐而茂生植夫潔其流者在於源¶
清成其外者在於内平以徳則天下順以力則天下争¶
故有武不黷有兵不征穆王之功何補謀父之言可明¶
將其修已以推畔曷若殺人以盈城於戯至理之時惟¶
徳是貴柔其逺而不襲阜其財而不費以道義為干櫓¶
以禮樂為經緯是以文足昭武可畏借如舜帝在上苖¶
<pb:KR4h0022_WYG_042-9a>¶
人不懐雖&KR2041;事於伯禹終舞干於兩階然後七旬來格¶
庶績允諧周文既興崇國不道用戡時難以奉天討矧¶
勍敵而未悛爰因壘而自保然後再駕云服四方大造¶
蓋由徳所賔信所親豈無五兵且懼於暴物况有七徳¶
實在乎安人人勞所以損元氣物傷所以惻至仁廼㐫¶
噐攸興聖人匪尚車書既其混一牛馬於焉休放兵不¶
戢如火自焚徳不修於君曷相所謂圗之大慎之微觀¶
兵何是耀徳何非素翟南來而越裳重譯白狼西入而¶
<pb:KR4h0022_WYG_042-9b>¶
荒服來歸夫欲朝萬國歸四海不可以逞弧矢之威¶
　　　漢高祖斬白蛇賦(以漢髙皇帝親/斬長蛇為韻)白居易¶
漢高帝將戡時難撥禍亂乃耀聖武奮英斷提神劒於¶
手中斬靈蛇於澤畔何精誠之潜發信天地之幽賛卒¶
能㓕強楚降暴秦創王業於炎漢于時瓜剖區宇蠭起¶
英豪以堅甲利兵相視以壯圖銳氣相高皆欲定四海¶
之洶洶救萬姓之嗷嗷帝既心窺咸陽氣王芒碭率卒¶
晨發(一作/往)縱徒夜亡有大蛇兮出山穴亘路旁凝白虹¶
<pb:KR4h0022_WYG_042-10a>¶
之精彩備素(一作/白)龍之文章鱗甲皚(一作/皛)以雪色睛眸¶
赩而(一作/其)電光聳其身形蜿蜿而莫犯舉其首勢矯矯¶
而靡亢勇士聞之而挫銳壯士觀(一作/覩)之而摧剛於是¶
行(一作/從)者告於高皇高皇乃奮布衣挺干將攘臂直進¶
瞋目高驤一呼而猛氣咆哮再叱而雄姿抑掦觀其將¶
斬未斬之際蛇方(一有/欲字)縱毒螫肆猛噬我則審其計度¶
其勢口噪雷霆手操鋒銳凛龍顔而色作振虎威而聲¶
厲(一有/何字)天之啓神之契舉刄一揮溘然而斃不知我者¶
<pb:KR4h0022_WYG_042-10b>¶
謂我斬白蛇知我者謂我斬白帝於是灑雨血摧霜鱗¶
塗野草濺路塵嗟乎神化將窮不能保其命首尾雖在¶
不能衛其身盛矣哉聖人之草昧經綸應乎天而順乎¶
人制勍敵必示以乃武乃神殄災沴不可以弗躬弗親¶
(一作不/躬不親)原夫(一作/若夫)龍泉黯黯秋水湛湛苟非斯劒蛇不¶
可斬天威煌煌神武洸洸苟非我王蛇不可當是知人¶
在威不在衆我王也萬夫之防噐在利不在大斯劒也¶
三尺之長于以攝萬物于以駭八方歴數既終聞素靈¶
<pb:KR4h0022_WYG_042-11a>¶
之夜哭嗜欲將至知赤帝之道昌繇是氣吞豪傑威振¶
幽遐素車降而三秦歸徳朱旗建而六合為家彼(一有/誅字)¶
鯨鯢截犀兕未若提青蛇而斬白蛇¶
　　　文王葬枯骨賦(以徳及枯骨天/下歸心為韻)白行簡¶
骨雖無知塟以表徳展厚禮於九原示深仁於萬國惠¶
加於鬼則遊岱之魂有依義感於人故歸周之心不忒¶
原夫靈臺肇建璧池是穿宛彼枯骨委兹窮泉既靡覩¶
其銘誌曽莫知夫歲年西伯乃色變䀌爾涕流泫然爰¶
<pb:KR4h0022_WYG_042-11b>¶
命從者將收瘞焉俾夫惻隱之心因形骸而下至于地¶
升聞之徳隨精魄而上動于天徒觀其年代超忽英靈¶
淪没土變豐肌苔封朽骨於是惠霑生死澤及榮枯遣¶
奠有加於蘋藻備物無闕於芻塗幽壤始開見佳城於¶
白日靈丘是啓旋卜宅於青烏既而遷彼古埏塟之中¶
野推誠於重泉之内昭徳於普天之下念此窮塵之骨¶
尚或墐之欲使行路之人不得見也且夫聖人哀死君¶
子表微用之於國而上下忻戴書之於史而載籍光輝¶
<pb:KR4h0022_WYG_042-12a>¶
諸侯感而思服百姓從而知歸以之理人而人自化以¶
之奉天而天不違故能掩骼教行送終義立澤靡不浸¶
仁無不及恩加師旅而同徳數千慶延子孫而卜代三¶
十且封比干之墓惟徳是欽護信陵之塜其仁未深曷¶
若我罔辨名氏莫知古今招亡散之䰟復于棺槨收無¶
主之骨歛以衣衾蓋所以感鬼神而動天地豈止夫三¶
分天下而二者歸心¶
　¶
<pb:KR4h0022_WYG_042-12b>¶
　¶
　¶
　¶
　¶
　¶
　¶
　¶
　文苑英華巻四十二¶
