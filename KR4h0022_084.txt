# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:40.689330
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八十四
<pb:KR4h0022_WYG_084-1a>¶
欽定四庫全書¶
　文苑英華巻八十四　　　宋　李昉等　編¶
　符瑞一¶
　　四靈賦一首　　　　獬豸賦二首¶
　　黄龍負舟賦一首　　西海雙白龍見賦一首¶
　　神龜負圖出河賦一首¶
　　資州獻白龜賦一首　瑞龜遊宫沼賦一首¶
　　鳯巢阿閣賦一首　　鳯凰來儀賦一首¶
<pb:KR4h0022_WYG_084-1b>¶
　　鳯鳴朝陽賦一首¶
　　　四靈賦(以麟鳯四靈王/者嘉瑞為韻)¶
於惟聖人之志氣如神百物自化四靈荐臻是以鳥獸¶
浸其恵澤昆蟲懐其深仁福應尤盛休祥日新不然何¶
以靈龜挺出飛龍來賔羽族降而集鳯鳥毛羣格而畜¶
麒麟莫不率彼飛走荷此陶鈞或羣或友是擾是馴夫¶
其時然後動動而斯中叶休明之徳邁川岳之貢負圖¶
騰大河之龍銜詔引丹穴之鳯介蟲稱長將開奥以應¶
<pb:KR4h0022_WYG_084-2a>¶
期肉角為仁示有武而不用原夫契時也其感不一効¶
靈也其數惟四為皇極之休徴作太平之盛事然後魚¶
鮪不淰知化而鱗萃禽獸不狘懐徳而麏至非夫天子¶
睿哲(二字一/作貞明)黎元底寧惠化廣被品物流形則何能光¶
有九土克擾四靈美𤣥功而不宰仰洪徳而惟馨在郊¶
藪則栖託以自適聞簫韶則率舞而來庭且如羲之道¶
昌龍圖有章姒之功成龜書呈祥或馴麒麟或降鳯凰¶
彼皆一者之或出未若四者之來王又若龍鬬鄭洧麟¶
<pb:KR4h0022_WYG_084-2b>¶
傷魯野鳯有咏何徳之衰龜有靈而夢是假興宣父之¶
嘆運未遇焉叶夏后之祥道之行也出處則以待時乎¶
隠見而允符王者聖德可大靈物可嘉游宫沼兮騤騤無¶
懼鳴苑囿兮鏘鏘不譁遼東獻豕又何足數越裳貢雉失¶
其所誇惟明王之理天下也垂衣恭已脩禮逹義儀形¶
隂陽昭蘓品彚天不愛道則乾符應命地不愛寳則坤¶
珍表瑞然後萬物可得而賔四靈可得而致¶
　　　獬豸賦(以觸物知邪自/然靈獸為韻)¶
<pb:KR4h0022_WYG_084-3a>¶
獬豸出乎唐堯之年神羊至于我后之前雖一物異見¶
實兩時皆然既曰珍祥亦稱絶異是考其迹莫問所至¶
乃審厥生不知其自歩𤣥墀以龍擾向彤庭而鶚視夫¶
其洪纎之狀周正之儀摶風比毳素絲類皮人間之所¶
常覩天下之所備知盖神羊之末事羌難得而稱竒及¶
至一人視朝百辟咸矚張羅杞梓列布瓊玉雖衣冠有¶
貌槐棘祇肅為公卿而是匿非神靈而不觸爾羊來思其¶
儀孔嘉望表知裏揆瑜識瑕於是騰雙眸而舉柱聳特¶
<pb:KR4h0022_WYG_084-3b>¶
角而觸邪當之者則立成於犴獄見之者則節(一作/即)同¶
於邦家無正不彰靡姦不屈常在公而為言匪從已而¶
犯物百發百中或受命於神祗無黨無偏寧奉辭於綸¶
綍則知惟聖得一以理人得一以靈豈比羵羊下濳空¶
呈恠於季井商羊上舞徒表沴於齊庭日者神直簪筆¶
風潛衣繡順素節以擊揚奉白簡而彈奏指之者豺狼¶
不避觸之者囘邪莫漏彼神羊之信靈請從古而歸獸¶
　　　第二　　　　　　　　　　　宋　暠¶
<pb:KR4h0022_WYG_084-4a>¶
精瑞氤氲兮生獬豸之炳靈志耿介而不羣世情偽而¶
尨雜動㣲明而鏡分詩羙乎思無邪道貴乎觧其紛得¶
道之實為身之文豈徒神明其形將以幽贊人君涇也¶
濁渭蕕兮在薰辨之以履霜堅氷無俾乎水深雪紛則¶
致明如日月靈應如風雲所不至者固亦有聞夫道無¶
為神無方聖人之政有以相合靈物之質不必咸章名¶
用而行跡捨而藏與麟趾同符騶虞齊光肇允丕應時¶
唯我皇咨爾輔弼咸懐忠良感觸邪之義成無妄之綱¶
<pb:KR4h0022_WYG_084-4b>¶
五福儲峙四靈彷徨爾有足兮不行而至爾有角兮其¶
用也剛人是知勸實丁厥祥孰與鳯鳥去飛龍圖未揚¶
惜暌闊於明代竟流連於素王物亦生蠱邪行紊徳雖¶
明足辨類凶族起於唐虞智足周身讒巧傾於孔墨水¶
火不可以同器邪正不可以同國懿茲神獸間執讒慝¶
分兩造之疑冠百祥之特勇毅而能斷智明而不惑守¶
法者仰之以司南疾惡者投之於有北固操斧而思用¶
因伐柯而取則龍闕分官烏臺肅政扶直指之角象繩¶
<pb:KR4h0022_WYG_084-5a>¶
愆之性聨繡衣以生風借白簡而増勁物莫不肅時靡¶
有競所謂君子道長邦家徳正苟違中人斯同妄行豈¶
王臣匪躬之徳叶哲后授賢之命睠彼法冠恐其規鏡¶
則載鶡聚鷸足為服之盛何必儀形神物示人以敬庻¶
乎在位者竭能而輔政¶
　　　黄龍負舟賦(以克已勤物大/川効靈為韻)　吕　温¶
夏后氏奠山䟽滯(一作/川)拯溺開泰𤣥珪錫命既成天下¶
之功黄龍發祥(一作/翔)始躍域中之大當其駐軫江甸艤¶
<pb:KR4h0022_WYG_084-5b>¶
舟洪川天行健而時有未濟地設險而瞻之在前思利¶
渉以撫俗遂精誠而告䖍於是雲氣滃起神光爛然奮¶
角於勿用之窟驤首於或躍之泉光(一作/安)波澄瀾奉天¶
意以顒若拖尾垂鬛夾王舟而負焉合靈符於百代表¶
聖運於千年徒偉夫出無情馳不測如驅風雷若有羽¶
翼觀竭誠以効用似就列而陳力電目流光金鱗耀色¶
天吳奔走陽侯屏息巨險汔濟孰假剡木之能潛怪莫¶
逢寧資畫鷁之息應變化以昭盛(一作/感)出沉潜而剛克¶
<pb:KR4h0022_WYG_084-6a>¶
其慶惟大賴祉福者兆人其觀惟榮執玉帛者萬國若¶
非平土堙水泣辜罪已菲飲食以昭儉卑宫室而思理¶
徳掩乎生成之初功齊乎開闢之始(一有/則字)安有非常之¶
神物不召而萃止濟其不通而彰其具美者也至若漢¶
横汾水秦抵滄溟實逞心欲匪崇徳馨蒼生之虚(一作/生人)¶
(之/盡)瘁靡念方士之空言是聽始(川文粹/作姑)幸免於覆溺夫¶
何望乎炳靈於戯動㒺軌模(一作動/㒺軌道)言非善教則人雖¶
愚弱或使之而不効其志惟純其徳孔殷則龍雖神化¶
<pb:KR4h0022_WYG_084-6b>¶
將不役而自勤信矣哉國家俾人其蘓在理無鬰超乎¶
大禹不務舟車之勞蜿(一作/宛)彼黄龍但為宫沼之物而¶
已¶
　　　西海雙白龍見賦(以天下安樂龍/見于海為韻)錢　起¶
唐六葉嘉祉降皇威宣師出以律將有事于金天赫矣¶
神武感通上𤣥雙龍呈瑞一色皎然惟白也昭素秋誕¶
聖惟龍也主殺氣清邊不爾者寧出乎海不躍於泉穆¶
乎白龍之為物也潛依水徳利用天下精異㝠通騰驤¶
<pb:KR4h0022_WYG_084-7a>¶
神假茍非君行其道物有其官則欎湮不育潢汙而蟠¶
隐見㒺知其㫖窅㝠孰見其端故我君宣八風之惠化¶
澄四海之波瀾覆燾斯極生靈以安惟此上瑞灼然¶
可觀其始見也精光暠耀溟渤清廓曵氷雪於半空晏¶
雷電(一作/霆)於萬壑若長雲帯氷而不散雙劍倚天而中¶
落忽虹立而電㢠廻其儀不可彌度表其祥同乗黄之偶¶
運處其度掩嘉魚之有樂偉夫鱗介之族莫智於龍茍¶
靈應無兆豈休明再逢昔軒以負圖為景福舜以入壇¶
<pb:KR4h0022_WYG_084-7b>¶
為神變殊㫖同歸千載一見是以天祚明徳幽贊禎符¶
彼二龍之萃止合一聖之有孚皓爾其真異葉公之藻¶
繪超然將舉同正理之友于是時也西戎駭目莫不感¶
化而風趨夫如是則在宥之理足徴無疆之休可待洋¶
洋歌頌日聞于四海者也¶
　　　神龜負圖出河賦(以下瑞前王始/啓文教為韻)　裴　度¶
茫茫積流祚聖有作動上天之宻命假靈龜以潜躍盖¶
欲以慶遥源敷景鑠寫物象之精宻化人物之朴畧豈¶
<pb:KR4h0022_WYG_084-8a>¶
不以河之徳兮靈長龜之壽兮會昌載禎符先呈於古帝¶
稱大寳後遺於寕王故將出也感天地動隂陽浮九折¶
之澄碧散五色(一作/彩)之榮光然後蹈箭流而泳花浪露¶
𤣥甲而明繡裳初若沉圓璧而未沒稍似泛孤鳬而欲¶
翔既而降芳蓮躍清泚五老游而共睹列聖過而毎喜¶
出朝(一作/就麗)日如耀其寳圖伏靈壇狀陳其鏤簋布爻象¶
之糺紛藴天地之終始負謀謨之畫將化洪荒當授受¶
之時豈思緑水非臆對之可述諒鈎深而有致所以出¶
<pb:KR4h0022_WYG_084-8b>¶
河宗作天瑞馮夷倚浪以相送神魚鼓舞而旋避於戯¶
㝠數窅然自我而傳外骨明賁中心善泉將後天而思¶
永豈為贄而居前至如魚託素以逹情鳯銜詔而展禮¶
未若祥開八卦兆動四體闡文教寧木鐸之足儔贊貞¶
明與日月而同啓洎乎形貌既著品物類分榮萬化之¶
茫昧合一氣之絪緼䜟用光於夏葉繇毎煥於羲文此¶
乃天理用彰神道設教故躍波而委質殊以文而飾貌¶
觸綸誠怪於文鱗(一作鰩吳賦文/鰩夜飛而觸綸)隐霧徒嗟乎𤣥豹此¶
<pb:KR4h0022_WYG_084-9a>¶
悠久也可是則而是傚¶
　　　資州獻白龜賦(以泰平將合神/物効靈為韻)　獨孤申叔¶
皇帝在位十五載西人獻異龜於王庭匪青黒以飾體¶
特潔白而成形融彩可嘉且不溷於五色呈祥有異詎¶
止齊乎四靈盖以我皇行化無外止戈偃武(一作/伯)人綏¶
道泰升至徳于𤣥穹降殊祥於神蔡且夫龜者禀先知¶
之異白者表司殺之方豈天意興威於有截俾臣下受¶
命而無將西土是生實西方而主義被甲以至猶帶甲¶
<pb:KR4h0022_WYG_084-9b>¶
以來王不然何以曖(烏代切/净也)純容皎素甲皓霜華而浹¶
洽烱玉質輝金精凝雪彩之清貞泳靈沼而氷静息太¶
階之砥平足使孟津之麟耻㨗乎素鬛越裳(一作/常)之雉¶
羞奮於翹英矧乎禀殊姿體異貌陋三足之為美匪六¶
眸以是効其用也或恊聖人之心其動也克符智者之¶
樂然後知戯朝之虎不足徴銜鉤之狼不足云(一作神/盖官韻)¶
彼駒來思徒稱皎皎爾獸至止虚擅諄諄未若茲瑞徳¶
無與隣應天之命昭王之仁非櫝中之毁棄不蓮上以¶
<pb:KR4h0022_WYG_084-10a>¶
因循將順乃𤣥穹以呈其貺曷思乎緑水而返其身則¶
彼寧王有遺元緒又安得而比倫嚮非我皇從道不咈¶
必將混於介族詎得分為理物宜乎冠異紀首靈篇且¶
無使其湮欎¶
　　　瑞龜游宫沼賦(并序韻以/題為)　　周　存¶
王者嘉瑞曰四靈龜其一也皇帝握圖御㝢十有一年¶
秋七月旬有一日龜雄雌各一游於内池甲耀金毛文¶
滋緑彩帝乃出示百官以議其瑞僉曰至徳之應也少¶
<pb:KR4h0022_WYG_084-10b>¶
司成命文士賦以美焉敢力下才同夫體物賦曰¶
介蟲之長實曰靈龜明隂陽以應化察利害以俟時於¶
穆我皇徳無不被春國洋溢神物來萃雖四靈其必臻¶
懿雙龜以時瑞陋衆水而不處選天池以自寄金甲炫¶
晃帶璧日以流光緑毛丰茸度薰風而含吹不唼喋於¶
蘋藻恣東西於荷芰爾其有金者剛有毛者柔示剛柔¶
之合體表刑徳之具脩昭品類之徳性備雄雌以共游¶
信皇徳之上逹俾靈物之告休觀乎廵金塘樂翠沼晦¶
<pb:KR4h0022_WYG_084-11a>¶
跡無競凝神不擾引脩頸而鳥伸動圓目而珠皎映紅¶
蕖而灼爍吸清露之縹緲天資獨智笑漁者(二字一/作江使)而¶
縈羅人謀既臧鄙太卜之問兆若夫百莖蓍下九派江¶
中順衆流而五色斯易邁千齡而片雲在空豈比夫承¶
天眷感宸衷眄青𤨏兮隣紫宫顧宅中之可寳瑞皇室¶
兮無窮¶
　　　鳯巢阿閣賦(以天下清泰神/物來萃為韻)¶
國家化恊軒后道超帝先敷至徳以被物降殊祥而自¶
<pb:KR4h0022_WYG_084-11b>¶
天祥異宗周下岐山之鳴矣企觀宸極放阿閣而巢焉¶
由是載止於甍次盖將呈瑞於君前臨四榮而肅乎雲¶
美播五彩而煥爾霞鮮且將巢者其義久也羙徳化乎¶
宇内永栖遲於日下爰居爰處恒依應龍之祥(一作/梁)載¶
飛載鳴寧佀化鴛之瓦道既砥平時亦鏡清厭丹穴而¶
不息鄙髙岡而不鳴方為應至仁而來𤣥扈豈徒愛層¶
搆而集丹楹彼鷰有巢已聞在幕之厄爾鶴稱徳更擅¶
乗軒之名一則兆啓乎顛沛一則僣處乎車蓋曷若我¶
<pb:KR4h0022_WYG_084-12a>¶
愛育元和來儀昭泰奮美羽於軒楹散清音於埃&KR1881;然¶
後知赤烏不曰珍白龍不曰神或生之於苑囿或厄之¶
於海濵四目鳴而不覩萬户獻而莫臻豈若兹鳯惟閣¶
是因三重其階實惟髙矣顯矣一人斯覩誰謂不躬不¶
親向非我后從政不咈恵生於物執徳不囘遺乎將來¶
鳯亦逺矣誰能巢哉是知反道者髙閣徒脩悖徳者鳴¶
鳯㒺萃竊稽瑞牒載覽史記惟皇(疑作/黃)帝與帝(疑作/吾)皇¶
能感之而自至¶
<pb:KR4h0022_WYG_084-12b>¶
　　　鳯凰來儀賦(以聖感時平樂/和瑞集為韻)　李　解¶
至哉乎鳯凰之致也應運合符體中履正依道徳以出¶
處表帝皇之衰盛宣尼興歎見周道之降(一作/陵)夷太史¶
正辭知漢徳之明聖寄髙跡於圖牒流遺㫖於歌詠我¶
國家化洽生成歸淳反朴理定制禮功成作樂萬物懐¶
仁四靈沾渥方棲息於上苑寧徘徊於南岳觀乎肅肅¶
其羽鏘鏘其鳴吸天地之嘉氣赴簫韶之雅聲知至道¶
之可樂識太階之已平身安撫馴或顧歩以屢舞心畏¶
<pb:KR4h0022_WYG_084-13a>¶
榮寵作(疑作/乍)聨鶱而若驚寧同衆鳥之徳竊比逹人之¶
情且如六翮已成五文畢備竒姿委(疑/)發逸志殊類挹¶
寥廓以推靈嚮人寰而作瑞籠檻不能展其巧羅網無¶
以施其智豈若翡翠以美色殺身鸚鵡以能言剪翅鴻¶
鵠以稻粱自苦鷹鸇以擊搏取纇孰與夫退則全其性¶
出則得其時將稱年以表徳豈反袂以等期夜宿椅桐¶
之枝朝飡竹實之粒望雙闕以上下先百禽而翔集薰風¶
飄而響清甘露沾而羽濕對離景以照耀披慶雲而出¶
<pb:KR4h0022_WYG_084-13b>¶
入來儀則那樂我時和因物見志為鳯凰之歌歌曰處¶
分明兮繫舒惨一人慶兮萬物感羽族猶得以効珍㣲¶
生何久於習坎¶
　　　鳯鳴朝陽賦(以鳯鳴山陽振/翼飛舞為韻)　崔　損¶
杲杲兮日景于彼朝陽萋萋兮桐葉于彼髙岡來儀者¶
鳯允叶禎祥瑞四靈之嘉號煥五彩之文章既和其音¶
爰翥其翼淒唳響暢徘徊綢直旁應𤣥律調十二管於¶
四時上陵紫煙繫九萬里而一息非丹穴勿處非蒼竹¶
<pb:KR4h0022_WYG_084-14a>¶
不食小鵬起於扶摇卑鸞棲乎枳棘若夫鷄冠鷰頷心¶
逺貌閒雖衆禽之累百諒比徳而難攀故其發聲也瞻¶
白日以俯仰其餘響也順清風而徃還浮泛泛以出谷¶
静泠泠而滿山既飄颻於有際遂遼夐於無間故曰鱗¶
之有龍鳥之有鳯偶時而見如哲士之間生取類而言¶
同君子之異衆若乃拂杳㝠而直上臨峻極而孤鳴虚¶
籟相和隂深以䆗窱霏烟動色紛郁而随迎六合為之¶
澄朗八風於是揚清川不波而昭其徳地不翳而感其¶
<pb:KR4h0022_WYG_084-14b>¶
聲足使俗登仁夀化洽休平且夫朝陽者象明時之有¶
潜鳯鳴者匹賢人之惟信鳯集朝陽以輕舉賢遇明時¶
而易進整羽翮以㢠廻翔望青雲以奮振有若秉節操而¶
貞白垂簪纓而篤敬(一作/敬慎)鳯兮鳯兮何徳之威鏘鏘于¶
飛應有道而嵗貢夐無文而代希飲必玉池之津游必¶
神仙之府矯翮則羣族咸從和樂而百獸率舞巢阿閣¶
以應昌期棲丹闕而壯天宇載圖牒以傳記必表靈於¶
聖主包衆美以流芳固難得而覼縷¶
<pb:KR4h0022_WYG_084-15a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_084-15b>¶
　¶
　¶
　¶
　¶
　¶
　¶
　¶
　文苑英華巻八十四¶
