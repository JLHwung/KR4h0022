# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.882635
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百九十八
<pb:KR4h0022_WYG_298-1a>¶
欽定四庫全書¶
　文苑英華巻二百九十八　宋　李昉等　編¶
　行邁十(館驛附/)¶
　　館驛八十首¶
　　　經望湖驛　　　　　　　　韋　鎰¶
大漠無屯雲孤烽岀亂栁前驅白登道顧失飛狐口遥¶
憶代王城俯臨恒山後纍纍多古墓寂寞為墟乆豈不¶
固金湯終聞擊銅斗交歡初仗信接晏翻貽咎埋寶賊¶
<pb:KR4h0022_WYG_298-1b>¶
夫人磨笄傷彼婦功成且行薄義立名不朽莫慎纎㣲¶
端其何社稷守身殘國遂亡此立人君醜¶
　　　竹里館　　　　　　　　　盧　象¶
江南氷不閉山澤氣漸通臘月聞山鳥寒崖見蟄熊栁¶
林青半合荻笋亂無叢廻首金陵岸依依向北風¶
　　　剡溪館聞笛　　　　　　　丁仙芝¶
夜乆聞羌笛寥(一作/寂)寥虛客堂山空響不散溪静曲宜¶
長草木生邉氣城池逗夕凉虛然異風出髣髴宿平陽¶
<pb:KR4h0022_WYG_298-2a>¶
　　　題豫章館　　　　　　　　崔國輔¶
楊栁映春江江南轉佳麗吳門緑波裏越國青山際逰¶
宦常往來津亭暫臨憩驛前蒼石沒浦外湖沙細向晚¶
宴(疑/)且平孤舟同(一作/冏)然逝雲留西北客氣歇東南帝¶
獨有萋萋心誰知怨芳嵗¶
　　　閒齋卧疾行藥至山館稍次湖亭¶
　　　　　　　　　　　　　　　常　建¶
旬時結隂霖簾外初白日齋沐清病客心魂畏虛室閑¶
<pb:KR4h0022_WYG_298-2b>¶
梅(闕/)　户明鏡悲舊質同袍四五人何不來問疾行藥¶
至石壁東風變萌芽主人出門緑小隱湖中花時物堪¶
獨往春㠶宜别家辭君為滄海爛漫從天涯¶
　　　晚行次苦行館却憶于越舊逰¶
　　　　　　　　　　　　　　　劉長卿¶
疋馬風塵色千峯旦暮時遥㸔落日盡獨向逺山遲故¶
驛花臨道荒村竹映籬誰憐却廻首歩歩戀南枝¶
　　　移使鄂州次峴陽館懷舊居　前　人¶
<pb:KR4h0022_WYG_298-3a>¶
多慙恩未報敢問路何長萬里通秋鴈千峯共夕陽舊¶
逰成逺道此去更違(集作/迷)鄉草露空山裏朝朝滿客裳¶
　　　使還至(集作/自)菱波(集作/坡)驛渡溮水作¶
　　　　　　　　　　　　　　　前　人¶
清川已再渉疲馬共西還何事行人倦終年流水閑孤¶
煙出廣澤一鳥響空山愁入雲峯裏蒼蒼閉古闗¶
　　　登松江驛樓北望故園　　　前　人¶
淚盡江樓北望歸田園已䧟百重圍平蕪萬里何人去¶
<pb:KR4h0022_WYG_298-3b>¶
落日千山空鳥飛孤舟漾漾寒潮小極浦蒼蒼逺樹㣲¶
白鷗漁父徒相待未掃攙搶懶息機¶
　　　北歸次秋浦界清溪館　　　前　人¶
萬嶺(集作/里)猿頻斷孤村客暫依鴈過彭蠡暮人向宛陵¶
稀舊路青山在餘生白首歸漸知行近北不見鷓鴣飛¶
　　　岳陽舘中望洞庭湖　　　　前　人¶
萬古巴邱戍平湖(集作/北)此望長問人何淼淼愁暮更蒼¶
蒼疊浪浮元氣中流沒太陽孤舟有孤客早晚達瀟湘¶
<pb:KR4h0022_WYG_298-4a>¶
　　　登金陵臨江樓驛　　　　　張　謂¶
古戍依重險高樓見五梁山根盤驛道河水浸城墻庭¶
樹巢鸚鵡園花隱麝香忽然江浦上憶作捕魚郎¶
　　　登楚州城望驛路十餘里山村竹林相次交映¶
　　　　　　　　　　　　　　　李嘉祐¶
十里山村道千峯櫟樹林霜濃竹枝亞嵗晚荻花深草¶
市多樵客漁家足水禽幽居雖可羡無那子牟心¶
　　　自蘇臺至望亭驛人家盡空春物増思悵然有¶
<pb:KR4h0022_WYG_298-4b>¶
　　　　作因寄從弟紓¶
南浦孤蒲覆白蘋東吳黎庶逐黄巾野棠自發空臨水¶
江燕初歸不見人逺岫(集作/樹)依依如送客平田渺𣺌獨¶
傷春誰(集作/那)堪迴首長洲苑&KR0463;火連(集作/年)年報虜塵¶
　　　宋州東登望題武陵驛　　　前　人¶
梁宋人稀鳥自啼登艫一望倍含悽白骨半隨河水去¶
黄雲猶傍郡城低平坡戰地花空落舊苑春田草未齊¶
明主頻移虎符守㡬時行縣向黔黎¶
<pb:KR4h0022_WYG_298-5a>¶
　　　題前溪館　　　　　　　　前　人¶
兩年謫宦在江西舉目雲山要自迷今日始知風土異¶
潯陽南去鷓鴣啼¶
　　　宿洞口驛(集作/官)　　　　　　錢　起¶
野竹通溪冷泉聲入户鳴往來人不到寒草上堦生¶
　　　石城館酬王將軍　　　　　郎士元¶
誰能繡衣客肯駐木蘭舟連鴈沙邉至孤城江上秋歸¶
㠶背南浦楚塞入西樓何處㸔離思滄波日夜流¶
<pb:KR4h0022_WYG_298-5b>¶
　　　登鍾山館　　　　　　　　耿　韋¶
疋馬宜春路蕭條背館心澗花寒夕雨潭水黒朝林野¶
市魚塩隘江村竹葦深子規何處發青樹滿高岑¶
　　　雲陽館與韓申卿宿别　　　司空曙¶
故人江海别㡬度隔山川乍見翻疑夣悲歡(一作/相悲)各問¶
年孤燈寒照雨湿竹暗浮烟更有明朝恨離盃惜共傳¶
　　　題江陵臨沙驛樓　　　　　前　人¶
江天清更愁風栁入江樓鴈惜楚山晩蟬知秦樹秋凄¶
<pb:KR4h0022_WYG_298-6a>¶
凉多獨醉零落半同逰豈復平生意蒼然蘭杜洲¶
　　　自平陽館赴郡　　　　　　暢　當¶
晨興平陽館見月沉江水溶溶山霧披肅肅沙鷺起奉¶
恩謬符竹伏軾省頑鄙何當施教化愧迎小郡吏寥落¶
火耕俗征途青冥裏徳綏及吾民不徳將鹿矣擒奸非¶
性能多愍㑹衰齒㳟承共理詔恒懼墜諸地¶
　　　宿荆溪館呈丘義興　　　　嚴　維¶
失落荆溪上依仁忽暝投長橋今夜月陽羡古時州野¶
<pb:KR4h0022_WYG_298-6b>¶
燒明山郭寒更出縣樓先生能舘我何事五湖逰¶
　　　襄武館逰眺　　　　　　　韋應物¶
州民知禮讓訟簡得遨逰高亭慿古地山川當暮秋是¶
時秔稻熟西望盡田(一作/平)疇仰恩慙政拙念勞喜嵗收¶
淡泊風景晏繚繞雲樹幽節往情惻惻天高思悠悠嘉¶
賔幸得集芳樽始淹留還希習池賞聊以駐鳴騶¶
　　　自蒲塘驛廻駕經歴山水　　前　人¶
館宿風雨滯始晴行葢轉潯陽山水多草木俱紛衍﨑¶
<pb:KR4h0022_WYG_298-7a>¶
嶇縁碧澗蒼翠踐苔蘚高樹夾浮流(集作/湲)崩石横隂巘¶
野杏依寒折餘雲冐嵐淺性愜形豈勞境殊路遺緬憶¶
昔終南下佳逰亦屢展時禽下流暮紛思何由遣¶
　　　除夜宿石橋驛(巳見一百/五十八巻)　　戴叔倫¶
　　　彭婆館逢韋判官使還　　　前　人¶
受辭分路逺㑹府見君稀雨雪經年去軒車此日歸暮¶
春愁見(一作/更)别乆客順相依寂寞伊川上楊花空自飛¶
　　　寓居武丁館　　　　　　　陳　存¶
<pb:KR4h0022_WYG_298-7b>¶
暑雨䬃巳過凉飈觸幽襟寓(一作/嘘)舘無喧塵緑槐多晝¶
隂俯視古苔積仰聆早蝉吟放巻一長想閉門千里心¶
　　　清溪館作　　　　　　　　前　人¶
指途清溪裏左右唯深林雲蔽望鄉處雨愁為客心遇¶
人多物役聽鳥時幽音何必滄浪水庶兹浣塵襟¶
　　　宿北樂館　　　　　　　　陳　閏¶
欲眠不眠夜深淺越鳥一聲空山逺庭木蕭蕭落葉時¶
溪聲雨聲聽不辨溪流潺濕雨習習燈影山光滿忩入¶
<pb:KR4h0022_WYG_298-8a>¶
棟裏不知渾是雲曉來但覺衣裳湿¶
　　　喜皇甫大夫同宿大梁驛　　釋清江¶
江頭旌斾去花外巻簾空夜色臨城月春聲渡水風也¶
知行李别蹔喜話言同若問廬山事終身愧逺公¶
　　　酬姚補闕南仲雲溪館中戱題隨書見寄¶
　　　　　　　　　　　　　　　前　人¶
寺溪臨使府風景借仁祠補衮周官貴能名漢主思卧¶
雲知獨處望月憶同時忽枉緘中贈瓊瑶滿手持¶
<pb:KR4h0022_WYG_298-8b>¶
　　　宿新安江深渡館寄鄭州王使君¶
　　　　　　　　　　　　　　　朱長文¶
霜飛十月中摇落衆山空孤舘閉寒水大江生夜風賦¶
詩情有憶沈約在闗東¶
　　　題嘉陵驛　　　　　　　　武元衡¶
悠悠風斾繞山川山驛空濛雨似煙路半嘉陵頭已白¶
蜀門西更上(集作/上更)青天¶
　　　病中赴袁州次香館　　　　楊　衡¶
<pb:KR4h0022_WYG_298-9a>¶
病輿憇上舘繚繞向山隅荒葛漫欹壁幽禽啄朽株力¶
㣲怯升䧏意欲結踟蹰誰能挹香水一為濯煩紆¶
　　　小江驛送陸侍御歸湖上山　陳　羽¶
鶴唳天邉秋水空荻花蘆葉起西風今夜渡江何處宿¶
㑹稽山在月明中¶
　　　秋日送客至濳水驛　　　　劉禹錫¶
候吏立沙際田家連竹溪神祠社日鼓茅屋午時雞雀¶
噪晩禾地蝶飛秋草畦驛樓宫樹(集作/榭)近疲馬再三¶
<pb:KR4h0022_WYG_298-9b>¶
嘶¶
　　　元和甲午嵗詔書盡徵江湘逐客余自武陵祗¶
　　　　召赴京宿于都亭有懐續來諸君子¶
　　　　　　　　　　　　　　　前　人¶
雲雨江湖(集作/湘)起卧龍武陵樵客躡仙蹤十年楚水楓¶
林下今夜初聞長樂鍾¶
　　　三鄉驛樓伏覩𤣥宗望女几山詩小臣斐然有¶
　　　　感　　　　　　　　　　前　人¶
<pb:KR4h0022_WYG_298-10a>¶
開元天子萬年足唯惜當時光景促三鄉陌上望仙山¶
歸作霓裳羽衣曲僊心從此在瑶池三清八景相追隨¶
天上忽乗白雲去世間空有秋風辭¶
　　　宿江館(集作塩/江驛)　　　　　　張　籍¶
楚驛南渡口夜深來客稀月明見潮上江靜覺鷗飛旅¶
宿今巳逺此行猶未歸離家乆無信又聽搗衣寒¶
　　　題褒城驛　　　　　　　　元　楨(見集/本)¶
嚴秦修此驛兼漲驛前池已種萬竿竹又(一作/更)栽千樹¶
<pb:KR4h0022_WYG_298-10b>¶
梨四年三月半新笋晩花(一作/牡丹)時悵望(一作/思向)東川去等¶
閑題作詩(一作隅然/題作詩)¶
　　　望亭驛酬别周判官　　　　白居易¶
何事出長洲連宵飲不休醒應難作别歡漸少於愁燈¶
火穿村市笙歌上驛樓何言五十里巳不屬蘇州¶
　　　早發楚城驛　　　　　　　前　人¶
過雨塵埃滅縁江道徑平月乗殘夜出人趂早凉行寂¶
歴閑吟動冥濛暗思生荷塘翻露氣稻隴㵼泉聲宿犬¶
<pb:KR4h0022_WYG_298-11a>¶
聞鈴起栖禽見火驚朧朧烟樹色十里始天明¶
　　　宿揚州水館　　　　　　　李　紳¶
舟依淺浦(一作/岸)參差合橋映晴虹上下連輕檝過時摇¶
水月逺燈繁處隔秋煙却思海嶠還悽歎近渉江濤更¶
凛然閑凭欄干指星漢尚疑軒葢在樓船¶
　　　宿孤館　　　　　　　　　賈　島¶
落日投春戍愁生為客途春山晴(集作/寒)後緑江月夜深¶
(集作/來)孤橘樹千株在漁家一半無自知風水净舟繫岸¶
<pb:KR4h0022_WYG_298-11b>¶
邉蘆¶
　　　泥陽館　　　　　　　　　前　人¶
客愁何併起暮送故人回廢館秋螢出空城寒雨來夕¶
隂飄白露樹影掃青苔獨坐離容慘孤燈照不開¶
　　　題青雲館　　　　　　　　杜　牧¶
虬蟠千仞劇羊腸天府由來百二强四皓有芝輕漢祖¶
張儀無地與懷王雲連帳影蘿隂合(一作/近)枕繞泉聲客¶
夣凉深處㑹容高尚者水苖三頃百株桑¶
<pb:KR4h0022_WYG_298-12a>¶
　　　冬日五湖(集作/浪)館水亭懷别¶
蘆荻花多觸處飛逰登(集作/獨凭)虚檻雨㣲㣲寒林葉落鳥¶
巢出古渡風(集作/浪)高漁艇稀雲抱四山終日在草荒三¶
徑㡬時歸江城向晩西流急(集作暝/東風急)無限鄉心(集作一/半鄉愁)¶
聞搗衣¶
　　　商山富春(集作/水)驛(驛本名與陽諫同姓/名因此改為富沙驛)¶
　　　　　　　　　　　　　　　前　人¶
益戅猶來未覺賢終湏南去吊湘川當時物議朱雲小¶
<pb:KR4h0022_WYG_298-12b>¶
後代聲華白日懸邪佞每思當靣唾清貧長欠一杯錢¶
驛名不合輕移改留警朝天者惕然¶
　　　和野人殷潜之(一作/夫)題籌筆驛¶
　　　　　　　　　　　　　　　前　人¶
三吳裂婺女九錫獄孤兒覇主業未半本朝心是誰永¶
安宫受詔籌筆驛沈思畫地乾坤在濡毫勝負知艱難¶
同草創得失計毫釐寂黙經千慮分明混一期川流縈¶
智思山聳助扶持慷慨匡時畧從容問罪師褒中秋皷¶
<pb:KR4h0022_WYG_298-13a>¶
角渭曲晩旌旗仗義懸無敵鳴攻故(集作/固)有詞若非天¶
奪去豈復虜(集作/慮)能支子夜星纔落鴻毛鼎便(一作/漸)移¶
郵亭世自換白日事長垂何處躬耕者猶題殄瘁詩¶
　　　宿黄花館　　　　　　　　楊　發¶
孤舘蕭條槐葉稀暮蟬聲隔水聲㣲年年為客路無盡¶
日日送人身未歸何處迷鴻離浦月誰家愁婦搗霜衣¶
夜深不卧簾猶捲數㸃殘螢入户飛¶
　　　行次潼闗驛逢魏扶東歸(巳見二百/十八巻)¶
<pb:KR4h0022_WYG_298-13b>¶
　　　　　　　　　　　　　　　許　渾¶
　　　宿望亭驛却寄蘇州同逰　　前　人¶
候館人稀夜更長姑蘇臺逺樹蒼蒼江湖潮落高樓逈¶
河漢秋歸廣簟凉月轉碧梧移鵲影露低紅草(集作/夜)濕¶
螢光西園時思應無限(集作詩侣/應多思)莫醉笙歌掩畵堂¶
　　　秋晩題雲陽驛西亭蓮池　　前　人¶
心憶蓮池秉燭逰葉殘花敗尚維舟煙開翠扇清風晩¶
水泛紅衣白露秋神女暫來雲易散仙娥初去月難留¶
<pb:KR4h0022_WYG_298-14a>¶
空懷逺道無時贈醉倚西欄盡日愁¶
　　　題白馬驛　　　　　　　　薛　逢¶
晩麥芒乾風似秋旅人方作蜀門逰家山漸隔梁山逺¶
客路長依漢水流滿壁存亡俱是夣百年榮辱盡堪愁¶
胸中憤氣文難遣强指豐碑哭武侯¶
　　　題籌筆驛　　　　　　　　前　人¶
天地三分魏蜀吳武侯倔起賛訏謨身依豪傑傾心術¶
目對雲山演陣圖赤伏運衰功莫就皇綱力振命先徂¶
<pb:KR4h0022_WYG_298-14b>¶
出師表上留遺恨猶自千年激壯夫¶
　　　過馬嵬驛　　　　　　　　温庭筠¶
穆滿曾為物外逰六龍經此暫淹留返魂無驗青煙㓕¶
埋血空成(集作/生)碧草愁香輦無(集作/却)歸長樂殿曉鍾還¶
下景陽樓甘泉不得(集作/復)重相見誰道文成是故侯¶
　　　題望苑驛(東有馬嵬驛/西有相思樹)　　　前　人¶
弱栁千條杏一枝半含春雨半垂絲景陽寒井人難到¶
(一作/見)長樂晨鍾曉(集作/鳥)自知花影㡬年(集作/至今)通博望樹¶
<pb:KR4h0022_WYG_298-15a>¶
名何世(集作/従此)號相思至今(集作/分明)十二樓前月不向西陵¶
照戚(集作/盛)姬¶
　　此詩第三百二十七巻英華誤作題端正樹詩詳¶
　　　載後注¶
　　　題松江驛　　　　　　　　方　干¶
便向中流出太陽兼疑大岸逼浮桑門前(一作/樹閒)白道通¶
丹闕浪裏青山占㡬鄉㠶勢落斜依浦溆鍾聲斷續在¶
滄茫古今悉不知天意偏把雲霞媚一方¶
<pb:KR4h0022_WYG_298-15b>¶
　　　平望驛　　　　　　　　　張　祐¶
一𣲖吳興水西來此驛分路遥輕㡬日身去是孤雲雨¶
氣朝忙蟻雷聲夜聚蚊何堪秋草色到處重離羣¶
　　　洞庭南館　　　　　　　　前　人¶
一逕逗霜林朱欄遶碧岑地盤雲夣角山鎮洞庭心樹¶
白㸔烟起沙紅見日沉還因此悲屈惆悵又行吟¶
　　　濠州水館　　　　　　　　前　人¶
高閣去煩燠客心遂安舒清流中浴鳥白石下逰魚秋¶
<pb:KR4h0022_WYG_298-16a>¶
樹色凋翠夜橋聲梟虚南軒更何待坐見玉蟾蜍¶
　　　題弋陽館　　　　　　　　前　人¶
一葉飄然下弋陽殘霞昏日樹蒼蒼葛溪(弋陽/别名)漫淬干¶
將劒却是猿聲斷客腸¶
　　　泊鳬磯江館　　　　　　　趙　嘏¶
風雪晴來嵗欲除孤舟晚下意何如月當軒色湖平後¶
鴈斷雲聲夜起初傍晩管絃何處靜犯寒楊栁遶津踈¶
三間茅屋東溪上歸去生涯竹與書¶
<pb:KR4h0022_WYG_298-16b>¶
　　　發青山館　　　　　　　　前　人¶
鳬鷖聲暖野塘春鞍馬風高驛路塵一宿青山又湏去¶
古來難得是閑人¶
　　　仙娥驛　　　　　　　　　前　人¶
谿上郵亭氣早秋樹邉溪色遶床流行人亦羡郵亭吏¶
住向此中今白頭¶
　　　題嘉秦驛　　　　　　　　薛　能¶
盡室可招魂蠻餘出蜀門雹凉隨雨氣江熱傍山根蚕¶
<pb:KR4h0022_WYG_298-17a>¶
月繅絲路農時碌碡村干將磨欲盡無位可酬恩¶
　　　題嘉陵江驛　　　　　　　前　人¶
江濤千疊閣千層銜尾相隨盡室登稠樹蔽山聞杜宇¶
午煙曛日食嘉陵頻題石上程多破暫歇泉邉起不能¶
如此幸非名利切益州來日合&KR0157;僧¶
　　　下第後夷門乗舟至永城驛題¶
　　　　　　　　　　　　　　　前　人¶
秋賦春還計盡違自知身是拙求知唯思曠海無休日¶
<pb:KR4h0022_WYG_298-17b>¶
(一作/處)忽喜孤舟似去時連夜一程兼汴宋夾隄千栁雜¶
唐隋從來此恨皆前達敢負吾君作楚詞¶
　　　淛河館(集作暮春山/行田家歇馬)　　　　李　郢¶
西濕菰蒲斜日明茅厨煑蠒棹車聲青蛇上竹一種色¶
黄蝶(集作/燭)隔溪無限情何處樵漁將逺餉故田園土憶¶
春耕千峰萬瀬(集作/靄)水潏潏羸馬此中愁獨行¶
　　　興州江館　　　　　　　　鄭　谷¶
向蜀還秦計未成寒蛩一夜遶床鳴愁眠不穩孤燈盡¶
<pb:KR4h0022_WYG_298-18a>¶
坐聽嘉陵江水聲¶
　　　宿山驛　　　　　　　　　張　蠙¶
驛在千峯裏寒宵獨此身古墳時見火荒壁悄無隣月¶
白翻驚鳥雲閒欲就人秪應明日鬢更有老相親¶
　　　經荒驛　　　　　　　　　前　人¶
古驛成幽境雲蘿隔四隣夜燈移宿鳥秋雨禁行人廢¶
巷荆叢合荒庭虎迹新昔年經此地終日是紅塵¶
　　　春日過夀安山館　　　　　羅　鄴¶
<pb:KR4h0022_WYG_298-18b>¶
舊國多將泉石親西逰愛此拂行塵簾開山色離亭午¶
歩入香松别島春誰肯暫安耕釣地相逢謾嘆路岐身¶
歸期不及桃花水江上何人繪雪鱗¶
　　　宿彭蠡館　　　　　　　　羅　隠¶
孤館少行旅解鞍增别愁逺山矜薄暮高栁怯清秋病¶
裏見時態醉中思舊逰所懷今巳矣何必恨東流¶
　　　宿荆州江陵驛　　　　　　前　人¶
西逰象闕愧知音東下荆溪稱越吟風動芰荷香四散¶
<pb:KR4h0022_WYG_298-19a>¶
月高(集作/明)樓閣影相侵閒欹别枕千般夣醉送征㠶萬¶
里心薜荔衣裳木蘭檝異時煙雨好追尋¶
　　　籌筆驛　　　　　　　　　前　人¶
抛擲南陽為主憂北征東討盡良籌時來天地雖同力¶
運去英雄不自由千里山河輕孺子兩朝冠劒恨譙周¶
唯餘岩下多情水猶解年年傍驛流¶
　　　蓮塘驛　　　　　　　　　前　人¶
蓮塘館東初日明蓮塘館西行人行隔林啼鳥似相應¶
<pb:KR4h0022_WYG_298-19b>¶
當路好花疑有情一夢不湏追往事數盃猶可慰勞生¶
莫言來去只如此君㸔鬢邉霜㡬莖¶
　　　商於驛樓東望有感　　　　前　人¶
山川去接漢江東曾伴隋侯醉此中歌繞夜梁珠宛轉¶
舞嬌春席雪朦朧棠遺善政隂猶在薤送哀聲事巳空¶
惆悵知音難得見(集作䰟/難得)兩行清淚白楊風¶
　　　秋日泊平望驛寄太常裴郎中¶
　　　　　　　　　　　　　　　前　人¶
<pb:KR4h0022_WYG_298-20a>¶
蘋洲重到杳難期西倚郵亭憶住時北海樽中長(集作/常)¶
有酒東陽樓上獨(集作/豈)無詩地清早負生靈望官重方¶
升禮樂司聞説江南舊歌曲至今猶自唱吳姬¶
　¶
　¶
　¶
　¶
　¶
<pb:KR4h0022_WYG_298-20b>¶
　¶
　¶
　¶
　¶
　¶
　¶
　¶
　文苑英華巻二百九十八¶
