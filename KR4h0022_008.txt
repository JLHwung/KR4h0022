# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:39.372002
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八
<pb:KR4h0022_WYG_008-1a>¶
欽定四庫全書¶
　文苑英華巻八　　　　　宋　李昉等　編¶
　天象八¶
　　老人星賦二首　　　五星同色賦四首¶
　　衆星拱北辰賦二首　衆星環北極賦一首¶
　　　老人星賦　　　　　　　　郗　昻¶
魯大夫登大庫觀上𤣥端北辰以正象望南極之穹天¶
辨列宿之高映見丈人之獨懸色熒煌以奪目形皎潔¶
<pb:KR4h0022_WYG_008-1b>¶
而臨邊候德至而浮彩副時和而應躔爾其𤣥烏司分¶
蒼龍御厯節春秋而隐見當丙丁而的爍且遺光以表¶
慶亦應祉而純錫故經曰其國泰其星明天垂象物與¶
禎循晷度而靡替順璇衡而則呈其座也一符帝者之¶
一位其義也夀契烝哉之夀名𤣥武宵中偵西陸以凝¶
質白藏氣杪直南郊以散精夫有開必先無福不應若¶
政事中律則嘉祥叶證五緯分影而交朗九月騰華而¶
吐孕此乃王澤宏天瑞作恒星轉耀而同煥布景摇輝¶
<pb:KR4h0022_WYG_008-2a>¶
以相薄初昇穹昊月午而孤燭猶燃末映踈林夜乆而¶
圓珠未落景貺繁集靈機衆夥臣望氣以敷奏君向陽¶
而拱坐雖戬榖而自天寔休徴之在我騂芒下射滅草¶
莽之飛螢紫焰傍融掩榆關之流火老人彰矣成此乾¶
文老人出矣賛此明君書玉牒以垂範紀緗圖而播芬¶
自古為天官者莫不察時變紀殊尤唐昧擅譽於南楚¶
史佚專羙於西周宋則子韋遐鑒鄭乃禆竈深求殷馗¶
縱眺識曹公之肇迹李郃凝目知漢使之将逰余非曩¶
<pb:KR4h0022_WYG_008-2b>¶
昔之羣彦媿懵學於前修徒循甘石之遺㫖願獻祐而¶
歸休¶
　　　第二　　　　　　　　　　楊　烱¶
赫赫宗周皇天降休麗哉神聖皇天降命開綱布網發¶
號施令河出圖兮五雲集天垂象兮三光映南極之庭¶
老人之星煜煜爚爚煌煌熒熒秋分之旦見乎丙春分¶
之夕入乎丁配神山之呼萬嵗符德水之兆千齡晃如¶
金粟粲若銀燭比秋草之一螢狀荆山之片玉渾渾熊¶
<pb:KR4h0022_WYG_008-3a>¶
熊懸紫貝於河宫&KR0524;&KR0524;暐暐曜明珠於漢水其光也如¶
丹其大也如李稽元命之攸述按星經之所紀見則化¶
平主昌明則天下多士經始靈䑓嵳峩崔嵬星則唐都¶
講藝氣則王朔呈材晝觀雲物夜察昭囬覩南郊之炳¶
燿欣北極之康哉三公輔弼庶官文武獻仙夀兮祝堯¶
奏昌言兮拜禹瞻太霄而踴躍伏前庭而俯僂萬人於¶
是和歌百獸於焉率舞穆穆神皇受天之祥邈矣台州¶
之北窅然汾水之陽貞明也者日月同光貞觀也者天¶
<pb:KR4h0022_WYG_008-3b>¶
地為常有混成之獨立運元氣之茫茫若夫大虹流渚¶
金天當宁大電繞樞軒轅受圖殷馗則黄星見楚雷煥¶
則紫氣臨呉青方半月東井連珠辰極之齊七政泰階¶
之平六符雖前皇之盛德又何以加於此乎至若甘露¶
溢醴泉出蓂莢生嘉禾實鳯凰丹彩騶虞白質南海無¶
波東風入律比夫皇穹之錫夀何足以談其萬一聖上¶
猶復招列仙擇羣賢日慎一日𤣥之又𤣥兵戈不起至¶
德承天臣烱作頌皇家萬年¶
<pb:KR4h0022_WYG_008-4a>¶
　　　五星同色賦(以昊天有/成命為韻)　　　張叔良¶
聖人守公器膺大寳下順乎黔黎上法乎𤣥造天且不¶
言而親於德星有同色兮應以道日月既運欃槍必掃¶
近接唐堯遠徴太昊惠化已敷於萬國降精何慙於五¶
老若乃二儀覆載七曜廻旋運行有凖次舍有躔或以¶
璧合或以珠連更水火之啓閉逓金木而推遷且鎮也¶
者配萬象以時應周四序以功全德位居中渾儀之人¶
事著矣色黄主上國家之王氣在焉故嵗以春而布令¶
<pb:KR4h0022_WYG_008-4b>¶
辰以冬而候宣熒惑奉炎於夏日太白御煞於秋天皆¶
青白各爾赤黑自然忽與土而同色瑞我皇之應乾逖¶
覽傳記遐徴休咎隂數六陽數九上蒼降精𤣥象所守¶
事湏合於徃契政必由乎厥后二儀交泰兮自古同休¶
五星輝彩兮當今信有天下歡洽百姓殷阜况運昌兮¶
屬乎羲軒矧嵗稔兮逢乎申酉且夫據大號寳鴻名既¶
資乎日角亦禀乎星精然後臻符瑞叶休禎天雖高兮¶
取則不逺象既設兮其應甚明觀五曜之同質審四序¶
<pb:KR4h0022_WYG_008-5a>¶
之有成則知聖能法天天能瑞聖君臣合作逺近相慶¶
德邁乎古今道洽乎歌咏信五星之一色乃昊天之眷¶
命¶
　　　第二(同前/韻)　　　　　　　　崔　淙¶
大儀設象下土是保作烱戒於人主垂吉凶於穹昊咎¶
厥失政休厥有道盈縮之分足推進退之心可考或主¶
德而有功必祐或主法而有罪必討為天之佐兮融融¶
作乾之緯兮杲杲若乃從横天宇經紀星躔光芒井口¶
<pb:KR4h0022_WYG_008-5b>¶
煜燿斗邉乍聚乍散或離或連分道則熒熒氷散周流¶
乃㸃㸃珠圓其動也直其静也專道濁則失位時清則¶
色姸豈比夫二使獨能承命七紀徒為麗天者也今我¶
后運乾之符握坤之紐表正萬方肇康九有啓土繼聖¶
乃人和而嵗阜順時立政故天長而地乆所以有倫有¶
次不淫不守光光兮作邦之孚崇崇兮作聖不朽故我¶
后修五禮偃五兵君臣一德歌舞以行斯倉斯廪如坻¶
如京玉衡正太階平遂使金也水也不能知白而守黑¶
<pb:KR4h0022_WYG_008-6a>¶
木也火也不能全曜而自貞乃並用而丕變與黄中而¶
同明東為四方之首胡不與嵗而同色水為五行之長¶
胡不助神以同榮繄土也是我皇之休運乃昊天而有¶
成且玉燭常明霜天若鏡隣月魄而璀燦落天津而隐¶
映朝臨日道助我后夙興之勤思暮入天樞表聖皇夜¶
寐之勤政有以見日月之貞觀有以見天地之寳命暫¶
逢急景之時更作重暉之咏¶
　　　第三(以天下和平君/臣合德為韻)　　　　姚　逖¶
<pb:KR4h0022_WYG_008-6b>¶
至道無偏隂陽至理象緯不愆爰或五星同色四序調¶
年非天莫能輔聖非聖奚能動天列位有恒皆向北辰¶
為拱偶運則聚寧惟東井見傳觀天文之元吉由人文¶
而化宣爾其嵗星配春維德斯專五常仁也五事貌焉¶
彼若仁無虧夫貌則終日乾乾熒惑紀於朱夏禮貴知¶
於言雅受制之月每獨入於太㣲休咎之時則先標於¶
分野發號不乖於火德庶績其凝於天下太白出處衆¶
星異科西則隂星以夕見東則啓明以曉過係金為主¶
<pb:KR4h0022_WYG_008-7a>¶
用義方多政洽則義當政失則言訛蓋秋令之不逆俾¶
金氣而能和辰象韜精用晦而明智克存而聽審冬令¶
順而水清或奎婁而春見或角亢而秋呈既度數而有¶
凖知乾化之升平中央稱鎮應土而分昔則各主方色¶
今則同色垂文特感無為而理實彰有道之君稽乎漢¶
志抑有前聞堯舜為主伊吕作臣時惟尚質俗以還淳¶
六氣氤氲風不鳴于樹三光朗麗雨必降于旬豈惟七¶
歩而見祉蓋亦四夷以來賔感而遂通休徴薦荅諒朝¶
<pb:KR4h0022_WYG_008-7b>¶
廷之嘉瑞表君臣之道合豈比夫河在天而虚横斗建¶
月而空匝宿離不忒實禎于國使七政之以齊何五行¶
之相尅既垂象以昭泰可仰觀而取則因明試而賦斯¶
敬頌聖人之火德¶
　　　第四(以天下偃兵無/為而理為韻)　　　　林　益¶
惟聖御極兮惟德動天神超繫表兮功軼帝先和氣欝¶
以交暢休風裕乎上𤣥耀貞明於日月紛輕靄於雲烟¶
九星不改而仰止五緯相次而燦然若乃嵗位在木辰¶
<pb:KR4h0022_WYG_008-8a>¶
見於水熒惑表火正之中太白應金方之紀鎮實土德¶
黄為中羙惟我皇之至聖信體元以合理萬國同風三¶
光叶晷巖廊有謐垂衣之化炳焉蠻夷自清戢戈之日¶
乆矣帝有孚而昭應天何言而効祉登觀䑓以書於宣¶
夜徴瑞典載叶於聖期仰三辰之焜燿表六合之雍熈¶
惟皇王之同德彰福應之允滋可以對越郊廟紛被歌¶
詩瞻彼景瑞侯其禕而昭囬于天垂象于下廻列躔次¶
遥通分野或表異於嵗登乃呈休於王者觀五行之秀¶
<pb:KR4h0022_WYG_008-8b>¶
氣與一月而齊明同色已傳於堯厯聚井更弭於漢兵¶
足使皇圖有耀史牒増榮天凝兮瑞彩聖禀兮休符映¶
天津乍疑於流火寫漢浦更類於沉珠煌煌則燿衡碧¶
落歴歴則光含白榆惟列宿之自拱倬前古之所無夜¶
何時兮其未返天之迥兮光已逺隨斜漢而影移落堯¶
城之更晩星兮懸倚蓋而垂休伯也知靈䑓之已偃聖¶
上事無事為無為精流緯象繇入熊羆猶下弓旌之詔¶
俾收岩穴之竒夫或不敏備謳歌於聖代與帝力之何¶
<pb:KR4h0022_WYG_008-9a>¶
知¶
　　　衆星拱北辰賦(以人歸政德如/彼衆星為韻)李　程¶
為章于天惟彼辰極環衆星於庶位標帝座於有北故¶
昭囬之設象俾聖哲而取則鉤陳就列等營衛於宸宫¶
閶闔旁連類藩屏於王國煥乎布彩儼若受職念精氣¶
之無親叶天地之輔德仰圓象之烱爾嘉清輝之曒如¶
昭明有融不韜光於隐晦悠乆斯在豈隨運以盈虚戒¶
彼不恒其德故能奠厥攸居當其天宇廓清𤣥緯交映¶
<pb:KR4h0022_WYG_008-9b>¶
若萬物之調玉燭猶聖人之握金鏡守寳位而厚羣生¶
在璇璣而齊七政麗天之象拱北辰以是依率土之俗¶
亦向化而無違契一人之有慶同萬姓以知歸不然何¶
躔次縈乎黄道周廬匝乎紫㣲乍合彩以呈質竟同耀¶
而分輝俾夫左之右之莫不具爾無小無大曷惟嘒彼¶
考時變兮是察知天成兮在此仰觀或辨其晦明内附¶
寧阻其遐邇是以纚連清漢㸃綴蒼旻流彩未停蜀郡¶
猶占二使圓光既聚潁川應㑹賢人則知居之者安輔¶
<pb:KR4h0022_WYG_008-10a>¶
之者衆輻共轂不足以喻其周環斗在天孰可以齊其¶
比諷亦猶元聖立極羣后來庭登三傑而漢道斯盛致¶
多士而文王以寧倘匡聖之有日願在位於恒星¶
　　　第二(同前/韻)¶
邈矣辰極凝光於北以迢迢之逺狀出蒼蒼之正色䕃¶
華蓋作上帝之居擁神休為下土之式厥髙可仰其儀¶
不忒觀衆星之附麗如小邦之懐德至於遐瞻五緯迥¶
眺九圍湛河漢之秋景㓕烟霞之夕霏此則信無大而¶
<pb:KR4h0022_WYG_008-10b>¶
無小諒知彰而知㣲粲以低昻嗟在空而錯置煥而旋¶
復訝共貫而知歸環紫極而未散流素月而方稀瞻夫¶
攝提引翼鈎陳邐迤或重輝而玉集乍浮爍而波委儲¶
精定位叶天歩之廓然有耀逺方振旄頭而嘒彼且冲¶
漠之外或盈或虚宵則觀夫成列晝焉測其所如是知¶
惟辰得中同睿作聖合真宰之至理禀昊天之成命隂¶
滋玉燭徒見𡨕其六符洞契璇樞惟悟齊其七政當其¶
重城未啔永夜向晨想清防於嚴宻披𤣥霄而得真俱¶
<pb:KR4h0022_WYG_008-11a>¶
熠熠以晶朗乍煌煌而彩新類珠連之可媚儼天行而¶
自陳拱之立言孔氏已傳乎舊史犯而成象漢帝曽容¶
其友人洎乎晷度環合躔次律中輻輳轂纔可比其稠¶
水㑹瀛未足方其衆盖所以明上德之攸擬宣下情而¶
通諷客有託身白社翹思青㝠當天地交泰山川永寧¶
敢屬詞而體物照庶士之從星¶
　　　衆星環北極賦(以辰極鎮居衆/星拱北為韻)趙　蕃¶
惟極天之樞惟星日之餘日散精而外布天樞要以髙¶
<pb:KR4h0022_WYG_008-11b>¶
居的然守中昭上𤣥之道著爛兮繁㑹助下濟以光舒¶
况乎有條不紊既明且踈雖貫珠而奚擬縱編貝而豈¶
如周流無窮隨五緯之軌道運行有度參兩曜之居諸¶
疑徐而速若動而息不騫不崩匪差匪忒俱逓遷而序¶
别各有位而分職瞻言粲粲何三五之在東嘒彼累累¶
亦四七而朝北是知統太一而為衆處天心而稱極故¶
能總懸象之綱作垂光之則不然何以探天之賾何以¶
表天之闢必得一以含黙乃聚黄以修繹明夫據㑹者¶
<pb:KR4h0022_WYG_008-12a>¶
静而處輔相者動而順静乃常德不離動惟適道無吝¶
然後衆星熠熠外辨方而不迷一極煌煌中居所而作¶
鎮是以仲尼譬為政之德羲和時敬授之信則天道恒¶
象人事或遵北極足以比聖衆星足以喻臣惟臣不矜¶
德合星之夕惕惟聖不伐道配極之日新故得肅清黄¶
道利貞紫宸豈惟大邦是控臨朝御衆而已實将先天¶
稽極後極立經仰觀其動静旁暢其儀形然後為政同¶
乎北極向方類乎衆星斯乃先哲之臣是崇是奉臯陶¶
<pb:KR4h0022_WYG_008-12b>¶
所以邁德虞舜所以垂拱不然比衆星之環北又奚足¶
以為重¶
　¶
　¶
　¶
　¶
　¶
　文苑英華巻八¶
