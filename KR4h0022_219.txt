# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.785685
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百十九
<pb:KR4h0022_WYG_219-1a>¶
欽定四庫全書¶
　文苑英華巻二百十九　　宋　李昉等　編¶
　釋門一(五十/首)¶
　　何遜一首　　　　　　劉孝先一首¶
　　蕭子雲一首　　　　　孔徳紹一首¶
　　武三思一首　　　　　蘇味道一首¶
　　宋之問三首　　　　　王維二首¶
　　孫逖一首　　　　　　孟浩然二首¶
<pb:KR4h0022_WYG_219-1b>¶
　　杜甫一首　　　　　　李白二首¶
　　王昌齡二首　　　　　劉長卿九首¶
　　張謂二首　　　　　　岑參三首¶
　　李嘉祐二首　　　　　錢起四首¶
　　皇甫曽七首　　　　　皇甫冉一首¶
　　張南史三首¶
　　　富陽浦口和朗上人　　　　梁何遜¶
客心愁日暮徙倚空望歸山煙斂樹色江水映霞輝獨¶
<pb:KR4h0022_WYG_219-2a>¶
鶴凌空(集作/煙)逝雙鳬出浪飛故鄉千餘里兹夕寒無衣¶
　　　草堂寺尋無名法師　　　梁劉孝先¶
飛鏡㸃青天(古詩曰破/鏡飛上天)横照滿樓前深(一作/空)林生夜冷¶
複閣上霄煙葉動花中露湍鳴閣(疑作/谷)裏泉竹風聲若¶
雨山蟲聽似蟬摘果仍荷藉酌水用花傳一巵(一作/盃)聊¶
自飲萬事且蕭然¶
　　　贈海法師還甑山　　　　梁蕭子雲¶
直心好邱壑偏悦幽棲人忽聞甑山旅蒿(一作/嵩)里自相¶
<pb:KR4h0022_WYG_219-2b>¶
親泬寥晩霖霽重叠晴雲新秋至蟬鳴栁風髙路起塵¶
動余憶山思惆悵惜荷巾¶
　　　送舍利宿定晉巖　　　　隋孔徳紹¶
仁祠表虚曠祇園展肅恭棲息翠微嶺登頓白雲峰映¶
流看夜月臨風聽曉鐘澗芳千步草崖隂百丈松蕭然¶
遥路絶無復市朝蹤¶
　　　秋日於天中寺尋復禮上人¶
　　　　　　　　　　　　　　唐武三思¶
<pb:KR4h0022_WYG_219-3a>¶
妙域三時殿香巖七净(一作/寳)宮金繩先界道玉柄即談¶
空喻栰知何極傳燈竟不窮彌天髙義逺初地勝因通¶
理詣歸一處心行不二中有無雙惑遣真俗兩縁同摘¶
葉疑焚翠投花若散(一作/棄)紅網珠遥映日簷鐸近吟風¶
定沼寒光素禪枝暝色葱願隨方便力長冀釋塵籠¶
　　　和武三思於天中寺尋復禮上人之作¶
　　　　　　　　　　　　　　　蘇味道¶
藩戚三雍暇禪居二室隈忽聞從桂苑移步踐花臺敏¶
<pb:KR4h0022_WYG_219-3b>¶
學推多藝髙談屬辯才是非寧滯著空有掠嫌猜五術¶
幽機暢三畨妙鍵開味同甘露灑香似朔風來砌古留¶
方石池清辨燒灰人尋鶴洲返月逐虎溪廻連(一作/企)躅¶
瞻飛盖攀㳺想玉(一作/渡)杯願陪為善樂從此去塵埃¶
　　　自衡陽至韶州謁能禪師　　宋之問¶
謫居窺(集作/竄)炎壑孤帆淼不繫别家萬里餘流目三春¶
際猿啼(一作/鳴)山館曉虹飲江臯霽湘岸竹泉幽行峯石¶
囷(集作/門)閉嶺嶂窮攀越風濤極沿濟吾師在韶陽欣此¶
<pb:KR4h0022_WYG_219-4a>¶
得躬詣洗慮賔空寂焚香結精(集作/清)誓願以有漏軀聿¶
薫無生恵物用益冲曠心源日閑細伊我獲此途㳺道¶
悔晩計宗師信捨法擯落文史藝坐禪羅浮中尋異窮¶
(集作/南)海裔何辭禦魑魅自可乘炎癘廻首望舊鄉雲林¶
浩虧蔽不作别離苦歸期多年嵗¶
　　　見南山夕陽召鑒師不至　　前　人¶
夕陽黯晴碧(集作/暮)山翠互明滅此中意無限要與開士¶
説徒鬱仲舉思誰(集作/詎)廻道林轍孤興欲待誰(集作/誰待)待¶
<pb:KR4h0022_WYG_219-4b>¶
此湖上月¶
　　　浣紗篇贈陸上人　　　　　前　人¶
越女顔如花越王聞浣紗國微不自寵獻作吳宫娃山¶
藪半潛匿苧蘿更蒙遮一行霸勾踐再顧傾夫差艷色¶
奪常人效顰亦相誇一朝還舊都靚粧尋若耶鳥驚入¶
松網魚畏沉荷花始覺冶容妄方悟羣心邪欽子秉幽¶
意世人共稱嗟願言托君懐儻類蓬生麻家住雷門曲¶
髙閣凌飛霞淋漓翠羽帳旖旎綵雲車春風艷楚舞秋¶
<pb:KR4h0022_WYG_219-5a>¶
月綿(一作/纒)胡笳自昔專嬌愛襲玩唯矜奢達本知空寂¶
棄彼猶泥沙永割偏執性自長薫脩芽携妾不障道来¶
止妾西家¶
　　　夏日過青龍寺謁操禪師　　王　維¶
龍鍾一老翁徐步謁禪宫欲問義心義遥知空病空山¶
河天眼裏世界法身中莫恠銷炎熱能生大地風¶
　　　飯覆釡山僧　　　　　　　前　人¶
晩知清浄(一作/静)理曰與人羣疎將候逺山僧先期掃敝¶
<pb:KR4h0022_WYG_219-5b>¶
廬果從雲峰裏顧我蓬蒿居藉草飯松屑焚香看道書¶
燃燈晝欲盡鳴磬夜方初一悟寂為樂此生閒有餘思¶
歸何必深身世猶空虚¶
　　　送新羅法師還國　　　　　孫　逖¶
異域今無外髙僧代(集作/世)所稀苦心歸(集作/窮)寂㓕宴坐¶
得精微持鉢何年至傳燈是日歸上卿揮别操(一作/藻)中¶
禁下禪衣海濶杯還度雲遙錫更飛此行迷䖏所何以¶
慰虔祈¶
<pb:KR4h0022_WYG_219-6a>¶
　　　秦中感秋寄逺上人　　　　孟浩然¶
一丘常欲卧三徑苦無資北山(一作/上)非吾願東林懐我¶
師黄金燃桂盡壯志逐年衰旦(一作/日)夕凉風至聞蟬但¶
益悲¶
　　　尋香山湛上人　　　　　　前　人¶
朝逰訪名山山逺若(一作宕/又作在)空翠氛氲亘百里日入行¶
始至谷口聞鐘聲林端識香氣杕䇿尋故人觧鞍暫停¶
騎石門殊豁險篁逕(一作/逍遥)轉森邃法侶欣相逢清談曉¶
<pb:KR4h0022_WYG_219-6b>¶
不寐平生慕真隠累日探靈異野老朝入田(集作/雲)山僧¶
暮歸寺松泉多清(集作/逸)響苔壁饒古意願言投此山身¶
世永(集作/兩)相棄¶
　　　别贊上人　　　　　　　　杜　甫¶
百川日東流客去亦不息我生苦漂蕩何時有終極贊¶
公釋門老放逐来上國還為世塵嬰頗帶憔悴色楊枝¶
晨在手豆子雨已熟是身如浮雲安可限南北異縣逢¶
舊交(集作/友)初忻寫胷臆天長闗塞逺(集作/寒)嵗暮饑寒(集/作)¶
<pb:KR4h0022_WYG_219-7a>¶
(凍/)逼野風吹征衣欲别向曛黑馬鳴(集作/嘶)思故&KR0820;歸鳥¶
盡斂翼古来聚散地宿昔長荆棘相看俱衰年出處各¶
努力¶
　　　答族姪僧中孚贈玉泉仙人掌茶¶
　　　　　　　　　　　　　　　李　白¶
常聞玉泉山山洞多乳窟仙䑕如白鴉倒懸深溪月茗¶
生此中石玉泉流不歇根柯灑芳津採服潤肌骨楚老¶
卷緑葉枝枝相接連曝成仙人掌似拍洪崖肩舉世未¶
<pb:KR4h0022_WYG_219-7b>¶
見之其名定誰傳宗英乃禪客(集作/伯)投贈有佳篇清鏡¶
燭無鹽顧慙西子妍朝坐有餘興長吟播諸天¶
　　　别東林寺山僧　　　　　　前　人¶
東林送客處月出白猿啼笑别廬山逺何煩過虎溪¶
　　　送東林㢘上人歸廬山　　　王昌齡¶
石溪流已亂苔徑人漸微日暮東林下山僧還獨歸昔¶
為廬峯意况與逺公違道性深寂寞世情多是非㑹尋¶
名山去豈復望清輝¶
<pb:KR4h0022_WYG_219-8a>¶
　　　遇薛明府謁聰上人　　　　前　人¶
欣逢栢梁故共謁聰公禪石室無人到繩床見虎眠隂¶
崖常抱雪枯澗為生泉出處雖云異同歡在法筵¶
　　　送少微上人逰天台　　　　劉長卿¶
石橋人不到獨往更迢迢乞食山家少尋鐘野寺遥松¶
門風自掃瀑布雪難銷秋夜聞清梵餘音逐海潮¶
　　　送靈澈上人歸嵩陽蘭巖　　前　人¶
南地隨縁久東林幾嵗空暮山門獨掩青(集作/春)草路難¶
<pb:KR4h0022_WYG_219-8b>¶
通作梵連松韻焚香入桂叢唯將舊瓶鉢却寄白雲中¶
　　　送道標上人歸南嶽　　　　前　人¶
悠悠(集作/然)倚孤棹却憶卧中林江草行將(集作/將歸)逺湘山¶
獨往深白雲留不住緑水去無心衡嶽千峯亂禪房何¶
處尋¶
　　　送勤照和尚往睢陽赴太守請¶
　　　　　　　　　　　　　　　前　人¶
燃燈傳七祖杖錫為諸侯来去(集作/去住)雲無意東西水自¶
<pb:KR4h0022_WYG_219-9a>¶
流青山春滿目白月夜隨舟知到梁園下蒼生賴(集作/眷)¶
此逰¶
　　　初夜(集作/至)碧澗招明契上人　前　人¶
漸老知身累初寒曝背眠白雲留永日黄葉減餘年猿¶
䕶窓前樹泉澆谷口田沃洲能共隠不用道林錢¶
　　　秋夜肅公房喜普門上人自陽羨山至¶
　　　　　　　　　　　　　　　前　人¶
山棲乆不見林下偶同逰早晩来香積何人住沃洲寒¶
<pb:KR4h0022_WYG_219-9b>¶
禽驚後夜古木帶髙秋却入千峰去孤雲不可留¶
　　　禪智寺上方懐演和尚寺即和尚所創¶
　　　　　　　　　　　　　　　前　人¶
絶巘東林寺髙僧恵逺公買園隋苑下持(集作/捧)鉢楚城¶
中斗極千燈近煙波萬井通逺山低月殿寒木露花宫¶
紺宇燒香静滄洲罷(集作/擺)霧空鴈来秋色裏曙起早潮¶
東飛錫今何在蒼生待發蒙白雲飛送客黄(集作/庭)葉自¶
辭風捨筏追開士迴舟狎釣翁平生江海意唯共白鷗¶
<pb:KR4h0022_WYG_219-10a>¶
同¶
　　　送靈澈上人還越中　　　　前　人¶
禪客無心杖錫還沃洲深處草堂閒身隨弊履(集作/屨)經¶
殘雪手綻寒衣入舊山獨向清溪依樹下空留白月在¶
人間那堪别後(集作/夜)長相憶雲木蒼蒼但閉關¶
　　　送惠法師逰天台因懐知大師故居¶
　　　　　　　　　　　　　　　前　人¶
翠屏瀑布(集作/水)知何在鳥道猿啼過㡬重落日獨摇金¶
<pb:KR4h0022_WYG_219-10b>¶
䇿去深山誰向石橋逢定攀巖下(集作/上)叢生桂欲買雲¶
中若箇峯憶想東林禪誦䖏寂寥唯聽舊時鐘¶
　　　送僧　　　　　　　　　　張　謂¶
童子學脩道誦經求出家手持貝多葉心念優曇花得¶
度(一作/䖏)北洲近隨縁東路賒一身求清静百毳納袈裟¶
鍾嶺更飛錫爐峯期結跏深心大海水廣願度恒沙此¶
去不堪别彼行安可涯慇懃結香火来世上牛車¶
　　　送青龍一公　　　　　　　前　人¶
<pb:KR4h0022_WYG_219-11a>¶
事佛輕金印勤王度玉關不知從樹下還肯到人間楚¶
水青蓮浄吳門白日閒聖朝須助理絶莫愛東山¶
　　　偃師東與韓樽同詣暉上人即事¶
　　　　　　　　　　　　　　　岑　參¶
山隂老僧解楞伽潁陽歸客逺相過煙深草濕昨夜雨¶
雨後秋風渡漕河空山終日塵事少出(一作/平)郊逺見人¶
行緲(一作/小)尚書磧上黄昏鐘别駕渡頭一歸鳥¶
　　　寄青城龍溪&KR3194;道人　　　　前　人¶
<pb:KR4h0022_WYG_219-11b>¶
五嶽之丈人西望青懵懵雲開露崖嶠百里見石稜龍¶
溪盤中峰上有蓮花僧絶頂少蘭若四時嵐翠凝身同¶
雲虚無心與溪清澄誦戒龍每聽賦詩人則稱杉風冷¶
袈裟石壁懸孤燈久欲謝㣲禄誓將歸大乗願聞開士¶
説庶以心相應¶
　　　晩過盤石寺禮鄭和尚　　　前　人¶
暫詣髙僧話来尋野寺孤岸花藏水碓溪竹映風鑪頂¶
上巢新鵲衣中帶舊珠談禪未得去輟棹且踟蹰¶
<pb:KR4h0022_WYG_219-12a>¶
　　　送宏志上人歸湖州　　　　李嘉祐¶
山林唯好静行住不妨禪髙月穿松徑殘陽過水泉(一/作)¶
(田/)詩從宿世悟法為本師傳能使南人敬脩持香火縁¶
　　　同皇甫冉赴官留别靈一上人¶
　　　　　　　　　　　　　　　前　人¶
法許廬山逺詩傳休上人獨歸雙樹宿静與百花親對¶
酒(集作/劫)須留興觀空已悟身能令折腰客遥賞竹房春¶
　　　山齋獨坐喜元上人見訪(二字一/作至)¶
<pb:KR4h0022_WYG_219-12b>¶
　　　　　　　　　　　　　　　錢　起¶
舍下虎溪逕煙霞入暝開柴門兼竹静山月與僧来心¶
瑩紅蓮水言忘緑茗杯前峯曙更好(集作/早)斜漢欲西迴¶
　　　静夜酬通上人問疾　　　　前　人¶
東林生早凉髙枕逺公房大士看心後中宵滴漏長驚¶
蟬出暗栁微月映迴廊何事沉痾久含毫問藥王¶
　　　送僧歸日本　　　　　　　前　人¶
上國隨縁去(集作/至)東(集作/来)途若夢行浮天滄海逺去世¶
<pb:KR4h0022_WYG_219-13a>¶
法舟輕水月通禪觀魚龍聽梵聲唯憐塔燈影萬里眼¶
中明¶
　　　送外孫(一作/從孫)懐素師還鄉覲省(素善草書此詩/見二百八十四)¶
　　　　(巻/)¶
　　　贈鑒上人　　　　　　　　皇甫曽¶
律儀傳教誘僧臘老煙霄樹色依禪誦泉聲入寂寥寶¶
龕經末刼畫壁見南朝深竹風開合寒潭月動摇息心¶
歸静理愛道坐中宵更欲尋真去乗船過海潮¶
<pb:KR4h0022_WYG_219-13b>¶
　　　西陵寄一公　　　　　　　前　人¶
西陵遇風雨(集作過/風䖏)自古是通津終日空江上雲山若¶
待人汀洲寒事早魚鳥興情新南望稽山路吾心有所¶
親¶
　　　題贈雲門邕(一作/邑)上人(此詩見二百/三十五巻)¶
　　　秋夕寄懐契上人　　　　　前　人¶
已見槿花朝委露獨悲憔悴在人群真僧出世心無事¶
静夜名香手自焚窓臨絶澗聞流水客至孤峰掃白雲¶
<pb:KR4h0022_WYG_219-14a>¶
更想清晨誦經處獨看松上雨紛紛¶
　　　送著公歸越　　　　　　　前　人¶
誰能愁此别到越㑹相逢長憶雲門寺門前千萬峰石¶
床埋積雪山路倒枯松莫學白衣士無人知去蹤¶
　　　送普門上人還陽羡　　　　前　人¶
花宮雖(集作/難)久别道者憶千燈殘雪入林路暮山歸寺¶
僧日光依嫩草泉響滴春氷何用求方便看心是一乗¶
　　　同杜相公對山僧　　　　　前　人¶
<pb:KR4h0022_WYG_219-14b>¶
吏散重門掩僧来閣復閒逺心馳北闕春興寄東山草¶
長風光裏鸎啼静黙間芳晨不可駐惆悵暮禽還¶
　　　送延陵法師往上都　　　　皇甫冉¶
延陵初罷講建業去隨縁翻譯推多學壇塲最少年浣¶
衣隨野水乞食向人煙遍禮南峯頂焚香古像前¶
　　　西陵懐靈一上人兼寄朱放　張南史¶
淮海風濤起江關憂思長同悲鵲遶樹獨坐鴈隨陽山¶
晩雲藏(一作/和)雪汀寒月照霜由来濯纓處漁父愛滄浪¶
<pb:KR4h0022_WYG_219-15a>¶
　　　寄静虚上人雲門　　　　　前　人¶
寒日白雲裏法侶自提携竹徑通城下松門隔水西方¶
同沃洲去不自武陵迷髣髴心疑䖏(一作/知䖏)髙峯是㑹稽¶
　　　秋夜聞鴈寄南十五兼呈空和尚¶
　　　　　　　　　　　　　　　前　人¶
晩節聞君道趣深結茅栽樹近東林禪(一作/大)師㡬度曽¶
摩頂髙士何年更發心北渚三更聞過雁西城萬木動¶
寒砧不見支公與元度相思擁膝坐長吟¶
<pb:KR4h0022_WYG_219-15b>¶
　¶
　¶
　¶
　¶
　¶
　¶
　¶
　文苑英華卷二百十九¶
