# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:47.856155
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百六十五
<pb:KR4h0022_WYG_365-1a>¶
欽定四庫全書¶
　文苑英華巻三百六十五　宋　李昉等　編¶
　辯論三¶
　　復性書三篇　　　　　君子無榮辱解一首¶
　　知道一首¶
　　　復性書上篇　　　　　　　李　翺¶
人之所以為聖人者性也人之所以惑其性者情也喜¶
怒哀懼愛惡欲七者皆情之所為也情既昏性斯匿矣¶
<pb:KR4h0022_WYG_365-1b>¶
非性之過也七者循環而交來故性不能充(文粹/作統)也水¶
之渾也其流不清火之煙也其光不明非水火清明之¶
過沙不渾流斯清矣煙不欎光斯明矣情不作性斯充¶
(文粹/作統)矣性與情不相先也雖然無性則情無所生矣是¶
情由性而生情不自情因性而情性不自性由情以明¶
性者天之命也聖人得之而不惑者也情者性之動也¶
百姓溺之而不能知其本者也聖人豈其無情也(集作/耶)¶
聖人者寂然不動不徃而到不言而神不耀而光制作¶
<pb:KR4h0022_WYG_365-2a>¶
叅乎天地變化合乎隂陽雖有情也未嘗有情也然則¶
百姓者豈其無性耶百姓之性與聖人之性弗差也雖¶
然情之所昏交相攻伐未始有窮故雖終身而不自覩其¶
性焉火之潜于山石林木之中非不火也江河淮濟之¶
未流而潛于山非不泉也石弗(集作/不)&KR0251;木不磨則不能¶
燒其山林而燥萬物泉之源弗䟽則弗(集作/不)能為江為¶
河為淮為濟東匯大壑浩浩蕩蕩為弗測之深情之動¶
弗息則弗能復其性而燭天地為不極之明故聖人¶
<pb:KR4h0022_WYG_365-2b>¶
者人之先覺者也覺則明否則惑惑則昏明與昏謂之¶
不同明與昏性本無有則同與不同二皆離矣夫明者¶
所以對昏昏既滅則明亦不立矣是故誠者聖人之性¶
(集作/性之)也寂然不動廣大清明照乎天地感而遂通天下¶
之故行止語黙無不處于極也復其性者賢人循之而¶
不已者也不已則能歸其源矣易曰夫聖人者與天地¶
合其徳日月合其明四時合其序鬼神合其吉㓙先天¶
而天弗違後天而奉天時天且弗違而况于人乎况于¶
<pb:KR4h0022_WYG_365-3a>¶
鬼神乎此非自外得者也能盡其性而已矣子思曰唯¶
天下至誠為能盡其性能盡其性則能盡人之性能盡¶
人之性則能盡物之性能盡物之性則可以賛天地之¶
化育可以賛天地之化育則可以與天地參矣其次致¶
曲曲能有誠誠則形形則著著則明明則動動則變變¶
則化惟天下至誠為能化聖人知人之性之皆善可以¶
循之不息而至于聖也故制禮以節之作樂以和之¶
安于仁(集作安/于和樂)樂之本也動其中(集作動/而中禮)禮之本也故¶
<pb:KR4h0022_WYG_365-3b>¶
在車則聞和鸞之聲行歩則聞珮玉之音無故不廢琴¶
瑟視聼言行循禮法而動所以教人忘嗜欲而歸性命¶
之道也道者至誠而不息也至誠而不息則虗虗而不¶
息則明明而不息則照(一疊/照字)天地而無遺非他也此盡¶
性命之道也哀哉人人皆可以及于(集作/乎)此莫之止而¶
不為也不亦惑耶昔者聖人以(集作/之字)傳于顔子顔子得¶
之拳拳不失不逺而復其心三月不違仁子曰回也其¶
庶乎屢空其所以未到于聖人者一息耳非力不能也¶
<pb:KR4h0022_WYG_365-4a>¶
短命而死故也其餘升堂者盖皆傳也一氣之所飬一¶
雨之所膏而得之者各有淺深不必均也子路之死也¶
石乞盂黶以戈擊之㫁纓子路曰君子死冠不免結纓¶
而死由(集有/也字)非好勇而無懼也其心寂然不動故也曽¶
子之死也曰吾何求焉吾得正而斃焉斯已矣此正性¶
命之言也子思仲尼之孫得其祖之道述中庸四十七¶
篇以傳于軻軻曰我四十不動心軻之門人逹者公孫¶
丑萬章之徒盖傳之矣遭秦焚(集作/滅)書中庸之弗焚者¶
<pb:KR4h0022_WYG_365-4b>¶
僅有(集作/一篇)存焉于是此道廢缺其教授者唯節文章句¶
(集作節行/文章章句)威儀擊劔之術相師焉性命之源則吾弗能¶
知其所傳矣道之極于剥也必復吾豈復之時耶吾自¶
六嵗讀書但為詞句之學志于道者四年矣與人言之¶
未嘗有是我者也南觀濤江入于越而吾郡陸参(集作/傪)¶
存焉與之言之陸参(集作/傪)曰子之言尼父之心也東方¶
(集有/如字)有聖人焉不出乎此也南方(集有/如字)有聖人焉亦不¶
出乎此也唯子行之不息而已矣嗚呼性命之書雖存¶
<pb:KR4h0022_WYG_365-5a>¶
學者莫能明是故皆入于荘列老釋不知者謂夫子之¶
徒不足以窮性命于(集作/之)道信之者皆是也有問于我¶
我以告之所知而傳焉遂書于書以開誠明之源而缺¶
絶廢棄不揚之道幾可以傳于時命曰復命書以治(集/作)¶
(理/)乎其心以傳乎其人於戯夫子復生不廢吾言矣¶
　　　復性書中篇¶
或問曰人之昏也久矣将復其性者必有漸也敢問其¶
方曰弗慮弗思情則不生情既不生乃為正思正思者¶
<pb:KR4h0022_WYG_365-5b>¶
無慮無思也易曰天下何思何慮又曰閑邪存其誠詩¶
曰思無邪曰已矣乎曰未也此齋戒其心者也猶未離¶
于静焉有静必(集有/有字)動有動必(集有/有字)静動静不息是乃¶
情也易曰吉㓙悔吝生乎動者也焉能復其性耶曰如¶
之何曰方静之時知心無思者是齋戒也知本無有思¶
動静皆離寂然不動者是至誠也中庸曰誠則明矣易¶
曰天下之動貞于一者也問曰不思不慮之時物格于¶
外情應于内如之何而可止也以情止情其可乎曰情¶
<pb:KR4h0022_WYG_365-6a>¶
者性之邪也知其為邪本無其心寂然不已(四字集作/心寂不取)¶
邪思自息惟性明照邪何所生如以情止情是乃大情¶
也情之(集作/互)相止其有已乎易曰顔氏之子其殆庻幾¶
乎有不善未嘗不知知之未嘗復行也易曰不逺復無¶
祗悔元吉問曰本無有思動静皆離然則聲之來也其¶
不聞乎物之形也其不見乎曰不覩不聞是非人也視¶
聴昭昭而不起于見聞者斯可矣無不知也無弗為也¶
其心寂然光照天地是誠之明也大學曰致知在格物¶
<pb:KR4h0022_WYG_365-6b>¶
易曰無思也無為也寂然不動感而遂通天下之故非¶
天下之至神其孰能與于此曰敢問致知在格物者何¶
謂也曰物者萬物也格者來也至也物至之時其心昭¶
昭然明辨焉而不應于物者是致知也是知之至也知¶
至故意誠意誠故心正心正故身脩身脩而家齊家齊¶
而國理國理而天下平此所以能参天地者也易曰與¶
天地相似故不違智周乎萬物而道濟天下故不過旁¶
行而不流樂天知命故不憂安土敦乎仁故能愛範圍¶
<pb:KR4h0022_WYG_365-7a>¶
天地之化而不過曲成萬物而不遺通乎晝夜之道而¶
知故神無方而易無體一隂一陽之謂道此之謂也曰¶
生為我說中庸曰不出乎前矣曰我未明也敢問何謂¶
天命之謂性曰人生而静天之性也性者天之命也率¶
性之謂道曰(集無/此字)何謂也率循也循其源而反其性者¶
道也道也者至誠也至誠者天之道也誠者定也不動¶
也脩(集作/修)道之謂教曰何謂也曰教也(集作/誠之)者人之道¶
也誠之者擇善而固執之者也循(集作/修)是道而歸其本¶
<pb:KR4h0022_WYG_365-7b>¶
者明也教也者則可以教天下矣顔子其人也道也者¶
不可湏㬰離也可離非道也説者曰其心不可湏㬰動¶
焉故也動則逺矣非道矣(集作/也)變化無方未始離于不¶
動故也是故君子戒慎乎其所不睹恐懼乎其所不聞¶
莫見乎隱莫顯乎㣲故君子慎其獨也説者曰不覩之¶
覩見莫大焉不聞之聞聞莫甚焉其心不(集作/一)動是不¶
覩之覩弗聞之聞也其復之不逺矣故慎其獨慎其獨¶
者守其中也問曰昔之注解中庸者與生之言皆不同¶
<pb:KR4h0022_WYG_365-8a>¶
何也曰彼以事解者也我以心通者也曰彼亦通于心¶
乎曰吾不知也曰如生之言修之一日則可以至于聖¶
人乎曰十年擾之一日止之而求至焉是孟子所謂以¶
一杯水而救一車薪之火也甚哉止而不息必誠誠而¶
不息必明明與誠終歳不違則能終身矣造次必于是¶
顛沛必於是則可以希于至矣故中庸曰至誠無息不¶
息則乆乆則徴徴則悠逺悠逺則博厚博厚則高明博¶
厚所以載物也高明所以覆物也悠久所以成物也博¶
<pb:KR4h0022_WYG_365-8b>¶
厚配地高明配天悠久無彊如此者不見而章不動而¶
變無為而成天地之道(集有/故字)可一言而盡(集有/之字)也問曰¶
凡人之性猶聖人之性歟曰桀紂之性猶堯舜之性也¶
其所以不覩其性者嗜欲好惡之所昏也非性之罪也¶
曰為不善者非性耶曰非也乃情所為也情有善而(集/無)¶
(此/字)不善(集有/而字)性無善而(集無/此字)不善焉孟子曰人無有不¶
善水無有不下夫水搏而躍之可使過顙激而行之可¶
使在山是豈水之性哉其所以導引之者然也人之性¶
<pb:KR4h0022_WYG_365-9a>¶
皆善其不善亦猶是也問曰堯舜豈不有情耶曰聖人¶
至誠而已矣堯舜之舉十六相非喜也流共工放驩兠¶
殛鯀竄三苖非怒也中于節而已矣其所以皆中節者¶
設教于(集作/於)天下故也易曰知變化之道者其知神之¶
所為乎中庸曰喜怒哀樂之未發謂之中發而皆中節¶
謂之和中也者天下之大本也和也者天下之逹道也¶
致中和天地位焉萬物育焉易曰唯深也故能通天下¶
之志唯幾也故能成天下之務唯神也故不疾而速不¶
<pb:KR4h0022_WYG_365-9b>¶
行而至聖人之謂也問曰人之性猶聖人之性嗜欲愛¶
惡之心何由而生也曰情者妄也邪也曰邪與妄則無¶
所因矣妄情滅息本性清明周流六虚所以謂之能復¶
其性也易曰乾道變化各正性命(又集/作論)語曰朝聞道夕¶
死可矣能正性命故也問曰情之所昏性則(文粹/作即)滅也¶
何以謂之猶聖人之性也曰水之性清激其(文粹/作而)渾之¶
者泥沙也方其渾也清性既遂無有耶久而不動泥沙¶
自沉清明之性鍳于(集作/於)天地非自外來也故其渾也¶
<pb:KR4h0022_WYG_365-10a>¶
性本不失及其復也性亦不生人之性亦猶水之性也¶
問曰人之性本皆善而邪情昏焉敢問聖人之情将復¶
為嗜欲所渾乎曰不復渾矣情本邪也妄也邪妄無因¶
人不能復聖人既復其性矣知情之為邪邪既為明所¶
覺矣覺則無邪邪何由而(一無/此字)生也伊尹曰天之道以¶
先知覺後知先覺覺後覺也予天民之先覺者也予将¶
以此道覺此民也非予覺之而誰也如将復為嗜欲所¶
渾是尚不自覺者也而况能覺後人乎曰敢問死何所¶
<pb:KR4h0022_WYG_365-10b>¶
之耶曰聖人之所不明書于䇿者也易曰原始反終故¶
知死生之説精氣為物游䰟為變是故知鬼神之情状¶
斯盡之矣子曰未知生焉知死然則原其始而反其終¶
則可以盡其生之道生之道既盡則死之説不學而自¶
通矣此非所急也子脩之不息其自知之吾不可以章¶
章然言非(集作/且)書矣¶
　　　復性書下篇¶
晝而作夕而休者凡人也作乎非(集無/此字)作者也(集無/此字)與¶
<pb:KR4h0022_WYG_365-11a>¶
萬物皆作休乎非(集無/此字)休者也與萬物皆休吾則不類¶
于凡人晝無所作夕無所休作非吾作也作有物休非¶
吾休也休有物作耶休耶二者皆離而不存予之所存¶
者終不亡且離矣(集作/也)人之不力于道也(集作/者)昏不思¶
也天地之間萬物生焉人之于萬物一物也其所以異於禽¶
獸蟲魚者豈非道徳之性全乎哉受一氣而成形一為¶
物而一為人得之甚難也生乎世又非深長之年也以¶
非深長之年行甚難得之身而不専専于大道肆其心¶
<pb:KR4h0022_WYG_365-11b>¶
之所為則其所以自異于禽獸蟲魚者亡幾矣昏而不¶
思其昏也終不明矣吾之生二十有九年矣思十九年¶
時如朝日也思九年時亦如朝日也人之受命其長者¶
不過七十八十年九十百年者則稀矣當百年之時而¶
視乎(一作/其)九十(集無/此字)年時也與吾此日之思于前也逺¶
近其能大相懸耶其又能逺于朝日之時耶然則人之¶
生也雖享百年若雷電之驚相激也若風之飄而旋也¶
可知矣况千百人而無一及百年之年者哉故吾之終¶
<pb:KR4h0022_WYG_365-12a>¶
日志于道徳猶懼未及也彼肆其心之所為者獨何人¶
耶¶
　　　君子無榮辱解　　　　　　韋端符¶
所謂榮與辱者賢不肖之辨也朝暮之所存也君子小¶
人所以異道而殊名也君子無榮辱小人有辱而無榮¶
志意脩術業明徳行備飾是榮之自内者也由之而爵¶
列尊榖禄厚無擇而不宜是榮之自外者也君子有諸¶
内而外者至焉猶是藝之耨之鎛之水澤以時而苖之¶
<pb:KR4h0022_WYG_365-12b>¶
猥大者也而世謂之榮是果不足為君子榮也以至貴¶
于天下立國家偃然若固有之者彼脩之非一日也得¶
之誠有術也吾所以待之無愧也又何榮乎哉阨窮詈¶
侮暴怒横逆以至于繋(一作/擊)捽逐磔世所謂之辱者是¶
又果不足為君子辱也問其逄何物也其遭何時也吾¶
之所以不容用吾之所修可于堯禹孔子而不可于斯¶
時也吾又何辱乎哉君子無榮非不榮也所以為榮者¶
出于吾道耳異乎世之所謂幸而榮者也謂種而收者¶
<pb:KR4h0022_WYG_365-13a>¶
幸可乎君子無辱非不辱也吾之道大彼不足用吾之¶
説粹彼不足聞辱誠有所在也猶河海之不可内于&KR0638;¶
涔也是豈河海辱哉故曰君子無榮辱由是為説也小¶
人有辱無榮曲哆險詭突誕嫉賊是辱自内者也由之¶
而得刑殺流放是亦有諸内而外者至焉是猶薉蕪之¶
欝澁之而蓬亂疽結也謂飯肉(一作/茹)死者不幸可乎幸¶
而集(一作/售)姦容邪盗有位勢則當時之賢者隂指而黙¶
笑之憤之甚者筆之于書以示戒于後視其所處如䑕¶
<pb:KR4h0022_WYG_365-13b>¶
之肥肆于廪也豕之腯澤于欄也其榮乎哉故曰小人¶
有辱無榮也小人之有辱無榮内外備至而不容説焉¶
然則就是説吾又有明焉君子非有榮者有仁義之榮¶
而無勢仕(一作任/下同)之榮也在吾之修者堯禹孔子吾将¶
坦蕩蕩而君師之立其朝躋其堂悟(一作/恬)而有之流千¶
萬世鼻口吾芳醲故曰有仁義之榮也若勢與仕吾又¶
惡取哉得之吾不屑也流千萬世不遂者稱道而自信¶
焉惡在乎得與否也故曰無勢仕之榮也若小人則無¶
<pb:KR4h0022_WYG_365-14a>¶
適而不辱也學者述道行吾説而審取焉君子小人分¶
矣¶
　　　知道　　　　　　　　　　房千里¶
世之所以為逹者貴爵富禄威刑不勝其用珠玉不勝¶
其計耳熟聲口飫味目厭色斯所謂常情之大欲也世¶
所以為窮者秩不足以庇身禄不足以充用侮不能威¶
辱不能刑聲色不足于耳目滋味不甘于口舌斯所謂¶
常情之大不欲也然而聖人汲汲于禄仕者豈(文粹有/不字)¶
<pb:KR4h0022_WYG_365-14b>¶
為是耶曰非也聖人為人者也恒人為已者也聖人負¶
其資得其地逢其時有其禄然後因其鎡基流其徳澤¶
猶水之居高者决而溉之其浸必廣聖人之所以為榮¶
者導人于仁誼然後使千萬年載其烈光為巍巍之徳¶
功以浹于生人者也恒人之為已者期于厚禄貴位位¶
以私尊禄以私富益尊而愈驕益富而愈汰以滛快一¶
日之欲纔放肆于氣未絶之間者也聖人有其時有其¶
位行其道以及于(文粹/作於)人無其時無其位奉其道以自¶
<pb:KR4h0022_WYG_365-15a>¶
飾故聖人進不為榮退不為戚而常得其道恒人幸其¶
時竊其位恣其所為(文粹無/此四字)竭人以自足無其時失其¶
位任其愚以自困故恒人進以為已榮退以為已辱而¶
常失其道孔子曰鳳鳥不至河不出圖吾已矣夫孔子¶
歎行已之道足以致是而時王不用已之道道無所施¶
非歎其身食不方丈衣不文繡也恒人之所悲不逹者¶
率曰吾妻不能羅&KR0237;吾兒不能(文粹/作得)肉食耳豈常少及¶
于外物哉聖人以徳澤流于人雖九命崇錫不以為厚¶
<pb:KR4h0022_WYG_365-15b>¶
以其所賞(文粹/作償)果當(或作/賞)外其身而公于天下非已幸¶
也恒人無毫毛以禆于人茍幸得禄仕即逸豫以自怡¶
以竊取偷得為大黠其所得幸也孔顔聖賢也豈常聞¶
伐樹瓢飲以為已辱哉姬旦亦賢(文粹/作聖)人也豈常聞受¶
封攝理以為已幸哉是知聖人之樂也内而恒人之樂¶
也外内故常有餘外故常不足有餘故推于人不足故¶
取于人有道之人雖鹿裘帶索而人不鄙之者取其内¶
而忘(文粹作/而不取)其外也豪民俠士紫衣金鈎而人不貴之¶
<pb:KR4h0022_WYG_365-16a>¶
者文飾于外也若然者冨貴文飾于外也彼之所以仁¶
誼者質充于内也西子不華嫫母錦縠是不能易其美¶
惡後之君子窮于時者當思負其内以(文粹/作而)自篤無以¶
其外而謟人逹于時者當思勉其内以自飾無以其外¶
而驕人茍如是庻幾乎知道矣¶
　¶
　¶
　¶
<pb:KR4h0022_WYG_365-16b>¶
　¶
　¶
　¶
　¶
　¶
　¶
　¶
　文苑英華巻三百六十五¶
