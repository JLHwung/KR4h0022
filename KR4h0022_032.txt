# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:39.765808
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三十二
<pb:KR4h0022_WYG_032-1a>¶
欽定四庫全書¶
　文苑英華巻三十二　　　宋　李昉等　編¶
　水一¶
　　水德賦一首　　　　水彰五色賦一首¶
　　鑒止水賦三首　　　止水賦二首¶
　　如石投水賦三首¶
　　　水德賦　　　　　　　　　梁　洽¶
大哉乎兹水獨靈長以利貞分位象於八卦得柔謙於¶
<pb:KR4h0022_WYG_032-1b>¶
五行混之不濁流之不盈蓄恬澹以凝潤含虚無而洞¶
清其近窺也若氷鮮與玊潔映曙空而内澈其遥視也¶
如雨罷而日晶澄逺氣於初晴德之深與上善而均美¶
讓之大居下流而不爭處地為泉源則江漢朝宗之義¶
立在天為霧露則隂陽爕理之功成辨涇渭於九流雖¶
衆不雜察媸妍於萬象在隠皆明亦何異翹翹邦彦濟¶
濟朝英作我吏部為周亞卿昔掌地官其守土也能審¶
今來㑹府其應物也以精廻廣照之能比其妙識以無¶
<pb:KR4h0022_WYG_032-2a>¶
偏之志喻此持衡故得自陜以東更仰知人之鑒普天¶
之下皆稱如凖之平則有登舟未渉處轍未停逰子隴¶
頭嗚咽斷腸之奏知音席上傳聞盈耳之聲儻爲廣由¶
中之德流潤下之情則所謂清通之一過可以濯吾纓¶
　　　水彰五色賦(以渥彩彰明必/資乎水爲韻)¶
善利無方莫先乎水識(疑/)當潤色之際必取務滋之㫖¶
黒黄蒼赤皆類其激物黼黻文章咸本而資始德旣洽¶
於濟物色且叶於通理自得𤣥之又𤣥何謝美之爲美¶
<pb:KR4h0022_WYG_032-2b>¶
于以増𣋌𣋌于以散煌煌浴飛翬於陳寶浸社土於徐¶
方染氏繄而衆彩繁糅繢人因而品彚咸彰博我以文¶
不獨專於潤下用而不竭將以効其靈長原夫被物如¶
濡霑顔載渥狀暮山而翠疊法朝景而霞駮逺同墨氏¶
類素絲之屢遷尚想蜀江嘉貝錦之斯濯飾衮衣而煥¶
爛成繡服之葳蕤何采章之不昧(一作/勝)由浸潤之所資¶
漸以化成能令素以爲絢期於敷演孰謂涅而不緇既¶
得色斯舉矣亦可狎而翫之不假濯於滄浪寧同資於¶
<pb:KR4h0022_WYG_032-3a>¶
碧海凝瑞霞之炫燿發慶雲之光彩寫補天之績錬石¶
之資必該圖應聖之祥威鳯之儀咸在佐益丹而惟其¶
深矣當後素而不曰白乎流濕之光允若受采之時是¶
須且比成人之羙實同因物有孚助其言而載隨炳其¶
用而無必乍成藻火之文幾變素紈之匹榮光可愛初¶
謂出河之符備色咸宣更入夣江之筆先王所以因而¶
立㫖諭以相成含章而其輝未著發澤而其道彌精儻¶
不苟於體用庻可致於文明¶
<pb:KR4h0022_WYG_032-3b>¶
　　　鑒止水賦(以澄虚納照遇/象分形爲韻)　　吕　温¶
水止矣靜之其徐物鑒矣久而益虚既(一作/且)無情於美¶
惡又奚議夫親踈委質由來所期乎上善同利忘筌已¶
悟寧患乎至清無魚若乃廻塘月皎(一作/抱)髙岸環合泥¶
滓湛而(一作/然)自沉金沙烱其不雜同道德以虚而受異¶
川澤唯汙是納有斐君子此焉明徵氣隨浪(一作/波)息心¶
與源澄端形赴影如木從繩其表微也挂金鏡而當晝¶
其索隠也隔玉壺而見氷爾其色必洞澈(一作/激)光無滉¶
<pb:KR4h0022_WYG_032-4a>¶
瀁不蒸蓊欎之氣不激潺湲之響百丈在目千仭指掌¶
惡每自乎中見羙實非乎外奬鑒形之始方似以身觀¶
身得意之間乃同求象忘象觀其下倒星漢上披煙雲¶
守其常而性將偶(一作/道)合居其止(一作/所)而物以羣分君¶
鑒之以平心臨下必簡臣鑒之以(一作/而)勵節在邦必聞¶
妍媸無形兮惟人所召物我兼進(一作/遺)兮水無不(一作/私)¶
照亷士以之洗心(二字一/作立誠)至人以之觀妙豈比夫逝者¶
如水敵若建瓴(一作流若激/矢波如建瓴)不舍晝夜爭輸滄溟徒乖¶
<pb:KR4h0022_WYG_032-4b>¶
躁静之理莫辨真偽之形者哉邦家以道(一作邦/國以賢)爲止¶
水鑒有餘裕羣形鱗集萬景雲附(一作衆/象景附)濫巾竊吹者¶
十手所(一作/共)指研精摭實者千載一遇夫如是姑自攝¶
其威儀亦何憂而何懼　　凢一作皆集夲¶
　　　第二(同前/韻)　　　　　　　　張仲素¶
水可取鑒人能就諸將審已以徵實必含形而内虚其¶
止也靜其清也徐方湛兮而皎鏡異沔彼而淪胥符上¶
善之心自多𢎞納見無私之狀臨或躊躇資坎德之深¶
<pb:KR4h0022_WYG_032-5a>¶
矣諧至人之淡如當其曉日增鮮光風未度旣淸泠以¶
爰止持烱戒以爲喻等濫觴之猶蓄何一杯之是措諒¶
善惡之咸觀必形影之自遇豈獨無當五色空涵衆文¶
伊吉凶之肇起如動静之潜分俯而窺似神交之淡泊¶
黙而察若靈化之絪緼且義叶養蒙道深觀竅洞虚無¶
以責有在清明而惟肖心不同也常稱厚貌之疑鑑之¶
精兮未若重泉之照辨妍媸而無失固潔著而爲妙斯¶
所以田巴覽之而獨悲陸雲觀之而自笑若乃芳塘始¶
<pb:KR4h0022_WYG_032-5b>¶
啓白水初澄有美人兮方覿坐曲岸而情凝毫髪已分¶
想沉姿而映藻清華不動見浮彩之生靈是知聲有徃¶
而必復者謂其響答水以止而能鑒者謂之冥合方取¶
則於川渟孰混歸於海納此亦紀人事垂正經庻在觀¶
身而責影豈徒品物而流形今則萬頃方臨羣容在掌¶
隨方圓以見意在清通而賦象苟明鑒之不遺願飭躬¶
而是徃¶
　　　第三(同前/韻)　　　　　　　　王季友¶
<pb:KR4h0022_WYG_032-6a>¶
鑒於水者不在於廣大而(疑/)在於澄渟奔流則崇山莫¶
辨静息則纎芥必形故能任人倫之巨細隨物色之丹¶
青皆一鑒而洞逹若三光之出冥因見底之清成照膽¶
之朗以無心而應物皆潔已而呈象如白日之輝輝無¶
孤蓬之振盪憑虚之狀信有姸而有媸閱實之明固無¶
偏而無黨若乃仙井舊渫華池旣瀦中無浴鳥下絶㳺¶
魚疑金鏡之湛寂若瑠璃之至虚當其來見威儀之酷¶
似及其去無朕迹於淪胥向使潺湲不息噴薄長住將¶
<pb:KR4h0022_WYG_032-6b>¶
沃日而騰虹或因山而瀑布遭駭飇之歘起值潜虬之¶
交騖雖有淸明之本質豈能使形影之相遇是知專而¶
静可以居要明而動亦不能照斯大道之指歸豈常情¶
之感召得懲躁之爲誡知飾容之惟肖人觀於水旣定¶
而後詳水鑒於人當止而爲妙照其羙也非所愛照其¶
惡也非所憎不分明於有位不掩映於無朋諒可移性¶
俾居於正直豈懷鑒貌獨貴於清澄想夫煙雨初霽泥¶
沙不雜明㸔皎練止若氷合忽形來而影見類聲徃而¶
<pb:KR4h0022_WYG_032-7a>¶
響答在良賢而暫窺宜陋軀之愧納今者貞清特異頴¶
燿前聞雖萬形之森列終一鑒而區分¶
　　　止水賦(以清審洞澈/涵容爲韻)　　　　劉　清¶
　　　　(開元五年登科記第十三劉廷/玉至第十七劉凝無劉清名)¶
觀乎太古之初乾坤定列有坎方一德之大成江河四¶
瀆之別注仙海以環流度星橋而靡竭立體清靜舒光¶
朗澈觀五行以獨舉潤萬物而齊悅豈惟以善下之故¶
長應流行抑亦能遇坎則止以竭爲平居荒野而不動¶
<pb:KR4h0022_WYG_032-7b>¶
合寒虚而自清晝則煙雲亂出夜則星象羅生若乃湖¶
稱青草澤若雲夢淺深瀠(一作/瀯)渟表裏寒洞當朱陽之¶
夏晩遇白露之秋仲紫闗之鴻鴈飛來緑浦之蓮舟風¶
送旣能止而利物所以歸之者衆亦有凰鳯之沼明月¶
之潭每澄流於庭院常不注於東南蒙寮寀之玩洽渾¶
琴酌而相㕘以逰以賞如液如涵若英賢之取則類貞¶
咸之是湛届夫玉(一作/宙)宇初晴風飇載寢籠碧天而似¶
鏡展紅霞而若錦納衆影而不遺比羣情而特甚用使¶
<pb:KR4h0022_WYG_032-8a>¶
至人觀之而心察智者樂之而情審逹士愛而欲臨高¶
節聞而願飲復乃養龜鶴藏魚龍恠石積明珠重虚以¶
受物謙而克從有一人兮充賦每咨歎於澗松飾淸顔¶
而自肅希止水而今逢則知無羙惡以畢鑒豈徒取乎¶
矯容¶
　　　第二(同前/韻)　　　　　　　　王泠然¶
嘗聞神心保正天道害盈漏巵添而復出欹器備而還¶
傾豈若兹水居然可名旣混之而不濁又澄之而不清¶
<pb:KR4h0022_WYG_032-8b>¶
時止則止時行則行峻隄防則其源見塞開汲引則其¶
道能亨安波不動與物無爭如方圓之得性何寵辱之¶
能驚故爲國者取象於止水使其政公平爲身者亦同¶
於止水使其心至明至察可尚柔謙何禀思遠道則一¶
葦能航守貧居則一瓢可飲接下流則卑以自牧鑒羣¶
物則寛而能審誠用之而捨之在去泰而去甚水之爲¶
德也長水之爲功也衆散成雲雨畜作潭洞浮芥則傲¶
吏措杯種𤓰則幽人抱甕無朝夕之出納有飛沉之狎¶
<pb:KR4h0022_WYG_032-9a>¶
弄徒觀其深虚見底咫尺宜探千流並入萬象皆涵摇¶
樹影於靑岸落山光於碧潭其仁可以濟物其義可以¶
激貪旣而壅之不流蒙則未决照春物而畫屏相似映¶
晴空而明鏡無別雨來而圓㸃亂生風靜而長波自㓕¶
任天時以開閉隨王澤而盈絶受涓滴而逾深處氷壺¶
而更澈書云視水責影能見形容視人行事能知吉凶¶
政煩則人擾水濁則魚喁夫子欲精神而不惑俾榮利¶
無繫於心胸比浮雲之於我觀止水而爲容兀兮若枯¶
<pb:KR4h0022_WYG_032-9b>¶
木坐忘澹兮若虚舟見逢正道未遠斯言可從儻不違¶
(疑作/遺)於射鮒希有便於登龍¶
　　　如石投水賦(以仁義忠信公/平能諫爲韻)　劉　闢¶
聖之求賢也詳明水之受物也柔順石遇柔而不阻臣¶
俟明而必進漢祖興兮昌言納留侯輔兮皇威振喻石¶
水以興詞配鹽梅而稱雋堅脆性異應廣納而來投尊¶
卑禮殊致精誠而取信伊水爲體旣清而平猶君爲德¶
既貞而明石豈自投假海納之𢎞量臣非苟進由天聽¶
<pb:KR4h0022_WYG_032-10a>¶
而察誠用率於有類將感於無情虚而受者其理逺含¶
而容者其道行何幽邃之能間奚渺瀰之足驚夫國之¶
勃興必多賢智繼九臣之跡膺三傑之義煥發英藻呈¶
龍章與鳯姿敬宣嘉猷謂嶽生而天賜豈不由山有巨¶
石水有通津忽擊流以澎湃俄答響於奫淪雖源深流¶
長乃入無不至而體柔處潤則託有所因移他山之貞¶
質依上善之全仁夫水石之奥㫖與君臣之等倫今天¶
子端居穆淸時和海晏念投石之契爰求秉鈞思箴闕¶
<pb:KR4h0022_WYG_032-10b>¶
之規載徵驟諫由是如石之義啓投水之情通彼以誠¶
應我亦符同懸天爵之榮獲斯人瑞尊五嶽之禮視乎¶
上公恆啓沃以爲志方淸明而在躬比石固業欽賢纉¶
功儻或水不周容石乃無由寓質君不虚己臣則曷能¶
推忠可以垂誡訓可以流德風則知聖既作兮政惟恆¶
石既投兮賢必澄敢獻良哉之詠願揚羙於亷能¶
　　　第二(以聖奬忠直從/諫如流爲韻)　　　　盧　肇¶
石比臣心水猶君德誠見投而不阻如從諌而無極葢¶
<pb:KR4h0022_WYG_032-11a>¶
所以作仁聖思正直清逾萬頃能容落落之姿操或一¶
拳以透沉沉之色惟我聖后啓乎宸聦每以淡然之德¶
能取&KR0192;爾之功言乎水也逾漢祖之虚受稱乎石也遇¶
留侯之盡忠是以王事竭誠羣臣報政具懷鑿鑿之羙¶
允納洋洋之聖君心潤下已覃滂沛之恩臣志補天願¶
表堅貞之性故得朝廷肅穆上下交慶小伊傅以輸忠¶
配唐虞而比盛者也當其欲進嘉謀心懷隠憂思衮職¶
而有補隨諌鼓以來投於是咸趨丹陛若蹈洪流且推¶
<pb:KR4h0022_WYG_032-11b>¶
誠而上逹亦虚心而下求既乃契皇情承天奬介然允¶
臻乎浹洽渙若盡納其忠讜一言初進開龍顔而似激¶
圓波萬國皆聞入宸心而若流淸響乃知窺日月之光¶
有虧必諌震雷霆之怒有諌必從雖磊落以難進乃廣¶
大而見容既無悔以無尤子産徒言於狎水那將恐而¶
將懼韓非奚患於櫻龍且夫瓊瑶爲報而匪珍夜光處¶
暗而多患未若我喻水於盛德比投於納諌允當上善¶
之求勿謂下流之訕遂用握金鏡臨玉除忠言得進以¶
<pb:KR4h0022_WYG_032-12a>¶
無隠聖慮每徴於徃初如是則祥符出惠澤舒將無事¶
而無諌見寰瀛之晏如¶
　　　第三(同前/韻)　　　　　　　　白敏中¶
石明臣節水喻聖聰順投既因於納諌虚受必俟乎輸¶
忠從以讜言出清規而有中類夫貞節入碧浪以無窮¶
爰自人謀式彰天奬言必在乎能發道奚疑於虚徃自¶
懷從善聞蹇蹇於股肱何異臨川運磷磷於指掌理既¶
符於水石事且契於雲龍佇啓心而是賛在虚已而能¶
<pb:KR4h0022_WYG_032-12b>¶
容石投水而誠資手敏臣佐君而詎得面從當手敏則¶
水不傷淸匪面從則君能立政嘉獻替而無爽幸遭逄¶
而有慶致至堅於𤣥奥象以得賢受可轉於清流因之¶
啓聖所以垂衣廣納側席深居言之者何嘗率爾聞之¶
者足以啓予攻玉之形隨帝心之沃若補天之質應王¶
澤之濡如既而流謗靡行沉幾自得當持重而無撓冀¶
臨深而不惑逆於耳而順於心黜其邪而褒其直用礪¶
金於睿鑒渙汗潜通舉韞玉於恩波津涯莫測於是宣¶
<pb:KR4h0022_WYG_032-13a>¶
教化罷畋逰開直道務旁求發揮諤諤之明節會合洋¶
洋之聖謀石以貞堅本無疑於虚擲水惟柔順安有阻¶
於暗投夫然則臣心磊落而上逹君德汪洋而下流况¶
乎舟楫之道大行不侮不慢藥石之言盡入何憂何患¶
當道泰而人悅固河清而海晏彼漢髙之用留侯未若¶
吾皇之納諌¶
　¶
　¶
<pb:KR4h0022_WYG_032-13b>¶
　¶
　¶
　¶
　¶
　¶
　¶
　¶
　文苑英華巻三十二¶
