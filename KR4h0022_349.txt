# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:47.391838
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百四十九
<pb:KR4h0022_WYG_349-1a>¶
欽定四庫全書¶
　文苑英華巻三百四十九　宋　李昉等　編¶
　雜歌中¶
　　江畔老人怨一首　　鑷白曲一首¶
　　金銅仙人辭漢歌一首¶
　　金井歌一首　　　　閭里謡一首¶
　　無可奈何一首　　　馮燕歌一首¶
　　雜歌一首　　　　　散人歌一首¶
<pb:KR4h0022_WYG_349-1b>¶
　　刈穫行一首　　　　天威行一首¶
　　築城篇一首¶
　　　江畔老人怨　　　　　　　崔　顥¶
江南少年十八九乘舟欲渡青谿口青谿口邉一老翁¶
𩯭眉皓白已衰朽自言家代仕梁陳垂朱拖紫三十人¶
两朝出將復入相五世疊皷乘朱輪父兄三葉皆尚主¶
子女四代為妃嬪南山賜田接御苑北宮甲第連紫宸¶
直言榮華未休歇不&KR0116;山崩海將竭兵戈亂入建康城¶
<pb:KR4h0022_WYG_349-2a>¶
煙火連燒未央闕衣冠士子䧟鋒刃良將名臣盡埋沒¶
山川改易失市朝衢路縱横填白骨老人此時尚少年¶
脱身走得投海邉罷兵嵗餘未敢出去郷三載方流旋¶
蓬蒿忘却五城宅草木不識青谿田雖然得歸到鄉土¶
零丁貧賤長辛苦採樵屢入厯陽山刈稻常過新林浦¶
少年欲知老人嵗豈知今年一百五君今少壮我已衰¶
我昔少年君不覩人生貴賤各有時莫見羸老相輕欺¶
感君相問為君説説罷不覺令人悲¶
<pb:KR4h0022_WYG_349-2b>¶
　　　鑷白曲　　　　　　　　　薛　逢¶
去年鑷白鬢鏡裏猶堪認(一作/渾)年少今年鑷白髪两眼¶
昏昏手戰挑(疑作/揮)滿酌濃酧假顏色顏色不揚翻自笑¶
少年曽讀古人書本期獨善安有餘雖盖長安一片瓦¶
未遑卒嵗容寕居前年依亞成都府月請俸緍六千五¶
妻兒骨肉愁欲來偏梁閣道歸得否長安六月塵亘天¶
池塘鼎沸林欲燃合家慟哭出門送獨驅匹馬陵山巔¶
到官只是推誠信終日競競幸無恡丞相知憐為小心¶
<pb:KR4h0022_WYG_349-3a>¶
忽然奏佩專城印專城俸入一倍多况兼職禄霜峩峩¶
山妻稚女悉迎到時列緑罇酣酒歌醉來便向罇前倒¶
風月滿頭絲皓皓雖然减得闔門憂又加去國五年老¶
五年老知奈何來日少去日多金鎚鎚碎黄金鑷更唱¶
罇前老去歌¶
　　　金銅仙人辭漢歌　　　　　李　賀¶
魏明帝青龍元年八月詔宫官牽車西取漢孝武捧露¶
盤仙人欲立置前殿宫官既拆盤仙人臨載乃澘然淚¶
<pb:KR4h0022_WYG_349-3b>¶
下唐諸王孫李長吉遂作金銅仙人辭漢歌¶
茂陵劉郎秋風客夜聞馬嘶曉無跡畫欄桂樹懸秋香¶
三十六宫土花碧魏官牽車指千里東闗酸風射眸子¶
空將漢月出宫門憶君清淚如鉛水衰蘭送客咸陽道¶
天若有情天亦老携盤獨出月荒凉渭城已逺波聲小¶
　　　金井歌　　　　　　　　　劉　商¶
文明化洽天地清和氣(一作/元和)氤氲孕至靈(一作/精)瑞雪不¶
散抱層嶺陽谷霞光射山頂薙草披沙石竇開生金曜¶
<pb:KR4h0022_WYG_349-4a>¶
日明金井虞衡相賀為禎祥畏人採攫持殳戕(疑作/拆)羊¶
馳馬走塵滿道郡邸封章開建章君王儉徳先簡易贍¶
國肥家在仁義山澤藏金與萬人宣言郡邑無專利閭¶
閻少長競奔凑黄金滿䄂家富有驩心蹈舞歌皇風願¶
載謳謌青史中¶
　　　閭里謡(効古/歌)　　　　　　　李　紳¶
鄉里兒桑麻鬱禾黍肥冬有繿&KR0237;夏有絺兄鉏弟耨妻¶
在機夜犬不吠開蓬扉鄉里兒醉還飽濁醪初熟勸翁¶
<pb:KR4h0022_WYG_349-4b>¶
媪(一作/嫂)鳴鳩拂羽知年好齊和楊花踏春草勸少年樂¶
耕桑使君為我剪荆棘使君為我驅&KR0600;狼林中無虎山¶
有鹿水底無蛟魚有魴父子獵歸白日暮明月處處舂¶
黄粮鄉里兒東家父老為爾言皷腹那知生育恩莫令¶
太守馳朱轓懸皷一鳴盧鵲喧惡聲主吏噪爾門唧唧¶
力力烹鷄豚鄉里兒莫悲咤上有明王頒詔下重選賢¶
良恤孤寡春日遲遲驅五馬留犢投錢以為謝鄉里兒¶
終爾詞我無却巧惠無私舉手一揮臨路岐¶
<pb:KR4h0022_WYG_349-5a>¶
　　　無可柰何歌　　　　　　　白居易¶
無可柰何兮白日走而朱顏頹少日往兮老日催生者¶
不住兮死者不回况乎寵辱豐顇之外物又何嘗不一¶
去而一來去不可挽兮來不可推無可柰何兮已焉哉¶
惟天長而地乆前無始而(文粹/作兮)後無終嗟吾生之幾何¶
寄瞬息乎其中又加太倉之稊米委一粒於萬鍾何不¶
與道逍遥委化從容縱心放志洩洩融融胡為乎分愛¶
惡於生死繫憂喜於窮通倔强其骨髓齟齬其心胷合¶
<pb:KR4h0022_WYG_349-5b>¶
氷炭以交戰祗自苦乎厥躬彼造物者于何不為而此¶
(文粹作/此與)化者云何不隨(闕/)或吸或吹或盛或衰雖千變¶
與萬化委一順以貫之為彼何非為此何是誰冥此心¶
夣蝶之子何禍非福何吉非㐫誰逹此觀䘮馬之翁俾¶
吾為秋毫之杪吾亦自足不見其小俾吾為太山之阿¶
吾亦無餘不見其多是以逹人静則脗然與隂合迹動¶
則浩然與陽同波委順而已孰知其他時耶命耶吾無¶
柰彼何隨(文粹/作委)耶順耶彼亦無奈吾何夫两無奈何然¶
<pb:KR4h0022_WYG_349-6a>¶
後能冥至順而合大和故吾所以飲大和扣至順而為¶
無柰何之歌¶
　　　馮燕歌　　　　　　　　　司空圖¶
　　　　(麗情集作沈亞之歌中亦云為感詞人沈/下賢良歌更與分明説下賢沈亞之字也)¶
魏中義士有馮燕遊俠幽并最少年避讐偶作滑䑓客¶
嘶風躍馬來翩翩此時恰遇鸎花月堤上軒車晝不絶¶
两靣髙樓語笑聲指㸃行人情暗結擲果潘郎誰不慕¶
朱門别見紅粧露故故推門掩不開似教歐軋傳言語¶
<pb:KR4h0022_WYG_349-6b>¶
馮生敲鐙䄂籠鞭半拂垂楊半惹煙樹間青鳥知人意¶
的的心期暗與傳傳道張嬰偏嗜酒從此春(一作/香)閨為¶
我有梁間客鷰正相欺屋上鳴鳩空自鬬嬰歸醉卧非¶
讐汝豈知負過人懐懼燕依户扇欲潛迯巾在枕傍指¶
令取誰言狠戾心能(集作/難)忍待我情深情不隠回身本¶
為(集作/謂)取巾難倒柄方知授霜刃馮君撫劔即持(集作/遲)¶
疑自顧平生心不欺爾能負彼必相負假手他人復在¶
誰忩間紅艶猶可掬孰視花鈿情不足唯將大義斷胷¶
<pb:KR4h0022_WYG_349-7a>¶
襟粉頸初廻(集作/過)如切玉鳯凰釵碎各分飛怨魄嬌魂¶
何處追(集作/歸)陵波如喚遊金谷羞彼椰榆淚滿衣新人¶
藏匿舊人起白晝喧呼駭隣里誣執張嬰不自明貴免¶
生前遭考捶官將赴市擁紅塵掉臂人來擗㸔人傳聲¶
莫遣有寃濫盗殺嬰家即我身初聞僚吏翻憂嘆(集作/憂翻)¶
(疑/)呵叱風狂詞不變縲囚觧縳自猶(集作/猶自)疑疑是夣中¶
方(集作/云)脱免未死勸君莫浪言臨危不顧始知難已為¶
不平能割愛更將身命救深寃白馬賢侯賈相公長懸¶
<pb:KR4h0022_WYG_349-7b>¶
金帛募才雄拜章朗讀(集作/清讀)馮燕罪千古三河激義風¶
黄河東注無時歇注盡波瀾名不㓕為感詞人沈下賢¶
長歌更與分明説此君精爽知猶在長與人間留烱誡¶
鑄作金燕香作堆焚香酧酒聽歌來¶
　　　雜歌　　　　　　　　　　李　端¶
漢水至清泥則濁松枝至堅蘿則弱十三女子事他家¶
顏色如花終素漠蘭生當門鶯巢幕蘭芽未吐燕泥落¶
為姑偏忌諸嫂良作婦翻嫌壻家惡人生照鏡湏自知¶
<pb:KR4h0022_WYG_349-8a>¶
無監何用妬西施秦庭野鹿忽為馬巧偽亂眞君試思¶
伯奇掇蜂賢父逐曾參殺人慈母疑沽酒千日人不醉¶
琴弄一絃心已悲常聞善交無爾汝讒口甚甘良藥苦¶
山雞錦翼豈鳯凰隴鳥人言止鸚鵡向栩非才徒隠&KR0883;¶
田文有命那闗戸犀燭江行見鬼神木人登席上歌舞¶
樂生東丁終居趙陽虎北轅翻適楚世間反覆不易陳¶
緘此貽君淚如雨¶
　　　散人歌　　　　　　　　　陸龜䝉¶
<pb:KR4h0022_WYG_349-8b>¶
江湖散人天骨奇短髪柧(集作/搔)來蓬半垂手提孤葟曵¶
寒蠒口誦太古滄浪詞詞云太古萬萬古民性甚野無¶
風期夜棲止與猛獸(集作/禽)雜獨自構架縱横枝因而稱¶
曰有巢氏民共(一作/相與)敬貴如君師當時只效鳥鵲軰豈¶
是有意陳尊卑無端後聖穿鑿破一派前導千流隨多¶
方惱亂元氣死日使文字(文粹作/父子)生姦欺聖人事業轉¶
銷耗尚有漁者存熈熈風波不獨困一士凡百器用皆¶
能施罛踈滬腐鱸鱖脱正失檢馭非讒疵人間所謂好¶
<pb:KR4h0022_WYG_349-9a>¶
男子我見婦女留眉鬚奴顏婢膝真乞丐反以正直為¶
狂痴所以頭欲散不散冠(文粹/作弁)峩巍所以腰欲散不散¶
珮陸離行(一作/心)散任之適坐散從傾欹語散空谷應笑¶
散春雲披衣散單&KR0232;便食散酸醎宜書散混真草酒散¶
丼醇醨屋散勢斜直樹散行參差客散忘簮履禽散虛¶
籠池外物一以散中心散何冝不共諸侯分邑里不與¶
天子專隍陴静則守桑柘亂則逃妻兒金鑣具(文粹作/紳集作)¶
(具/)帯未曽識白刃殺我穹生為或聞蕃將負恩澤號令¶
<pb:KR4h0022_WYG_349-9b>¶
鐵馬如風馳大君年少丞相少當軸自請諸旌旗神鋒¶
悉出羽林仗繪畫日月蟠龍螭太宗基業甚牢固小醜¶
背叛當殱夷禁軍近自肅宗置(文粹/作置)抑遏輔國争雄雌¶
必然大叚剪兇逆湏召勁勇扶軍麾四方賊壘猶占地¶
死者暴骨生寒饑歸來輙擬荷鋤笠詬吏已責租錢遲¶
興師十萬一日費不啻千金何以支秪今利口且箕歛¶
何暇俛首哀惸婺均荒補敗豈無術布在方䇿撑頺&KR1077;¶
氷霜&KR0237;袴易反掌白面諸郎殊不知江湖散人悲古道¶
<pb:KR4h0022_WYG_349-10a>¶
悠悠幸寄羲皇傲官家(集作/吾皇)未議活蒼生拜賜江湖散¶
人號¶
　　　刈穫行(一作/歌)　　　　　　　前　人¶
自春徂秋天弗雨廉廉早稻裁(集作纔/通用)遮畆芒粒稀踈¶
熟更輕地與(集作/上)禾頭未(集作/不)相住我來愁築心如堵¶
更聽農夫夜深語㐫年是物即為災(集作菑/通用)百陣野鳬¶
千宂䑕平明抱杖入田中十穗蕭條(集作/然)九穗空敢言¶
一嵗囷倉實不了而(集作/如)今朝暮舂天職誰司下民籍¶
<pb:KR4h0022_WYG_349-10b>¶
苟有區分官析析(集作㭊/扸通用)本作耕耘意若何蟲豸兼教¶
食人食古人為邦湏蓄積魯饑尚貴(集作/責)如齊糴今之¶
為政異當時一任流離恣徴索平生早(集作/幸)遇華陽客¶
向日飡霞亦肥白欲賣耕牛棄水田移田且傍三茅宅¶
　　　天威行　　　　　　　　　顧　雲¶
蠻嶺髙蠻海闊去舸廻艘投此歇一夜舟人得夣間草¶
草相呼一時發&KR0275;風忽起雲顛狂波濤擺掣魚龍殭海¶
神怕急上岸走山靈股慄入石藏金蛇飛状霍閃過白¶
<pb:KR4h0022_WYG_349-11a>¶
日倒掛銀䋲長轟轟砢砢雷車轉霹靂一聲天地戰風¶
定雲開始望㸔萬里青山分兩片車遥遥馬闐闐平如¶
砥直如弦雲雨八國萬部落皆知此路來朝天耿㳟拜¶
出井底水廣利刺開山上泉若論終古濟物意二將之¶
功皆小焉¶
　　　築城篇　　　　　　　　　前　人¶
三十六里西川地圍遶城廓峩天横一家人率一口甓¶
版築纔興城已成役夫登登無倦色饌飽觴酣方暫息¶
<pb:KR4h0022_WYG_349-11b>¶
不假神龜出指蹤盡慿心匠為籌畫畫閣團團真鐡甕¶
堵闊巉巖(一作/巉巉)齊石壁風吹四面旌旗動火熖相燒滿¶
天赤散花樓晚掛殘虹濯錦秋江澄倒壁西川父老賀¶
子孫從玆始是中華人¶
　¶
　¶
　¶
　文苑英華巻三百四十九¶
