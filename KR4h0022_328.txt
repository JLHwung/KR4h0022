# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.777797
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百二十八
<pb:KR4h0022_WYG_328-1a>¶
欽定四庫全書¶
　文苑英華巻三百二十八　宋　李昉等　編¶
　禽獸一¶
　　鳳三首　　　　　　鶴二十七首¶
　　鷹五首　　　　　　烏五首¶
　　鵲七首　　　　　　雁二十首¶
　　鸎十首¶
　　鳳¶
<pb:KR4h0022_WYG_328-1b>¶
　　　賦得威鳯棲梧桐　　　　　張正見(見初/學記)¶
丹山下威鳳來集帝梧中欲舞春花落將飛秋葉空影¶
照龍門水聲入洞庭風别有將雛曲翻更合絲桐¶
　　　鳳　　　　　　　　　　　李　嶠(見單/題詩)¶
有鳥居丹穴其名曰鳳凰九苞應靈瑞五色成文章屢¶
向秦樓側頻過洛水陽鳴岐今日(一作/已)見阿閣佇來翔¶
　　　同前　　　　　　　　　　伊夢昌¶
好是山家鳳歌成非楚鷄毫光洒風雨紋彩動雲霓竹¶
<pb:KR4h0022_WYG_328-2a>¶
實不得飽桐孫何足栖岐陽今好去律吕正凄凄¶
　　鶴¶
　　　登板橋詠洲間獨鶴　　　　梁簡文帝¶
逺霧旦氛氲單飛纔可分孤驚思(類聚/作宿)嶼浦覉唳下江¶
濆意惑東西水心迷四面雲誰知獨辛苦江上念離羣¶
　　　賦得舞鶴　　　　　　　　前　人¶
來自芝田逺飛渡武溪深振迅依吳市差池逐晉琴竒¶
聲傳廻澗動趐拂花林欲知情外物伊洛有清潯¶
<pb:KR4h0022_WYG_328-2b>¶
　　　主人池前鶴　　　　　　　吳　均¶
本自乗軒者為君堦下禽低昻(初學記/作摧藏)多好貎清唳有¶
竒音稻粱恩(類聚/作恵)既重華池遇亦深顧思(初學記/作懐恩)未忍¶
去非無江海心¶
　　　賦得華亭鶴　　　　　　　孔徳紹(見初/學記)¶
華亭失侣鶴乗軒寵遂終三山陵苦霧千里激悲風心¶
危白露下聲斷綵絃中何言斯物變翻復似遼東¶
　　　鶴　　　　　　　　　　　李　嶠¶
<pb:KR4h0022_WYG_328-3a>¶
黄鶴逺聫翩從鸞下紫烟翶翔一萬里來去幾千年已¶
憇青田側時遊丹禁前莫言空警露猶冀一聞天¶
　　　郡府中毎晨興輙見羣鶴東飛至暮又行列而¶
　　　　返哢吭(一作/唳)雲路甚和樂焉余愧獨處江城¶
　　　　常目送此鳥意有所羡遂賦以詩¶
　　　　　　　　　　　　　　　張九齡¶
雲間有數鶴撫翼意無違曉日東田去宵烟北渚歸讙¶
呼良自適羅列好相依逺集長江静髙翔衆鳥稀豈煩¶
<pb:KR4h0022_WYG_328-3b>¶
仙子馭何畏野人機却念乗軒者拘留不得飛¶
　　　遇旅鶴　　　　　　　　　孫昌允¶
靈鶴産絶境昻昻無與儔單飛滄溟曙一叫雲山秋野¶
性方自得人寰何所求時因戲祥風偶爾來中州中州¶
帝王宅園沼深且幽希君恵稻粱欲拜辭丹丘不然奮¶
飛去将適汗漫遊肯作池上鶩年年空沉浮¶
　　　寄興國池鶴上劉相公　　　張衆甫(見類/詩)¶
馴狎經時久䙰褷短翮存不隨淮海變空媿稻粱恩獨¶
<pb:KR4h0022_WYG_328-4a>¶
立秋天静單棲夕露繁欲飛還歛翼詎敢望乗軒¶
　　　白二十(集作白/二十二)侍郎有雙鶴留在洛下(集作/中)予¶
　　　　西園多野水長松可以棲息遂以詩請之¶
　　　　　　　　　　　　　　　裴　度¶
聞君有雙鶴羇旅洛城東未放歸仙去(集作/路)何如乞老¶
翁且将臨野水莫閉在樊籠好是長鳴處西園白露(集/作)¶
(松/逕)中¶
　　　酬裴相公乞予雙鶴　　　　白居易¶
<pb:KR4h0022_WYG_328-4b>¶
警露聲音好冲天相貎殊終宜向寥廓不稱在泥塗白¶
首勞為伴朱門幸見呼不知踈野性觧愛鳯池無¶
　　　送鶴與裴相臨别贈詩　　　前　人¶
司空愛爾爾湏知不信聼吟送(一作/乞)鶴詩羽翮勢髙寧¶
惜别稻粱恩重莫愁饑夜棲莫(集作/少)共烏争樹曉(一作/日)¶
浴先饒鳯占池稳上青雲(一作/㝠)勿廻顧的應勝在白家¶
時¶
　　　失鶴　　　　　　　　　　前　人¶
<pb:KR4h0022_WYG_328-5a>¶
失為庭前雪飛因草(集作/海)上風九霄應得侣三夜不歸¶
籠聲斷碧雲外影沉明月中郡齋從此後誰伴白頭翁¶
　　　和裴相公寄白侍郎求雙鶴　劉禹錫¶
皎皎華庭鶴來隨太守船(白君罷呉郡太/守携鶴雛來)青雲意長在¶
(一作長/在意)滄海别經年留滯清洛苑徘徊明月天何如鳯¶
池上雙舞入祥烟¶
　　　别鶴　　　　　　　　　　張　籍¶
雙鶴出雲溪分飛各自迷空巢在松樹(集作/頂)折羽落江¶
<pb:KR4h0022_WYG_328-5b>¶
泥尋水終不飲逢林亦未棲别離應易老萬里草(集作/兩)¶
萋萋¶
　　　失鶴　　　　　　　　　　李　逺¶
秋風吹起(雜詠/作却)九臯禽一片閒雲萬里心碧落有情應¶
悵望瑶䑓(詩選作/青天)無路可追尋初來(一作/來時)白雪翎猶短¶
欲去(一作/去日)丹砂頂漸深華表樹頭留語後不知消(類詩/作更)¶
(無/消)息到如今¶
　　　過舊遊見雙鶴愴然有懐　　前　人¶
<pb:KR4h0022_WYG_328-6a>¶
郎公何嵗掩松楸雙鶴依然傍玉樓朱頂㠝岏荒草上¶
雪毛零落小池頭蓬瀛路斷君何處雲水情深我尚留¶
他日若來華表樹更添多少令威愁¶
　　　崔卿池上鶴　　　　　　　賈　島¶
月中時叫葉紛紛不異洞庭霜夜聞翎羽如今從放長¶
(一作從今/如罷剪)猶能飛起向(一作/上)孤雲¶
　　　憶鶴　　　　　　　　　　劉得仁¶
自爾歸仙後經秋又過春白雲尋不得(類詩/作見)紫府去無¶
<pb:KR4h0022_WYG_328-6b>¶
因此地空明月何山伴羽人将期華表上重見(類詩作/瞻望)¶
令威身¶
　　　同前　　　　　　　　　　前　人¶
白絲翎羽丹砂頂曉度秋烟出翠㣲來向孤松枝上立¶
見人吟苦却髙飛¶
　　　山陽盧明府以雙鶴寄遺白(一作/伯)氏以詩為答¶
　　　　因寄和　　　　　　　　趙　嘏¶
緱山雙去羽翰輕應為仙家好弟兄茅固枕前秋對舞¶
<pb:KR4h0022_WYG_328-7a>¶
陸雲溪上夜曽嗚紫泥封處曾囘首碧落歸時莫問程¶
自笑滄江一漁叟何由似爾到層城¶
　　　失鶴二首　　　　　　　　薛　能¶
偶背雕籠與我違四方端佇竟㤀歸誰家白日雲間見¶
何處滄洲雨裏飛曽啄稻粱殘粒在舊翹泥潦半蹤稀¶
凴人轉覓多相誤盡道皤然作令威¶
　　　二¶
華表翹風未可期變丁投衞兩堪疑應縁失路防人損¶
<pb:KR4h0022_WYG_328-7b>¶
空有歸心最我知但見空籠抛夕月若何無樹宿荒陂¶
不然直道髙空外白水青山屬臘(疑作/獵)師¶
　　　答賈支使寄鶴　　　　　　前　人¶
瑞羽竒姿踉蹌形稱為仙馭過青㝠何年厚禄曽居衛¶
幾世前身本姓丁幸有逺雲兼逺水莫臨華表望華亭¶
勞君贈我清歌侣将去田園夜坐聼¶
　　　陳州刺史寄鶴　　　　　　前　人¶
臨風髙視聳竒形渡海冲天想盡經因得羽儀來合浦¶
<pb:KR4h0022_WYG_328-8a>¶
便無魂夣去華亭春飛見境乗桴切夜唳聞時醉枕醒¶
南守欲知多少重撫毛千萬喚丁丁¶
　　　失鶴　　　　　　　　　　李羣玉¶
瑶䑓烟霧外一去沒還心(集作不/廻心)暗(集作/清)海&KR0382;壺逺秋¶
風碧落深堕(集作/&KR0549;)翎留片雪雅操入孤琴不(集作/豈)是籠¶
中物雲蘿更莫(集作/莫更)尋¶
　　　鶴　　　　　　　　　　　鄭　谷¶
一自王喬放自由俗人行處懶囘頭睡輕旋覺松花墮¶
<pb:KR4h0022_WYG_328-8b>¶
舞罷閒聼澗水流羽翼光明欺積雪風神灑落占髙秋¶
應嫌白鷺無仙骨長伴漁翁宿葦洲¶
　　　病中題主人庭鶴　　　　　羅　隠¶
遼水花亭舊所聞病中毛羽最憐君稻粱且足身兼健¶
何必青雲與白雲¶
　　鷹¶
　　　詠鷹　　　　　　　　　　隋煬帝(見初/學記)¶
遷朔欲之衡忽投罻羅裏既以羇華絆仍持獻君子青¶
<pb:KR4h0022_WYG_328-9a>¶
骹固絶儔素羽誠難擬深目表兹稱濶臆斯為美驚獸¶
不及奔猜禽無暇起雖䝉韝上榮無復陵雲志¶
　　　觀放白鷹　　　　　　　　李　白¶
八月邊風髙胡鷹白錦毛孤飛一片雪百里見秋毫¶
　　　見人臂蒼鷹　　　　　　　前　人¶
寒多(集作/楚)十二月蒼鷹八九毛寄言燕雀莫相啅自有¶
雲霄萬里髙¶
　　　同前　　　　　　　　　　章孝標¶
<pb:KR4h0022_WYG_328-9b>¶
星眸未放瞥秋毫頻掣金鈴試雪毛㑹使老拳供口腹¶
莫辭親手啖腥臊穿雲自怪身如電殺兔誰知爪(一作/吻)¶
勝刀可惜忍饑寒日暮向人鵮(知咸切鳥/啄食也)斷碧絲絛¶
　　　白鷹　　　　　　　　　　鄭　繇¶
白錦文章亂丹霄羽翮齊雲間呼暫下雪裏放還迷梁¶
苑驚池鶩陳倉拂野鷄不知寥廓外何處是(一作/别)依棲¶
　　烏¶
　　　詠烏代陳師道　　　　　　唐太宗¶
<pb:KR4h0022_WYG_328-10a>¶
陵晨䴡城去薄暮上林棲辭枝枝暫起停樹樹還低向¶
日終難託迎風詎肯迷只待纎纎手曲裏作宵啼¶
　　　晩飛烏　　　　　　　　　虞世基¶
向日晩飛低飛飛未得棲只為歸林逺恒當侵夜啼¶
　　　詠巢烏應詔　　　　　　　楊師道¶
桂樹春暉滿巢烏刷羽儀朝飛䴡城上夜宿碧林垂¶
背風藏宻葉向日逐踈枝仰徳還能哺依人(初學記/作仁)遂¶
可窺驚鳴雕輦側王吉自相知¶
<pb:KR4h0022_WYG_328-10b>¶
　　　詠霜朝城上烏　　　　　　王　拊¶
霜旦早暉通城烏漸颺空聲喧髙疊(疑/)外曲韻楚琴中¶
樓寒映曉日竿㢠噪朝風雖狎金墉上獨(一作/猶)畏虎賁¶
弓¶
　　　烏　　　　　　　　　　　李　嶠¶
日路朝飛急霜䑓夕影寒聫翩依月樹迢遞繞風竿白¶
首何年改清琴此夜彈靈䑓如可託千里向長安¶
　　鵲¶
<pb:KR4h0022_WYG_328-11a>¶
　　　看栁上鵲　　　　　　　　魏　收¶
背嵗心能識登春巢自成立枯隨雨霽依枝湏月明疑¶
是雕籠出當由抵玉驚間闗拂條軟廻復振毛輕何獨¶
離婁意傍人但未聼¶
　　　詠鵲　　　　　　　　　　蕭　紀¶
欲避新枝滑還向故巢飛今朝數聲喜家信必應歸¶
　　　鵲　　　　　　　　　　　李　嶠¶
不分荆山抵甘從石印飛危巢畏風急繞樹覺星稀喜¶
<pb:KR4h0022_WYG_328-11b>¶
逐行人至愁隨織女歸倘遊明鏡裏朝夕動(一作/發)光輝¶
(類詩作倘教明鏡/裏朝夕有光曦)¶
　　　山行見鵲巢　　　　　　　蒋　冽¶
鵲巢性本髙更在西山木朝下清泉戲夜近明月宿非¶
直避網羅兼能免傾覆豈復(一作/憂)五陵子挾弹來相逐¶
　　　夜飛鵲¶
北林夜方久南月影頻移何啻飛三匝猶言未得枝¶
　　　壬申閏秋題贈烏鵲　　　　李商隠¶
<pb:KR4h0022_WYG_328-12a>¶
繞樹無依月正髙鄴城新淚濺雲&KR0129;幾年始得逄秋閏¶
兩度填河莫告勞¶
　　　鄜州進白野鵲　　　　　　薛　能¶
輕毛疊雪翅開霜紅觜能深練尾長名應玉符朝北闕¶
色柔金性瑞西方不憂雲路填河逺為對天顔送喜忙¶
從此定知栖息處月宫瓊樹是仙鄉¶
　　鴈¶
　　　詠鴈(一作賦得隴/坻鴈初飛)　　　　　梁簡文帝¶
<pb:KR4h0022_WYG_328-12b>¶
髙翔惮濶海下去怯虞機霧闇早相失沙明還共飛隴¶
狹朝聲亂風急暮行稀雖殄輪䑓援未觧龍城圍相思¶
不得反且寄别書歸¶
　　　夜聼鴈　　　　　　　　　蕭子範¶
天月廣夜輝遊鴈犯霜飛連翩辭朔氣嘹唳獨南歸夜¶
長寒復静燈光暖(類聚/作曖)欲㣲悽悽不可聼何况觸愁機¶
　　　詠鴈　　　　　　　　　　王　褒¶
伺朝聞曙雞妬隴(類聚/作壟)有春翬豈若雲中鴈秋時塞外¶
<pb:KR4h0022_WYG_328-13a>¶
歸河長猶可渉海濶故難飛霜多聲轉急風踈行屢稀¶
園池若可至不復怯虞機¶
　　　失羣鴈(并/序)　　　　　　　　盧照隣¶
温縣明府以鴈詩垂示余以為古之郎官出宰百里今¶
之墨綬入應千官事止鴈行未宜傷嘆至如羸臥空石¶
者乃可為失羣慟耳聊因伏枕多暇以斯文應之¶
三秋北地雪皚皚萬里南翔渡海來欲隨石燕沉湘水¶
試逐銅烏繞帝䑓帝䑓銀闕距金塘中間鵷鷺已成行¶
<pb:KR4h0022_WYG_328-13b>¶
先過上苑傳書信暫下中州戲稻粱虞人負繳來相及¶
齊客虚弓忽見傷毛翎顦顇飛無力羽翮摧頺君不識¶
唯有荘周觧愛鳴復道郊歌重竒色惆悵驚思悲未已¶
徘徊自憐岡中(一作/中岡)極傳聞有鳥集朝陽詎勝仙鳬邇¶
帝鄉雲間海上應鳴舞逺得鵾弦猶獨撫金龜全冩中¶
牟印玉鵠當變萊蕪斧願君弄彩鳯凰池時憶籠中摧¶
折羽¶
　　　同臨津紀明府孤鴈　　　　前　人¶
<pb:KR4h0022_WYG_328-14a>¶
三秋違北鴈(一作/地)萬里向南翔河洲花稍白闗塞葉初¶
黄避繳風霜勁懐書道路長水流疑箭動月照似弓傷¶
横天無有陣度海不成行㑹刷能鳴羽還赴上林鄉¶
　　　秋鴈　　　　　　　　　　駱賔王¶
聫翩辭海曲摇曳指江干陣居金河冷書歸玉塞寒帶¶
月陵空易迷烟逗浦難何當同顧影刷羽泛清瀾¶
　　　同張二詠鴈　　　　　　　前　人¶
唼藻滄江(一作蒼/梧非)逺銜蘆紫塞長霧深迷曉(集作/晩非)景風¶
<pb:KR4h0022_WYG_328-14b>¶
急斷秋行陣照通宵月書封幾夜霜無復能鳴分空知¶
愧稻粱¶
　　　南中詠鴈　　　　　　　　韋承慶¶
萬里人南去三春鴈北飛不知何嵗月得與爾(類詩/作汝)同¶
歸¶
　　　詠鴈　　　　　　　　　　李　嶠¶
春暉滿朔方歸(单題詩/作候)鴈發衡陽望月驚弦影排雲結¶
陣行徃還倦南北朝夕苦風霜寄語能鳴侣(一作/伴)相隨¶
<pb:KR4h0022_WYG_328-15a>¶
入帝鄉¶
　　　同綦毋學士月夜聞鴈　　　張九齡¶
棲宿非無意飛飛更逺尋長塗未及伴(一作/半)中夜有遺¶
音月思闗山笛(集作/路)風號流水琴空聲兩相應幽感一¶
何深避繳歸南浦離羣呌北林聫翩俱不定憐爾越鄉¶
心¶
　　　歸鴈　　　　　　　　　　杜　甫¶
聞道今春鴈南歸自廣州見花辭漲海避雪到羅浮是¶
<pb:KR4h0022_WYG_328-15b>¶
物闗兵氣何時免客愁年年霜露隔不過五湖秋¶
　　　孤鴈　　　　　　　　　　前　人¶
孤鴈不飲啄飛鳴聲念羣誰憐一片影相失萬重雲望¶
盡似猶見哀多如更(一作/更復)聞野鵶無意緒聲噪自(一作/亦)¶
紛紛¶
　　　送征鴈　　　　　　　　　錢　起¶
秋空萬里静嘹唳獨(一作/鴈)南征風急翻霜冷雲開見月¶
驚塞長憐去翼影滅有餘聲悵望遥天外鄉愁滿目生¶
<pb:KR4h0022_WYG_328-16a>¶
　　　沙上鴈　　　　　　　　　耿　湋¶
衡陽多道里弱羽復哀音還塞知何日驚弦亂此心夜¶
隂前侣逺秋冷後湖深獨立汀洲意唯憂霜霰侵¶
　　　早鴈　　　　　　　　　　杜　牧¶
金河秋半虜弦開雲上(集作/外)驚飛四散哀仙掌月明孤¶
影過長門燈暗幾聲來雖(一作/未)隨胡馬翩翩去(集作湏/知胡騎)¶
(紛紛/在)豈逐春風一一廻莫厭(一作/好是)瀟湘少人處水多菰¶
米岸莓苔¶
<pb:KR4h0022_WYG_328-16b>¶
　　　同前　　　　　　　　　　顧非熊¶
逐暖來南國迎寒背朔雲下時波勢出起處陣形分聲¶
急奔前侣行低續後羣何人寄書札絶域可知聞¶
　　　同前　　　　　　　　　　鄭　谷¶
八月悲風九月霜蓼花紅淡葦條黄石頭城下波摇影¶
星子灣西雲間行驚散漁家吹短笛失羣征戍鎻殘陽¶
故鄉聞爾亦惆悵何况扁舟非故鄉¶
　　　新鴈　　　　　　　　　　杜荀鶴¶
<pb:KR4h0022_WYG_328-17a>¶
暮天新鴈起汀洲紅蓼花踈(絶句詩/選作開)水國秋想得故園¶
今夜月幾人相憶在江樓¶
　　　歸鴈　　　　　　　　　　陸龜䝉¶
北走南征像我曹天涯迢遞翼應勞似悲邊雪音猶若¶
初背岳雲行未髙月島聚栖防暗繳風灘斜起避驚濤¶
時人不問隨陽(一作陽/臺非)意空拾欄邊翡翠毛¶
　　鸎¶
　　　鸎　　　　　　　　　　　李　嶠¶
<pb:KR4h0022_WYG_328-17b>¶
芳樹雜花紅羣鸎亂曉空聲分折楊吹(一作/栁)嬌韻落梅¶
風冩囀清絃裏遷喬暗木中友生若何(疑作/可)冀幽谷響¶
還通(集作睍睆度花紅□闗亂曉空乍離幽谷日先囀/上林風翔集春壺側低昻錦帳中聲詩辨搏黍此)¶
(興思/無窮)¶
　　　同前　　　　　　　　　　鄭　愔¶
欲囀聲猶澁将飛羽未調髙風不借便何處得遷喬¶
　　　龜兹聞鸎　　　　　　　　梁　陟¶
邊樹正参差新鸎復陸離嬌非胡俗變啼是漢音移繡¶
<pb:KR4h0022_WYG_328-18a>¶
羽花間覆繁聲風外吹人言曽不辨鳥語却相知出谷¶
情何寄遷喬義取斯今朝鄉陌伴幾處坐髙枝¶
　　　聼宫鸎　　　　　　　　　王　維¶
春樹遶宫墻宫鸎次第翔忽驚啼欲斷移處哢還長隐¶
葉棲承露攀花出未央遊人未應返為此始思鄉¶
　　　春曉聞鸎　　　　　　　　武元衡¶
寂寂蘭堂曉夢驚緑林斜(集作/殘)月思孤鸎猶(一作/獨)疑蜀¶
魄千年恨(一作/變非)化作禽寃萬囀聲¶
<pb:KR4h0022_WYG_328-18b>¶
　　　奉和武相公春曉聞鸎　　　許孟容¶
碧樹當窗啼曉鸎間闗入夢聼難成千囘萬囀盡愁思¶
疑是血魂哀困聲¶
　　　同前　　　　　　　　　　李　益¶
蜀道山川心易驚緑窗魂(絶句詩/選作殘)夢曉聞鸎分明似雪¶
文君恨萬恨千愁絃上聲¶
　　　同前　　　　　　　　　　于　敖¶
玉繩河漢曉縱横萬籟潜收鸎獨鳴能将百囀清心骨¶
<pb:KR4h0022_WYG_328-19a>¶
寧止閒窗夢不成¶
　　　同前　　　　　　　　　　皇甫鏞¶
華舘沉沉曙境清伯勞初囀月㣲明不知台座宵吟久¶
猶向花窗驚夢聲¶
　　　黄鸎　　　　　　　　　　鄭　谷¶
春雲淡淡(集作/薄薄)日輝輝宫樹烟深隔水飛應為能歌繫¶
仙籍麻姑乞與女真衣¶
　¶
<pb:KR4h0022_WYG_328-19b>¶
　¶
　¶
　¶
　¶
　¶
　¶
　¶
　文苑英華巻三百二十八¶
