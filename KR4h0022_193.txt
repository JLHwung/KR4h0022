# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.125573
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百九十三
<pb:KR4h0022_WYG_193-1a>¶
欽定四庫全書¶
　文苑英華巻一百九十三　宋　李昉等　編¶
　樂府二¶
　　神仙篇三首　　　　昇仙篇一首¶
　　昇天行三首　　　　歩虚詞十首¶
　　飛龍引三首　　　　鳳簫曲一首¶
　　鳳笙曲一首　　　　陽春歌六首¶
　　金(一作/㑹)樂歌三首　　白紵歌十八首¶
<pb:KR4h0022_WYG_193-1b>¶
　　美女篇四首　　　　日出東南隅四首¶
　　日出行三首　　　　月重輪一首¶
　　泛舟行大江二首　　雨雪曲六首¶
　　　神仙篇　　　　　　　　　張正見(集無/)¶
億舜日萬堯年詠湛露歌採蓮願雜百和氣宛轉金爐¶
前¶
　　　同前　　　　　　　　　　盧思道¶
浮生厭危役(一作/促)名岳共招携雲軒遊紫府風駟立(一/作)¶
<pb:KR4h0022_WYG_193-2a>¶
(上/)丹梯時見遼東鶴屢聽和(一作/淮)南鷄玉英持作寶瓊¶
實採成蹊飛策揚輕電懸旌耀彩蜺瑞銀光似燭靈石¶
髓如泥寥廓鸞山右超遥(樂府/作越)鳳州西(一作超遥/鳳渚西四)一丸¶
應五色特此救行迷¶
　　此詩二百三十五巻道門重出今已削去注異同¶
　　為一作¶
　　　同前　　　　　　　　　　魯把(樂府/作汜)¶
王逺尋仙至欒巴訪術迴乗空向紫府控鶴下蓬萊霜¶
<pb:KR4h0022_WYG_193-2b>¶
分白鹿駕日映流霞杯煎金丹未熟醒(一作/醖)酒藥初開¶
乍應觀海變誰肯畏年頽¶
　　　昇仙篇　　　　　　　　梁簡文帝¶
少室堪求道明光可學仙丹繒碧琳宇緑玉黄金篇雲¶
車了無轍風馬詎須鞭靈桃恒可餌幾廻三千年¶
　　　昇天行三首　　　　　　　劉孝威(類聚作/曹植)¶
乗橋(一作/蹻)追術士逺之蓬萊山靈液飛素波蘭柱上參¶
天文(一作/𤣥)豹遊其下翔鸞(一作/鵾)戲其巔乗風忽登舉彷¶
<pb:KR4h0022_WYG_193-3a>¶
彿(一作/防隍)見衆仙¶
　　　二¶
扶桑之所生乃在朝陽谿中心陵蒼皓(一作/昊)布葉葢天¶
涯日出登東幹既夕沒西枝願得紆陽轡廻日使東馳¶
　　　同前　　　　　　　　　　盧思道¶
尋師得道訣輕舉厭人羣玉山候王母珠庭謁老君煎¶
為返魂藥刻作長生文飛策乗流電彫軒曵彩(一作紫/一作白)¶
雲𤣥洲望不極赤野眺無垠金樓旦蹇嵼玉樹曉氛氲¶
<pb:KR4h0022_WYG_193-3b>¶
擁琴遥可聽(一作/望)吹笙逺詎聞不學(一作/覺)蜉蝣子干侣¶
(一作迢/一作𦵏)何紛紛¶
　　　道士歩虚詞五首　　　　　庾　信¶
渾成空教立元始正圖(一作/塗)開赤玉靈文下朱陵真氣¶
來中天九龍舘倒景八風臺雲度絃歌響星移宫殿廻¶
青衣上少室童子向蓬萊逍遥聞四㑹倐忽度三災¶
　　　二¶
東明九芝蓋北燭(一作/屬)五雲車飄颻入倒影出沒上煙¶
<pb:KR4h0022_WYG_193-4a>¶
霞春泉下玉霤青鳥向金華漢帝㸔桃核齊侯問棗花¶
上元應送酒來向(一作/在)蔡經家¶
　　　三¶
歸心遊太極廻向入無名五香芬紫府千燈照赤城鳳¶
林採珠實舂(一作/龍)山種玉榮夏笛三山響(一作夏簧/三舌響)春¶
鐘九乳鳴絳河應逺别黄鵠來相迎¶
　　　四¶
凝真天地表絶相(一作/想)寂寥前有象猶虚豁忘形本自¶
<pb:KR4h0022_WYG_193-4b>¶
然開經壬子世(一作/歲)值道甲申年廻雲隨舞曲流水逐¶
歌弦石髓香如飯芝房脆似蓮停鸞讌瑶水歸路上鳴¶
天¶
　　　五¶
洞靈尊上徳虞石㑹明真要妙思𤣥絶(一作/紀)虚無養谷¶
神丹丘乗翠鳳𤣥圃馭斑麟(一作/驎)移梨付苑吏種杏乞¶
山人自此逢何世從今復幾春海無三尺水山成數寸¶
塵¶
<pb:KR4h0022_WYG_193-5a>¶
　　　同前　　　　　　　　　　釋皎然¶
予因覽真訣遂感西城(作/域)君玉笙下青𡨕人間未曽聞¶
日華錬精(一作/魂)魄精魄(一作/皎皎)無垢氛謂我有仙骨且令¶
餌氤氲俯仰媿靈顔願随鸞鵠羣俄然動風馭縹緲歸¶
青雲¶
　　　同前(太清/宫作)　　　　　　　　顧　况¶
逈歩遊三洞清心禮七真飛符超羽翼焚(一作/禁)火醮星¶
辰殘藥沾鷄犬空(一作/靈)香出鳳麟壺中無窄處願得一¶
<pb:KR4h0022_WYG_193-5b>¶
容身¶
　　　同前二首　　　　　　　　陳　羽¶
漢武清齋讀鼎書太(一作/内)官扶上畫雲車壇上月明宫¶
殿閉仰㸔星斗禮空虚¶
　　　二¶
樓殿層層阿母家崑崙山頂駐紅霞笙歌出見穆天子¶
相引笑㸔琪樹花¶
　　　同前　　　　　　　　　　蘇　郁¶
<pb:KR4h0022_WYG_193-6a>¶
十二樓藏玉牒中鳳凰雙宿碧梧桐流霞淺酌留君醉¶
今夜吹簫第幾重¶
　　　飛龍引二首　　　　　　　李　白¶
黄帝鑄鼎於荆山鍊丹砂成黄金成黄金(六字集作丹/砂成黄金)¶
騎龍飛去太清(一作/上)家雲愁海思令人嗟宫中綵女顔¶
如花飄然揮手凌紫霞從風縱體登鸞車(一作從登鸞/車侍軒轅)¶
侍軒轅(一作/疊句)遨遊青天中其樂不可言¶
　　　二¶
<pb:KR4h0022_WYG_193-6b>¶
鼎湖流水清且閑軒轅去時有弓劍古人傳道留其間¶
後宫嬋娟多朱(一作/花)顔乗鸞飛煙亦不還騎龍攀天造¶
天關造天關聞天語長(一作/迎)雲河車載玉女過紫皇紫¶
皇乃賜白兎所𢷬之藥方後天而老凋三光下視瑶池¶
見王母蛾眉蕭䬃成(一作/如)秋霜¶
　　　同前　　　　　　　　　　陳　陶¶
有熊之君好神仙飡霞錬石三千年一旦黄龍下九天¶
騎龍枿枿昇紫煙萬姓攀髯髯墮地啼呼弓劍飄寒水¶
<pb:KR4h0022_WYG_193-7a>¶
紫鸞八九墮玉笙金鏡空留照魑魅羽幢䙰徙銀漢秋¶
六宫望斷芙蓉愁應龍下揮中園笑泓泓水遶青苔洲¶
瑞風颯還天光淺瑶闕峩峩横露苑沆瀣樓頭紫鳳歌¶
三株樹下青牛飯鴻龎九闕相玉皇鈞天樂引金華郎¶
散花童子鶴衣短投壺姹女蛾眉長彤庭侍宴瑶池席¶
老兎春髙桂宫白蓬萊下國賜分珪阿母金桃容小摘¶
仙流萬緘蟲篆春三十六洞交風雲千年小兆一蟬蜕¶
丹臺職亞扶桑君金烏試浴青門水下界蜉蝣幾廻死¶
<pb:KR4h0022_WYG_193-7b>¶
　　　鳳簫曲(雜/言)　　　　　　　　沈佺期¶
八月凉風下髙閣千金麗人巻綃幕已憐池上歇芳菲¶
不念君恩坐摇落世上榮華如轉蓬朝随阡陌暮雲中¶
飛鷰侍寝昭陽殿班姬飲恨長信宫長信宫昭陽殿春¶
來歌舞妾自知秋至容華君不見昔時嬴女厭世氛學¶
鳳吹簫乗綵雲含情轉盼向蕭史千載紅顔持贈君¶
　　　鳳笙曲　　　　　　　　　前　人¶
憶昔王子晉鳳笙遊雲空揮手弄白日安能戀青宫豈¶
<pb:KR4h0022_WYG_193-8a>¶
無嬋娟子結念羅幃(一作/帳)中憐夀不貴色身世兩無窮¶
　　　陽春歌　　　　　　　　　柳顧言¶
春鳥一囀有千聲春花一叢千種名旅人無語出簷楹¶
思鄉懷土志難平唯當文共酒暫與興相迎¶
　　　同前　　　　　　　　　　顧野王¶
春草正芳菲重樓啓曙扉銀鞍俠客至柘彈宛(一作/婉)童¶
歸池前竹葉滿井上桃花飛薊門寒水歇為斷流黄機¶
　　　同前　　　　　　　　　　呉邁逺¶
<pb:KR4h0022_WYG_193-8b>¶
百里望咸陽知是帝京域(一作/國)緑樹摇雲光春城起風¶
色佳人愛華景流靡園塘側妍姿艶月映羅衣飄蟬翼¶
宋玉歌陽春巴人長嘆息雅鄭不同賞那令君愴惻生¶
重愛(一作/受)惠輕私自憐何極¶
　　　同前　　　　　　　　　　呉象之¶
簾低曉露濕簾卷鶯聲急欲起抱箜篌如疑彩絃澁孤¶
眼愁不轉㸃淚聲相及淨掃街上花風來更吹入¶
　　　同前　　　　　　　　　　檀　約¶
<pb:KR4h0022_WYG_193-9a>¶
青春獻初歲白日映雕梁蘭萌猶自短柳葉未能長已¶
見紅花發復聞緑草香乗此試遊衍誰知心獨傷¶
　　　同前　　　　　　　　　　李　白¶
長安白日照春空緑楊結煙垂褭風披香殿前花始紅¶
流芳發色繡戸中繡户中相經過飛燕皇后輕身舞紫¶
宫夫人絶代歌聖君三萬六千日嵗嵗年年奈樂何¶
　　　金(一作/㑹)樂歌　　　　　　　梁元帝¶
鳴鳥怨别偶曙鳥憶離(一作/誰)家石門(一作/闕)題書字金燈¶
<pb:KR4h0022_WYG_193-9b>¶
飄落花東風(一作/方)曉星沒西山晩日斜縠衫廽廣袖團¶
扇掩輕紗暫借青騘馬來送黄牛車¶
　　　同前　　　　　　　　　　房　篆¶
前漢流璧水後渚映青天登䑓臨寳鏡開牎對綺錢玉¶
顔耀光彩羅袖拂金鈿春風散輕蝶明月映新蓮摘花¶
競時侣催栢及芳年¶
　　　同前　　　　　　　　　梁簡文帝¶
槐花欲覆井楊栁正藏鴉山鑪好(一作/當)無比玉構火牒¶
<pb:KR4h0022_WYG_193-10a>¶
賖牀頭辟繩結鏡上領巾斜鐡鑊(一作/鍾)種梁子銅樞生¶
秦(一作/棗)花開門枕水柱(一作抛/水柱)城控(一作/按)特言家¶
　　　白紵歌　　　　　　　　　梁武帝¶
朱絲玉筯羅象筵飛管促節舞少年短歌流目未肯前¶
含笑一轉私自(一作/自知)憐¶
　　　二¶
朱光灼爍照佳人含情逺(一作/送)意遥相親嫣然一(一作/婉)¶
轉亂心神非子之故欲誰因¶
<pb:KR4h0022_WYG_193-10b>¶
　　此篇文苑英華接武帝前篇共是一首今郭茂倩¶
　　樂府拆而為二其題作沈約夏白紵歌却别有武¶
　　帝一首如後¶
纎腰嫋嫋不任衣嬌怨獨立特為誰赴曲君前未忍歸¶
上聲急調中心飛¶
　　　同前五首　　　　　　　　張　欒¶
秋風鳴(一作/蕭)條露垂葉空閨光盡生(一作/坐)愁妾獨向長¶
夜淚承睫山髙水深(一作/照非)路難渉望君光景何時接¶
<pb:KR4h0022_WYG_193-11a>¶
　　　二¶
遥夜風逺時既寒秋風蕭瑟白露團佳期不待歲月䦨¶
念此遲暮獨無歡鳴絃流管増長嘆¶
　　　三¶
歌兒流唱聲欲清舞女趂節體自輕歌舞並妙㑹人情¶
調(一作/依)絃度曲惟(一作/婉)盈盈揚(一作/娥)眉為態誰自成(一作/自誠)¶
　　　四¶
遥夜忘寐起長嘆但望雲中雙飛翰明月入牖風吹幔¶
<pb:KR4h0022_WYG_193-11b>¶
中夜悠悠坐申旦誰能知我中心亂終然有懷歲方晏¶
　　　五¶
日暮搴門望所思風吹庭樹月入帷凉隂既滿草蟲悲¶
誰能離别長夜時流嘆不寐(一作/寝)淚如絲與君之别終¶
何如¶
　　　同前(四/時)　　　　　　　　　　隋煬帝¶
　　　東宫春　　　　　　　　　　前　人¶
洛陽城邊朝日暉天淵池前春燕歸含露桃花開未飛¶
<pb:KR4h0022_WYG_193-12a>¶
臨風楊柳自依依小苑花紅洛水緑清歌婉轉繁絃促¶
長袖逶迤動珠玉千年萬歲陽春曲¶
　　　江都夏　　　　　　　　　前　人¶
梅黄雨細麥秋輕楓樹蕭蕭江水平飛樓綺觀軒若驚¶
花簟羅幃當夏清菱潭落日雙鳬舫緑水紅粧兩摇漾¶
還似浮桑碧海上詎(一作/誰)肯空歌採蓮唱¶
　　　和同前(郭茂倩樂府/作江都夏)　　　　盧　茂¶
長洲茂苑朝夕池映日含風結細漪坐堂(一作/當)伏檻紅¶
<pb:KR4h0022_WYG_193-12b>¶
蓮披(一作/枝非)雕軒洞户青蘋吹輕幌芳煙欝金馥綺簷花¶
簟桃李枝蘭苕翡翠但(一作/恒)相逐桂樹鴛鴦恒並宿¶
　　　長安秋(郭茂倩樂府又有/茂此篇並附于此)¶
露寒臺前曉露清昆明池水秋色明摇環動珮出曽城¶
鵾絃鳳管奏新聲上林蒲桃合縹緲甘泉竒樹上蒼青¶
玉人當歌理清曲媫妤恩情斷復續¶
　　　同前三首　　　　　　　　李　白¶
揚清歌發皓齒北方佳人東隣子且吟白紵停緑水長¶
<pb:KR4h0022_WYG_193-13a>¶
袖拂靣為君起寒雲夜巻霜海空胡風吹天飄塞鴻玉¶
顔滿堂曲(集作/樂)未終舘娃日落歌吹濛(一作深一/無此句)¶
　　　二¶
月寒江深夜沉沉美人一笑千黄金垂羅舞縠揚哀音¶
郢中白雪且莫吟子夜呉歌動君心動君心冀君(疑/)賞¶
願作天地雙鴛鴦一朝飛去青(一作/緑)雲上¶
　　　三¶
呉刀剪綺(集作/絲)縫舞衣明粧麗服奪春暉揚目(集作/眉)轉¶
<pb:KR4h0022_WYG_193-13b>¶
袖若雲飛傾城獨立世所稀激楚結風(舞/名)醉忘歸髙堂¶
月落燭已㣲玉釵掛纓君莫違¶
　　　同前二首　　　　　　　　楊　衡¶
玉纓翠佩雜輕羅香汗㣲漬朱顔&KR0755;為君起唱白紵歌¶
清聲裊雲繫思(一作/思繫)多疑笳哀瑟(一作/琴)時相和金壺半¶
傾芳夜促梁塵霏霏暗紅燭令君安坐聽終曲墜葉飄¶
花難再復¶
　　　二¶
<pb:KR4h0022_WYG_193-14a>¶
躡珠履歩瓊筵輕身起舞紅燭前芳姿艶態妖且妍廻¶
眸轉袖暗催絃凉風蕭蕭漏水(一作/流水)急月華泛灔紅蓮¶
濕牽裙攬帶翻成泣¶
　　　同前　　　　　　　　　　陳　標¶
呉女秋機織曙霜氷蠶吐絲月盈筐金刀玉指裁縫促¶
水殿花樓絃管長舞袖慢移凝瑞雪歌塵㣲動避雕梁¶
唯愁(一作/恐)陌上芳菲度狼籍鳳池荷葉黄¶
　　　美女篇　　　　　　　　　蕭子顯¶
<pb:KR4h0022_WYG_193-14b>¶
章丹(一作/邯鄲)蹔輟舞巴姫請罷絃佳人淇浦出(一作/洧上)豔趙¶
復傾燕繁穠既為李照水亦成蓮朝酤成都酒暝數河¶
間錢餘光幸未借(一作惜一/作許借)蘭膏空自煎¶
　　　同前　　　　　　　　　梁簡文帝¶
佳麗盡關情風流最有名約黄能效月裁金巧作星粉¶
光勝玉靚衫薄擬蟬輕密態隨流臉餘嬌逐語聲(一作/嬌歌)¶
(逐軟/聲)朱顔半已醉㣲笑隱香屏¶
　　　同前　　　　　　　　　　盧思道¶
<pb:KR4h0022_WYG_193-15a>¶
京洛多妖艶餘春愛物華俱臨梁燈(一作/墱)水(一作恒臨/鄧渠水)¶
共採鄴園花時摇五明扇聊駐七香車情䟽㸔笑淺嬌¶
深盼欲斜㣲津染長黛新溜濕輕紗莫言人未觧隨君¶
獨問家¶
　　　同前　　　　　　　　　　王　琚¶
東隣美女實名倡絶代容華無比方濃纎得中非短長¶
紅素天生誰飾粧桂樓椒閣木蘭堂繡户雕軒文杏梁¶
屈曲屏風繞象床萎蕤翠帳綴香囊玉臺龍鏡洞徹光¶
<pb:KR4h0022_WYG_193-15b>¶
金爐沉煙酷烈芳遥聞行珮音鏘鏘含嬌含笑出洞房¶
二八三五閨心切褰簾巻幔迎春節清歌始發詞怨咽¶
鳴琴一弄心斷絶借問哀怨何所為盛年情多心自悲¶
湏臾破顔倐歛態一悲一喜併相宜何能見此不注心¶
惜無媒氏為傳音可憐盈盈直千金誰家君子為藁砧¶
　　　日出東南隅行　　　　　　沈　約¶
朝日出邯鄲照我叢臺端中有傾城艶顧影織羅紈延¶
軀似纎約遺視若廻瀾瑶粧映層綺金服炫雕欒幸有¶
<pb:KR4h0022_WYG_193-16a>¶
周(一作/同)匡好西仕服秦官寶劔隨玉具汗馬飾金鞍縈¶
塲類轉雪逸控冩(一作/似)騰鸞羅襟(一作/衣)夕觧帶玉釵暮¶
垂冠¶
　　　同前　　　　　　　　　　蕭子榮¶
大明上迢迢陽城射陵霄光照牎中婦絶世同阿嬌明¶
鏡盤龍刻簪羽鳳凰雕逶迤梁家髻冉弱楚宫腰輕紈¶
雜重錦薄縠間飛綃三六前年暮四五今年朝蠶園拾¶
芳蠒(一作蠶籠/拾芳翠)桑陌採桑(一作/柔)條出入東城裏上下洛¶
<pb:KR4h0022_WYG_193-16b>¶
西橋路逢車馬客飛蓋動䄡軺單衣䑕毛織寶劔羊頭¶
銷大夫疲應對御(一作/從)者輟連鑣(一作/御鑣)住間徒脉脉垣¶
上幾翹翹女本西家宿君自上宫要漢馬三千(一作/萬)疋¶
夫婿仕嫖姚鞶囊虎頭綬左珥鳬盧貂横吹龍鍾管奏¶
皷象牙簫十五張内侍十八賈登朝皆笑顔郎老盡訝¶
董公超¶
　　　同前　　　　　　　　　　盧思道¶
初月正如鈎懸光入鏡(一作/綺)樓樓中可憐妾如恨亦如¶
<pb:KR4h0022_WYG_193-17a>¶
羞深情出艶語密意滿横眸楚腰寕且細孫眉本未愁¶
青玉勿當取雙銀詎肯(一作/可)留㑹待東方騎遥居最上¶
頭¶
　　　同前　　　　　　　　　　李　白¶
秦樓出佳麗正值朝日光陌頭能駐馬花處復添香¶
　　　日出行　　　　　　　　　蕭　撝¶
昏昏隱逺霧團團乗陣雲正值秦樓女含嬌酬使君¶
　　　同前　　　　　　　　　　李　白¶
<pb:KR4h0022_WYG_193-17b>¶
日出東方隈似從地底來歴天又復入西海六龍所舎¶
安在哉其行終古不休息(一作始與/終古不息)人非元氣安得與¶
之乆徘徊草不謝榮於春風木不怨落於秋天誰将(集/作)¶
(揮/)鞭䇿驅四運萬物興歇皆自然羲和羲和汝奚汨沒¶
於荒滛之波魯陽何徳駐景揮戈逆道違天矯誣實多¶
吾将括囊(集作/囊括)大塊浩然與溟涬同科¶
　　　同前　　　　　　　　　　李　賀¶
白日下崑崙發光如舒絲徒照葵藿心不見遊者(集作/子)¶
<pb:KR4h0022_WYG_193-18a>¶
悲浙浙(集作/折折)黄河曲日從中央轉𤾉谷耳曽聞弱(集作/若)¶
水眼不(一作/不可)見奈何爍石胡為銷人羿能彎弓屬矢那¶
不中足令烏不得翔火不得奔詎教晨光夕昏¶
　　　月重輪　　　　　　　　　戴　暠¶
皇基屬明兩副徳表重輪輪重非是暈桂滿自恒春海¶
珠全更滅(二作/减)階蓂翳且新媫妤比團扇曹王譬洛神¶
浮川疑讓璧入户類燒銀從來㸔顧兎不曽聞鬬麟北¶
堂豈盈手西園徧照人¶
<pb:KR4h0022_WYG_193-18b>¶
　　　泛舟横大江　　　　　　梁簡文帝¶
滄波白日暉遊子出王畿旁望重山轉前觀逺帆稀廣¶
水浮雲吹江風引夜衣旅鴈同洲宿寒鳬夾浦飛行客¶
誰多興當念早旋歸¶
　　　同前　　　　　　　　　　張正見¶
大江脩且濶揚舲度廻磯渡中畫鷁涌帆上錦花飛舟¶
移停(集作/厯)浦月棹舉濕春衣王孫若定(一作客若/一作定若)逺誰¶
得(一作/詎得)送将歸¶
<pb:KR4h0022_WYG_193-19a>¶
　　　雨雪曲　　　　　　　　　王　筠(樂府作/江暉)¶
邊城風雪至客(一作/遊)子自心悲風哀笳弄斷雪暗馬行¶
遲輕生本為國重氣不關私恐君猶未信撫劔一揚眉¶
　　　同前　　　　　　　　　　張正見¶
胡關辛苦地雪露逺漫漫含氷踏馬足雜雨凍旗竿沙¶
漠飛恒暗天山積轉寒無因辭日逐團扇掩齊紈¶
　　　同前　　　　　　　　　　江　總¶
雨雪阻榆溪從君度隴西遶陣㸔狐跡依山見馬蹄天¶
<pb:KR4h0022_WYG_193-19b>¶
寒旗彩壞地暗皷聲低漫漫愁雲起蒼蒼别路迷¶
　　　同前　　　　　　　　　　陳　暄¶
都尉出祁連雨雪滿鷄田雕陵持抵鵲屬國用和氈氷¶
合軍應度樓寒烽未燔(一作/燃)花迷槎未著踈勒復經年¶
　　　同前　　　　　　　　　　謝　爕¶
朔邊昔離别寒風復悽切峩峩六尺氷飄飄千里雪深¶
閉(一作/未塞)袁安户行封蘇武節用(一作/應)隨隴水流幾廻(一/作)¶
(過/)凝鳴咽¶
<pb:KR4h0022_WYG_193-20a>¶
　　　同前　　　　　　　　　　盧照隣¶
虜騎三秋入關雲萬里平雪似胡沙暗氷如漢月明髙¶
闕銀為闕長城玉作城節旄零落盡天子不知名¶
　¶
　¶
　¶
　¶
　¶
<pb:KR4h0022_WYG_193-20b>¶
　¶
　¶
　¶
　¶
　¶
　¶
　¶
　文苑英華卷一百九十三¶
