# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:39.426603
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷十一
<pb:KR4h0022_WYG_011-1a>¶
欽定四庫全書¶
　文苑英華巻十一　　　　宋　李昉等　編¶
　天象十一¶
　　望雲物賦一首¶
　　勤政樓視朔觀雲物賦一首¶
　　郊天日五色祥雲賦一首¶
　　南至郊壇有司書雲物賦一首¶
　　南至郊祭司天奏雲物賦一首¶
<pb:KR4h0022_WYG_011-1b>¶
　　南至雲物賦一首¶
　　秋晴曲江望太一納歸雲賦一首¶
　　早秋望海上五色雲賦一首¶
　　日暮碧雲合賦一首¶
　　秋雲似羅賦一首¶
　　　望雲物賦(以察微表象書/物備年為韻)　　陳正卿¶
天道昭著靈䑓聳㧞将治厯以明時必仰觀而俯察誰¶
敢俶擾曽不範圍既七政以欽若亦四序而發揮寒暑¶
<pb:KR4h0022_WYG_011-2a>¶
有次啟閉相依彼疇人以視逺類君子之表微維人有¶
令維天有兆道在乎觀法用不撓彼分至之復應生雲¶
物以縹緲俾占望以聿書将豐災之是表夫其大觀在¶
上南正是掌審仁和之景色候肅殺之氣象授時莫愆¶
行令靡爽舉祀物以昭報順禳祈之肹蠁若乃履端於¶
緒以正厥初分職辨雲既眀於周典申命出日載列於¶
虞書舉春奉始積閏歸餘節候應乎寒燠政令隨乎慘¶
舒是用敬授以崇祗祓将舉正以舉中寧不軌而不物¶
<pb:KR4h0022_WYG_011-2b>¶
豈惟中臺端立永望以肆将以見天地之心辨剛柔之¶
位庶乎有典有則克眀克類若夫春景載陽冬日已至¶
望西成之平秩見南郊之敬致莫不㕘隂陽之則符璿¶
玉之器審四時以成序察五雲而有備備用先天實惟¶
有年儻虚(疑作/靈)臺之可頌庶無忝乎周篇¶
　　　勤政樓視朔觀雲物賦(以天地交泰萬/國歡心為韻)¶
　　　　　　　　　　　　　　　彭朝曦¶
聖上以睿徳昭宣宸衷告蠲静以法地動而合天天何¶
<pb:KR4h0022_WYG_011-3a>¶
言哉毎降鑒於眀主君為政也亦仰觀乎上𤣥是以魯¶
史薦書雲之典禮經徴視朔之篇于時㝢縣昇平朝廷¶
無事闢朱樓於曉日垂紫旒於空翠至誠必應果呈證¶
聖之祥至感必通遂有効(一作/助)眀之瑞乍異色而抱日¶
或神光而覆地是知昊穹成命必在於昌期𤣥象著眀¶
詎違於躔次萬國來朝十月之交時當盈(一作/陽)數氣發¶
隂爻晴色俯臨逺接黑龍之水清輝(一作/光)四散仍縈彩¶
鳳之巢臣竊觀前代之君也居九重之深據四海之大¶
<pb:KR4h0022_WYG_011-3b>¶
遇皇天之隂隲属當時之交泰則必怠(一作/忘)政理而不¶
脩唯昇平而是頼今陛下則不然體至道以得一播元¶
精以吹萬發號施令必酌於故實垂範制法亦咨(一作/質)¶
乎前憲古人云朔者蘇也陛下視之所以蘇息兆(一作/下)¶
人雲者運也陛下觀之所以廣運眀徳人既蘇而寧靖¶
(一作/静)徳乃(一作/又)運而充塞猶儲精而谷神尚克己而作¶
則方将揚耿光於五聖(一作/上帝)布深仁於萬國三事大夫¶
抃而同歡(一無同歡二字歡字為官韻却/改後韻情深履端為情深理歡)上言曰陛下¶
<pb:KR4h0022_WYG_011-4a>¶
敦本棄末圖易於難夫此視朔情深履端况式瞻於萬¶
象将布政於千官固可軼緹油而播美藏金匱而不刋¶
然聖上方以無為作慮不宰為心鼓元氣之槖調薫風¶
之琴以至徳撫御以大明照臨盛矣夫聖徳(一有/之字)若此¶
豈為臣之所能謳吟¶
　此賦全篇第四十九巻重出今已削去頗有異同注¶
　為一作¶
　　　郊天日五色祥雲賦(以題/為韻)　　元　稹¶
<pb:KR4h0022_WYG_011-4b>¶
臣奉某日詔書曰惟元祀月正之三日将有事於南郊¶
直端門而云(一作/未)出天錫余以雲瑞是何祥而何吉臣¶
稹稽首敢言其實陛下乗五位而出震迎五帝以郊天¶
五方騰其粹氣故雲五色以相宣排空(一作/控壇)乍直捧日¶
初圓獸蹲而龍鱗熠熠鳥跂而鳳翼翩翩羽葢凝而軒¶
皇蹔駐風馬駕而王母欲前影帶其彩(一作/旂常)疑錯繡之¶
遥屬(一作/動)光照乎(一作昭/文章)物比摛錦之相連觀之者無¶
小無大觀之日(一作/曰)非烟若烟(一作若/烟非烟)昔者卿雲作歌¶
<pb:KR4h0022_WYG_011-5a>¶
於虞舜白雲著詞於漢武皆跂望而為言非仰觀而遂¶
覩今陛下徳至天地恩覃草莽當翠輦黄屋之(一有/方字)行¶
見金枝玉葉之(一有/可字)數陋泰山之觸石方出(句/)鄙髙唐¶
之舉袂如舞昭示於公(一有/侯字)卿士莫不稱萬嵗者三並¶
美於麟鳳龜龍可以與四靈而(一作/為)五於是載筆氏書¶
百辟之詞曰郁郁紛紛維慶霄之雲古之(一作/有)堯舜幸¶
得以為君象(一有/胥字)氏譯四夷之歌曰煒煒煌煌天子之¶
祥唐有神聖莫敢不來王帝用愀然(句/)曰予何力澤未¶
<pb:KR4h0022_WYG_011-5b>¶
周於四海雲胡為乎(一作/而)五色來以(一作/爾)羣后舉爾衆¶
職由(一作/因)五行以脩五事遵五常而厚五徳正五刑以¶
去五虐繁五稼而除五賊苟順夫人理(一有/之字)父子君臣¶
則安知雲物(一有/之字)赤黄蒼黒進我輦輅就我鈞陶(一作/陶匏)¶
雖有光華之萬状不若豐穰於四郊凢百庶僚相趨而¶
顧稍疑江上之竒(一作/綺)果異封中之素補天者維(一作/雖)¶
欲抑之而不出簪筆者安可寝之而無賦越明日臣稹¶
詠霈澤於雞竿之前覩斯雲散之為五彩之湛露¶
<pb:KR4h0022_WYG_011-6a>¶
　元稹有集印行今間取二三為一作¶
　　　南至郊壇有司書雲物賦(以題/為韻)崔立之¶
唯皇動天辨方正位稽大明於北陸郊上𤣥於南至五¶
夜祗肅載維列祖之誠三日罔愆用表致齋之意於是¶
乘法駕鳴和鸞玉漏聲曉金波影殘環衞儼以星拱簮¶
裾列而雲攅備肅肅之盛禮咸濟濟於靈壇大吕雲門¶
既六變而斯閱嘉栗旨酒感百神而具懽矧器用陶匏¶
藉以包茅光逾泰畤馨邁周郊朱火煬煙逺浮於華葢¶
<pb:KR4h0022_WYG_011-6b>¶
𤣥酒明水近映乎長旓懿夫宇宙氛氲晴郊景曛宗伯¶
司禮保章辨雲榮光燭於九野佳氣覆於六軍飄飄颻¶
颻郁郁紛紛足以昭上帝瑞吾君時謂唐時歌卿雲之¶
五色徳稱虞徳詠南風之再薫是以惟聖惟夀可大可¶
久既豐稔之足徴復災癘(一作/眚)之何有既而旋天歩廻¶
象輿大孝是展皇情未攄将欲超羲軒於上古方淳樸¶
於太初俾時和俗阜塗謡史書土階攸則而瓊室靡居¶
且慮乎賢哲尚屈所以敦於雲物𬗟乎徳化未覃所以¶
<pb:KR4h0022_WYG_011-7a>¶
郊於國南祈動植之攸濟匪娯樂而是甘然後景福來¶
格無疆在兹笑竹宫之求應鄙宣室之受釐是以降哀¶
矜之詔宣惻隐之慈布政施徳逮惸與婺舉沉淪於是¶
日庶聞之於有司¶
　　　南至郊祭司天奏雲物賦(以題/為韻)郭　遵¶
惟肇祀於上𤣥必展禮於南至至者作候故用其吉辰¶
南則嚮明故就於陽位葢取諸吉土以父事天降皇車¶
以盡敬奉蒼璧以告䖍至誠遂通禎祥不能以自閟幽¶
<pb:KR4h0022_WYG_011-7b>¶
贊不昧雲物於是乎昭宣及夫盛禮既畢大駕言旋兆¶
人仰觀於空際太史伏奏於君前曰當此和煦静無纎¶
氛照曜兮天垂愛景霏㣲乎山出祥雲度青霄而匪徐¶
匪疾向丹闕而乍合乍分應乎一陽之始焕乎五彩之¶
文氤氲摇曵去來無際望之雖曰崇朝慶之知其嗣嵗¶
誰謂其有葉本乎觸石而來誰謂其無心偏舒捧日之¶
勢豈非夫表王者之殊祉荅泰壇之親祭者也天子乃¶
命百辟詔有司載筆以茲記事祝史叶其正辭國慶可¶
<pb:KR4h0022_WYG_011-8a>¶
徴寧虞於水旱年豐有待先詠其京坻自躋仁夀之域¶
肯繼春秋之時且南正上言休徴無咈肯比夫觀臺之¶
望将為備於雲物子月之祀隂陽始交豈比夫魯史所¶
紀候啟蟄而乃郊我禮踰舊我祥靡究望嵗而知嵗之¶
穰祀天而受天之祐五雲八風之異寸眸遂占三百六¶
旬之期一日可候不然者何以炳焕圖牒發揮草奏是¶
知郊祀而漢武奚匹推厯而軒后懐慙照臨之明兮将¶
日月並出覆載之廣兮與天地同參臣有覩盛儀而瞻¶
<pb:KR4h0022_WYG_011-8b>¶
瑞物願齊聖夀於終南¶
　　　南至雲物賦(以題/為韻)　　　　　王　諲¶
於赫至化時惟大君推厯比夫軒后授人齊乎放勲北¶
風戒節南至司分驗律飛灰遥應乎懸炭登䑓視祲必¶
在乎書雲麗乎時方别色天歛殘氛星連珠而候曉日¶
合璧而呈文衆瑞咸集禎祥荐至雲散黄光天浮喜氣¶
金柯郁郁而蔽野玉葉飄飄而委地廻紀天表永無兵¶
意災沴靡作罷札瘥之虞水旱不行詠京坻之亊得此¶
<pb:KR4h0022_WYG_011-9a>¶
先甲還同漢日之觀報以豐年不假春秋之備于時帝¶
在暘谷風后陪驂㑹玉帛而塗山有愧朝公卿而汾水¶
懐慙佳氣從龍遥連渭北非煙拂日俯對終南懿聖夀¶
之與萬美皇道而超三保章告其符祉太史視其簮紱¶
應子月兮生一陽奏黄鍾兮動萬物乃明南至者日極¶
之數視雲物者嵗占之故其在必書不愆常度慶瑞滿¶
於圖牒獻納盈其府庫鳳凰下於𤣥都銅雀棲於温樹¶
調玉燭而隂陽爕和撫黔首而時令大布日之方夕嵗¶
<pb:KR4h0022_WYG_011-9b>¶
聿云暮才非瞽史未知天道之祥文似相如願獻凌雲¶
之賦¶
　　　秋晴曲江望太一納歸雲賦(以題中/字為韻)¶
　　　　　　　　　　　　　　　喬　潭¶
秦稱百二鎮為太一合沓横空嶔岑蔽日豈瓌寳之攸¶
産葢雷雲之自出宜其宻爾王甸雄茲帝京敗葉風輕¶
髙秋氣清時雨夕歇歸雲晩晴俯枕曲水前臨直城山¶
半隐而半見雲乍低而乍傾其趣可賞而不極其容可¶
<pb:KR4h0022_WYG_011-10a>¶
状而難名爾其沉隂始解靄䨴初歸廻日猶重因風則¶
飛其始也峨峨巍巍千巖萬嶺稠疊而相威其漸也紛¶
紛霏霏齊童趙女並舞而垂衣忽天澄而地廓欝氛氲¶
於翠微别有容與之勢輕盈之状日下空籠天邉引颺¶
始悠悠於緑野漸羃羃於青嶂洛川神女何以踰巫峽¶
佳人不能上雖更僕而非久仍移景而堪望落日将曛¶
山銜㫁雲緑氣隂欝嵐光氤氲横截髙巖驚數峰之頓¶
失却臨幽石與殘雪而俱分乃為歌曰節彼南山兮人¶
<pb:KR4h0022_WYG_011-10b>¶
所矚施此雲雨兮濟君欲信軌物之無愆奚百姓之不¶
足徘徊不去乃賦歸雲之曲曰歸雲之狀兮不一歸雲¶
之趣兮難儔雲不以朝晡而異賞士不以前後而異求¶
誠在位之如是知夫鴻漸之髙秋¶
　　　早秋望海上五色雲賦(以餘霞散/成綺為韻)張　何¶
夫幽棲多暇樂道閒居坐文章之苑囿放精思以畋漁¶
詠太冲之招隐諷相如之子虚覩蘭凋而蕙歇傷夏巻¶
而秋舒昇重軒以徙倚目平海而踟蹰見五雲之間出¶
<pb:KR4h0022_WYG_011-11a>¶
繞三山而忽諸映烏晶之曭朗涵蜃氣之紓餘光泛泛¶
而逾净影離離而不踈懿夫騰碧海瑞皇家金柯玉葉¶
兼雜花文璀璨光紛華况夫羅幃錦帳繞香車雙虹宛¶
轉縈翠霞及夫倐而聚忽而散霓裳羽斾相陵亂倚長¶
空浮逈岸宛若瓊樓金闕横天半美人濯錦春江畔既¶
而叢彩可望竒状難名羣象糾紛疑綺羅之繡出五色¶
眀媚若丹青之畫成影沉波而海晏氣羃岫而山晴嗤¶
碭嶺之光淺耻汾川之色輕壮瑞圖之舊籙應樂府之¶
<pb:KR4h0022_WYG_011-11b>¶
新聲似帝鄉之迢遰兾有司而見行悠悠帝國三千里¶
不託先容誰衒美希君顧盼當及時無使霏微散成綺¶
　　　日暮碧雲合賦　　　　　　宋　昱¶
夕望兮見碧雲之出岑過太液拂上林配藜四施掩映¶
千尋混蒼蒼之正色垂漠漠之輕隂西陸月弦南山風¶
落輕濃象似倐忽龍蠖集髙議之䑓連寓直之閣亭亭¶
廣陌異公子之飛葢裔裔長空如美人之巻幕遂能不¶
逺仙宅來遊帝鄉無心而生自浮洛以徼瑞感化而動¶
<pb:KR4h0022_WYG_011-12a>¶
乃干吕而呈祥同君子之出處均至人之行藏故吾儕¶
從政之暇觀此而一詠一觴已乎已乎余未始兮可量¶
者也¶
　　　秋雲似羅賦(以蘭亦堪/采為韻)　　　侯　喜¶
雲之可觀時惟佩蘭映婺女而扇薄透姮娥而幔寒縹¶
緲如畫霏㣲似殘乍逐乗槎之人訝鴛裾逺曵毎暎銜¶
蘆之鴈謂鷰幕遥㸔且曉霧如縠于今何在餘霞成綺¶
須㬰則改詎若我終日是似有時而待擬六銖而披拂¶
<pb:KR4h0022_WYG_011-12b>¶
伴仙女降衣臨七夕以輕盈助牽牛納采羃羃風引籠¶
籠露涵染綘日而成蒨暎青空而似藍氷綃若無孰不¶
比方而皆忝霓裳儻有誰謂裁縫而不堪吁嗟乎一言¶
有以千秋只亦天網本踈春絲不敵今夕何夕是尋是¶
尺如可求斯服之無斁¶
　¶
　¶
　文苑英華巻十一¶
