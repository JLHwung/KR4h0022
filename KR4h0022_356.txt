# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:47.600749
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百五十六
<pb:KR4h0022_WYG_356-1a>¶
欽定四庫全書¶
　文苑英華巻三百五十六　宋　李昉等　編¶
　騷三¶
　　弔屈原一首　　　　　九諷系述一首¶
　　九諷九篇　　　　　　反招魂一首¶
　　悼賈一首¶
　　　弔屈原　　　　　　　　　柳宗元¶
後先生蓋千祀兮余再逐而浮湘求先生之汨羅兮擥¶
<pb:KR4h0022_WYG_356-1b>¶
蘅若以薦芳願荒忽之顧懐兮冀陳辭而有明(集作/光)先¶
生之不從世兮惟道是就支離搶攘兮遭世孔疚華蟲¶
薦壤兮進御羔褏牝雞咿嚘兮孤雄束咮哇咬環觀兮¶
蒙耳大吕堇喙以為羞兮焚棄稷黍岸(詩宜岸宜獄/集作犴非)獄¶
之不知避兮宫庭之不處䧟塗藉穢兮榮若繡黼榱折¶
火烈兮娯娯(集作/娭娭)笑舞讒巧之嘵嘵兮惑以為咸池便¶
媚鞫恧兮美愈(集作/逾)西施謂謨言之恠誣兮反寘瑱而¶
逺違匿重痼以諱避兮進俞緩之不可為何先生之凛¶
<pb:KR4h0022_WYG_356-2a>¶
凛兮厲鍼石而從之(一有/但字)仲尼之去魯兮曰吾行之遲遲¶
柳下惠之直道兮又焉徃而可施今夫世之議夫子兮¶
曰何隱忍而懐斯惟逹人之卓軌兮固僻陋之所疑委¶
故都以從利兮吾知先生之不忍立而視其覆墜兮又¶
非先生之所志窮與逹固不渝兮夫惟服道以守義矧¶
先生之悃愊兮蹈大故而不貳沉璜瘞佩兮孰幽而不¶
光荃蕙蔽匿兮胡乆而不芳先生之貎不可得兮猶髣¶
髴其文章托遺編而歎喟兮渙余涕之盈睢呵星辰而¶
<pb:KR4h0022_WYG_356-2b>¶
驅詭恠兮夫孰救於崩亡何揮霍夫雷電兮苟為是之¶
荒茫耀姱辭之矘朗兮世果以是之為狂哀余姱之坎¶
坎兮獨愠憤而増傷諒先生之不言兮後之人又何望¶
中(集作/忠)誠之既内激兮抑咸(集作/衘)忍而不長&KR0471;為屈之¶
幾何兮胡獨焚其中腸吾哀今之為仕兮庸有慮時之¶
否臧食君之禄畏不厚兮悼得位之不昌退自服以黙¶
黙兮曰吾言之不行既媮風之不可去兮懐先生之可¶
忘¶
<pb:KR4h0022_WYG_356-3a>¶
　　此篇第一千卷哀吊門重出今已削去¶
　　　九諷系述　　　　　　　　皮日休¶
在昔屈平既放作離騷經正詭俗而為九歌辨窮愁而¶
為九章是後詞人摭而為之皆所以嗜其麗詞撢(集作/探)¶
其逸藻者也至若宋玉之九辨王褒之九懐劉向之九¶
嘆王逸之九思其為清怨(集作/愁)素艷幽快(集作/抉)古秀皆¶
得芝蘭之芬芳鸞鳯之毛羽也自屈原已(集作/以)降繼而¶
作者皆相去數百祀足知其文難述其詞罕繼者矣大¶
<pb:KR4h0022_WYG_356-3b>¶
凡有文人不擇難易皆出於毫端者乃大作者也揚雄¶
之文孔孟乎而有廣騷也梁竦之詞班馬乎其(一作/而)有¶
悼騷也又不知王逸奚罪其文不以二家之述為離騷¶
之兩派也昔者聖賢不偶命必著書以見志况斯文之¶
怨抑歟噫吾之道不為不明吾之命未為未(文粹/作不)偶而¶
見志於斯文者吾懼來世任臣之君因(一作/用)謗而去賢¶
持禄之士以猜而逺徳故復嗣數賢之作以九為數命¶
之曰九諷焉嗚呼百世之下復有脩離騷章句者乎則¶
<pb:KR4h0022_WYG_356-4a>¶
吾之文未過不為乎廣騷悼騷也¶
　　九諷¶
　　　正俗¶
粤句亹之薄俗兮其風狡而且苦吾欲以直道揠(烏入/切)¶
其邪心兮皆逞容而莫顧前而誨行兮後止髙而踰(集/作)¶
(喻/)仰兮下俯咸為(疑/)吾之儇(音/翾)為愚兮竝以吾之㦟(音/埋)¶
為傴羗靈脩之乃吾知兮先職我而為輔奈其臣之狺¶
狺(魚巾/切)兮乃不知吾之所撫(亡輔/切)吾欲以明喆之性辨¶
<pb:KR4h0022_WYG_356-4b>¶
君臣之分兮定文物之數吾欲以正直(集作/訏)之道兮進¶
忠賢而退姦豎吾欲以醇釀之化兮反當今而為徃古¶
吾欲以忖度之志兮定觚圜而反規矩念儓覆(上臺下/匐文粹)¶
(作/覈)之在位兮若梟羊之當路内灼怛以如倳(側吏/切)兮復¶
何知其所愬乃指天而鬰悠兮將天奪乎國之祐永惄¶
惄以何言兮將求知於吾祖¶
　　　禺謗¶
有肪兮墨而謂之不㓗有泉兮壅而謂之不决有茝兮¶
<pb:KR4h0022_WYG_356-5a>¶
轥而謂之不芳有軸兮鍥(苦結/反)而謂之不轍聲咺(呼逺/切)¶
唏(呼几/切)以無音兮氣鬱悒而空咽(集作/噎)既□□(魚覲切/川文粹)¶
(作惄/惄)以憎懼兮又謾謾而不訣誣彭祖以為孺兮譎殤¶
子以為老夥衆人之難信兮撏夸者之不悅侫為贅兮¶
何去姦為龎兮莫劀讟為轡兮莫衘謗為玉兮何切彘¶
既䑋(而羊/切)而必烹兮木方&KR1759;(子公/切)兮必折心&KR0008;&KR0008;以(集/作)¶
(而/)似車兮思綿綿而如瓞手欲動兮似拲足將行兮如¶
絏既不辨於(文粹/作其)顔跖兮遂一貫於堯桀吾哀生之不¶
<pb:KR4h0022_WYG_356-5b>¶
逄兮奚至死而惙惙念帝座之不爣(他郎/切)兮胡(集作/故)交¶
光於巻舌既何路以自辨兮遂没齒而癆剌¶
　　　見逐¶
靳尚之言兮美於(集作/如)㜲子蘭之氣兮醲於酲既怒&KR1531;¶
(音/綿)以相向兮遂裹足而南征靣㥾㥾(音/匿)以奚(文粹/作美)色兮¶
心&KR0008;&KR0008;(音/榮)以(集作/而)何情耳方聰兮忽瞶(集作/揆)目正(集作/方)¶
視兮忽肓日當午兮便是天方晝兮不明欲泣兮有血¶
將啼兮失聲望靈修兮似失出國門兮若驚軔識怨兮¶
<pb:KR4h0022_WYG_356-6a>¶
欲緩駟知愁兮復明既徜徉兮夏水復眷戀兮南荆嗟¶
余夙禀於大訓兮&KR0386;漬國之忠貞既貿者之莫余容兮¶
向重蒼而自明既惏仁以慿義兮遂鈲(匹歴切漢書鉤/鈲折亂注鈲破)¶
(也/)信而槻(音/規)誠將眞宰者(一無/此字)之不仁兮胡為役余以¶
此生彼鷽(音/預)斯之蟊賊兮固不能容乎鶬鶊彼茨菉之¶
藂穢兮固不能讓於杜蘅已矣乎國無人兮莫我留將¶
訴帝于玉京¶
　　　悲遊¶
<pb:KR4h0022_WYG_356-6b>¶
荷為裯(丁牢/切)兮芰為襬(彼皮/切)荃為䘿(居匆/切)兮薜為褘弭¶
吾棹兮灃之浦駐吾檝兮湘之湄悲莫悲兮新去國怨¶
莫怨兮新相思幽篁蕭兮静晩清渏澹兮去遲湘君欲¶
出兮風水急帝子不來兮煙雨㣲芷既老兮深(一作/白)葯¶
日將暮兮紅萎朝浮乎鶻&KR1389;(音/啼)夕呌乎覉雌&KR0008;(集作/&KR0008;)漾¶
漾兮不止潢(音/黄)悠悠兮何之日出没兮北渚雲依稀兮¶
九疑既無人以辨余兮又何心而怨咨退不觧其㤞(音/懌)¶
&KR2907;(音/悸)進不知其忸怩寒蜩怨而無聲兮古木凄其寡枝¶
<pb:KR4h0022_WYG_356-7a>¶
嗟吾魄之不返兮千秋萬嵗湘中馳¶
　　　憫邪¶
慨天道之不明兮何獨生此大侫若䝟貐之能冠兮當¶
一國而持柄見亂臣之反詐兮信其主以不競轍已覆¶
而又遵兮仡將飜而不整不思心腹之疾兮又玩膏肓¶
之病竟客死于咸陽兮終不作毒王之幸既養䖘(音/莬)以¶
遺患兮遂倒釬(音/犴)而授柄將諛臣之肆禍兮豈上天之¶
付命粤吾大以為不可兮彼以灾而為慶儻靈脩之魄¶
<pb:KR4h0022_WYG_356-7b>¶
有知兮刷吾耻於下暝¶
　　　端憂¶
有一美人兮端憂千喑萬惄兮曾不得以少休腸結多¶
以莫廻兮淚啼&KR0501;而不流王孫何處兮碧草極目公子¶
不來兮清湘滿樓汀邉月色兮曉復(一作/將)曉浦上蘆花¶
兮秋復秋天泬寥以似悴兮峯巉崒以如抽篔簹颯兮¶
兩岸杜若死兮霜洲遺余程兮灃之側整余陌兮湘之¶
幽望汝嬃兮秭歸夢懐宋玉兮荆門愁欲向天以噭咷¶
<pb:KR4h0022_WYG_356-8a>¶
兮寸晷不可以少留又不知吾魂之所處兮永寞寞以¶
悠悠¶
　　　紀祀¶
山之巔兮水之涘桂為祠兮蘭為位(一作/祀)執玉桴兮扣¶
雷鼔奠金&KR2168;(音/摩)兮滴蜉蟻薦瓊芳兮望暮雲獻椒醑兮¶
拜寒水祝肹蠁以恠談兮巫妖冶而魅醉波倐忽(集作/閃倐)¶
兮湘君風(集作/竹)蕭踈兮帝子日將暮兮河伯秋正深兮¶
山鬼神之化兮何方人之艱兮至此胡不化其邪而為¶
<pb:KR4h0022_WYG_356-8b>¶
直(集作/正)兮胡不返其戾而為義胡不轉其亡而為興兮¶
胡不易其亂而為治但血食于下國兮曾不少禆於有¶
為(集作/位)吾將乗青螭而駕白虬兮將謁帝而訴神之累¶
請天弧發鏃兮天棓行箠神速悔尤俾吾靈脩而昜志¶
　　　捨慕¶
粤吾秉心兮㓗於瑾瑜芬其徳而芳其道兮榮於蘼蕪¶
將興國以見罪兮擬佐王而蒙辜彼羣小之茸茸兮如¶
慕&KR0424;之蚍蜉以大鵬為雀兮以康瓠為㼶以衮衣為褋¶
<pb:KR4h0022_WYG_356-9a>¶
兮以黎丘為墟以鄭姬為醜兮以子産為愚以鮑焦為¶
貪兮以孔聖為誣吾將奮鱗於太空兮奚獨慕此江湖¶
吾將發榮於蟠桃兮奚獨守此蒿蔞吾將蕩其魄兮驂¶
風軌(集作/軔)與乾(一作/虬)車謁帝於𡨕𡨕之中兮秉其生殺¶
之樞將飄飄以髙逝兮亦何必懐此奸(文粹/作侫)邪之故都¶
　　　㓗死¶
堯死兮舜㓕禹殄兮湯絶似玉兮將沉似金兮永折(集/作)¶
(沒/)行以仁兮止以義生以貞兮死以㓗念余曾不足以¶
<pb:KR4h0022_WYG_356-9b>¶
蹈聖閫兮亦慕茲而自恱湘浦兮煙沉沅江兮風切顧¶
影兮自憐撫躬兮永訣鬼慘兮天愁(一作/神悲)雨泣兮泉咽¶
竟汨沒以奫淪兮永幽憂而拂鬱湘之山兮未盡湘之¶
流兮不竭千秋兮愁雲萬古兮明月靈均之寃兮孰能¶
銷其氣靈均之愁兮孰能釋其結來者之取(集作/自)鑒兮¶
無致恨於牙孽¶
　　　反招魂(并/序)　　　　　　　　前　人¶
屈原作大招魂(或云景差作/疑不能明)宋玉作招魂皮子以為忠¶
<pb:KR4h0022_WYG_356-10a>¶
放不如守介而死奚招魂為故作反招魂一篇以辨之¶
辭曰承溟涬之命兮付余才以(一作/而)輔君君既不得乎¶
志兮余飄飄而播遷余將蕩大空而就㓕兮君又招余¶
俾復身余詣帝以請訣兮帝俾巫陽以筮云巫陽御(一/作)¶
(語/)余以不可歸兮故作詞以招魂(集作/君)乃下招曰君(集/作)¶
(余/)兮歸來故都愼不可留些其君雄虺兮其民封狐些¶
食民之肝膈以為其肉兮摘民之髮膚以為其衣些朝¶
刀鋸而暮鼎鑊兮上曖昧而下墨呆(上眉/下癡)些君兮來歸¶
<pb:KR4h0022_WYG_356-10b>¶
故都愼不可留些余昔為比干之魂兮干僇而余去些¶
未聞干貪生以自招兮余竟㓗其所處些君兮歸來故¶
都愼不可留些余昔為伍胥之魂兮胥僇而余逝些未¶
聞胥貪位以惜生兮執屬鏤而不滯些君兮歸來故都¶
愼不可留些余昔為𢎞演之魂兮演自殘而余行些未¶
聞演惜命以不死兮俾其義而義明些君兮歸來故都¶
愼不可留些帝命余以輔君兮亦以君之忠介自今以¶
忠而見聞歟尚盤桓而有待些將自富貴而入覊旅兮¶
<pb:KR4h0022_WYG_356-11a>¶
其志乃悔些將戀骨肉而惜家族兮何不自裁(去/聲)些梟¶
食母而鏡(集作/獍)食父兮見禽獸之為生些苟兇殘者眉¶
夀兮食梟鏡(集作/獍)之(集作/而)同名些君乎愼勿懐故都之¶
戀歸來乎余為君存千古忠烈之榮名(集作/枯)些¶
　　　悼賈(并/序)　　　　　　　　　前　人¶
余嘗讀賈誼新書見其經濟之學大矣哉真命世王佐¶
之才也自漢氏革嬴髙祖得於矢石不暇延儒生(文粹/作人)¶
及為天子制缺度弛處華而夷是時獨有叔孫生能定¶
<pb:KR4h0022_WYG_356-11b>¶
朝儀其制未悉唯生草其書欲以制屈諸侯推定正朔¶
調革輿服通流貨幣天不祐漢絳灌興謗竟枉其道出¶
傅湘南(集作/沅)生自以不得志哀屈平之放逐及渡沅(文/粹)¶
(無此/字)湘沉文以弔之故其辭曰&KR0008;(丑離/切)九州而相君兮¶
何必懐此都也(一作此/故都)噫余釋生之意矣當戰國時屈¶
平不用於荆則有齊趙秦魏矣何不捨荆而相他國乎¶
余謂平雖遭靳尚子蘭之讒不忍舎同姓之邦為他國¶
之相宜矣然則生之見棄又甚於平當漢時舎乎帝則¶
<pb:KR4h0022_WYG_356-12a>¶
為諸侯矣如適諸侯則新書之文抑諸侯而尊天子也¶
捨諸侯則胡越矣如適胡越則新書之文㓕胡越而崇¶
中夏也是以其心切其憤深其詞隠而麗其藻傷而雅¶
余悲生哀平之見棄又生不能自明(一作/用)其道嗚呼聖¶
賢之文與道也求知與用苟不在於一時而在于百世¶
之後者乎其生之哀平歟余之悲生歟吾之道也廢與¶
用幸未可知但不知百世之後得其文而存之者復何¶
人也咸通癸未中南浮至沅湘復沉文以悼之其詞曰¶
<pb:KR4h0022_WYG_356-12b>¶
粤炎緒之媽綿兮其國度之未彰天錫生以命理兮冀¶
其道之益光偉呉公之知賢兮道其名於文皇既&KR0008;(音/刃)¶
&KR0146;(音/軫)以召之兮遂位之於上庠愍耄儒之憃窒(集作/愚)兮¶
對天問(文粹作/懟天間)之不臧既羣愚之讓俊兮馳其譽之煌¶
煌嘆(集作/嗟)大漢之丕緒兮蚪其賢於汙潢上下溷而不¶
分兮議削制於驕王殺僇棼而不制兮斷捽胡與(集作/其)¶
冦攘羗虜坌以侵華兮曾不能以抑強餌其嗜之延延¶
兮寔(一作/定)三代之計良念五徳之更承兮論尵結而不¶
<pb:KR4h0022_WYG_356-13a>¶
綱乃秉臆以興說兮數用五而色上(文粹/作尚)黄又諸侯以¶
開國兮輸其租於咸陽曾不得以撫民兮俾其君兮可¶
忘請紆&KR0008;(音/愚)以乗印兮各馳化于所疆上既說而欲大¶
通兮遭絳灌于東陽道既擯兮何明何出傳于三(集作/於阮)¶
湘侼(音/敖)沅波之滃(集作/翁)洫兮或漁(集作/漾)棹以夷猶望靈¶
均之没所兮顮(音/頻)其心之怊怊臨汨羅之浩漾兮想懐¶
沙之幽憂森(一作/卉)樛蘿以蓊鬱兮時&KR0008;狖以相號霧雨¶
暗于北渚&KR1599;䗤毒乎芳洲景黯沮以不明兮若夫悼乎¶
<pb:KR4h0022_WYG_356-13b>¶
離騷香依依兮杜若韻凄凄(集作/萋萋)兮䔁&KR0034;(上音栗/下音勞)山隠¶
隠以掃空兮煙㣲㣲而澹(集作/淡)秋吾不知所感兮淚懭¶
悢以横流當抱憤于渺藩兮曽無足以少休既菼薍以¶
傷思兮聞(集作/又)鵂鶹而動愁嗚呼哀哉世既不平頷(吾/感)¶
(切/)吾道以為非兮吾復何依蘋蘭憔悴兮稂莠繁滋麟¶
鳯匿跡兮梟鏡(文粹/作獍)騰威憒(文粹/作哲)匠罷斤(文粹/作斧)兮拙者¶
搆之離婁閉目兮瞽者揚眉子都蒙袂兮敦洽騁姿嗚¶
呼哀哉亦先生之尤也貽其世之不可兮何不觧而去¶
<pb:KR4h0022_WYG_356-14a>¶
位文垂萬世之名兮取舎在此奚自取謗於童羖兮乃¶
憫然而為累蓋伊尹三就五就之心兮冀其民之可治¶
奈惛惛之不悟兮又被之以非議幸一人之再覺兮答¶
受釐之奥義既孱王以墮駕兮乃寃慟而已矣訊曰君¶
不明兮莫我知幽都寂兮和涕歸文懸日月兮俟後聖¶
用之大故忽兮其何足悲¶
　¶
　¶
<pb:KR4h0022_WYG_356-14b>¶
　¶
　¶
　¶
　¶
　¶
　¶
　¶
　文苑英華巻三百五十六¶
