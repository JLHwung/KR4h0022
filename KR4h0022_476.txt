# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:51.464748
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百七十六
<pb:KR4h0022_WYG_476-1a>¶
欽定四庫全書¶
　文苑英華巻四百七十六　宋　李昉等　編¶
　䇿問二十八道¶
　　中書試進士䇿問二道¶
　　吏部試上書人䇿問三道¶
　　䇿問明經八道¶
　　道舉䇿問二道¶
　　𢎞文崇文生問一道¶
<pb:KR4h0022_WYG_476-1b>¶
　　禮部䇿試進士問五道¶
　　又明經䇿問七道¶
　　貞元十三年中書試進士䇿問二道¶
　　　　　　　　　　　　　　　權德輿¶
　　　第一問¶
問先師之言辨君子小人而已勸學則舉六蔽咸事則¶
稱九德推其性類又極於是矣孟軻之數聖者有清有¶
和文子之言人位上五下五列夷惠於天縱頗有所疑¶
<pb:KR4h0022_WYG_476-2a>¶
况牛馬於最靈豈為至當班固之古今表劉邵之人物¶
志品第乖逆(集作/迕)或鈎摭纎㣲誠有可觀恐未(集作/非)盡¶
善既強為已之學必有析理之精敬俟嘉言以祛未逹¶
　　　第二問¶
問乃者西裔背盟勞師備塞今戎王自斃邉遽以聞而¶
議者或曰因其䘮而弔之可以息人或曰乗其虗而伐¶
之可以闢地或曰夷實無厭兵者危事皆所以疲中國¶
也不若如故是三者必有可採思而辨之¶
<pb:KR4h0022_WYG_476-2b>¶
　　元和元年吏部試上書人䇿問三道¶
　　　　　　　　　　　　　　　前　人¶
　　　第一道¶
問天下理本繫於朝廷乃者夏州阻命益部干紀皇帝¶
神武制勝指期致誅二方晏清九有貞觀紀律載新於¶
耳目爵命畢集於勲賢内脩八柄外𢎞九法教理刑政¶
之要制軍詰禁之宜使人皆嚮方兵不復用一其禮俗¶
以致和平酌於古而行於今舉其大而遺其細佇逹聦¶
<pb:KR4h0022_WYG_476-3a>¶
聽子其昌言¶
　　　第二道¶
問聖人虚心思天下之理至矣求天下之士勤矣搜於¶
中林縻以好爵者徃徃至焉君子澡身聚學被褐藏噐¶
方伯上薦賁然而來與夫充賦計偕者異而論也其何¶
以佐理道陳嘉猷去徭戍而徼塞無虞减農征而財用¶
不乏子(集作/固)所藴積悉期指明¶
　　　第三道¶
<pb:KR4h0022_WYG_476-3b>¶
問四方之人萃於選部六品以下繫有司積資者豈盡¶
獲吏能考言者或見遺敏行一日之鍳固不能周四方¶
所稽亦慮未盡近日甸内逹於海隅命官親人利病所¶
屬欲使舉皆稱軄吏必首(集作/當)公則輪轅適宜鰥寡受¶
賜企聞體要一二言之¶
　　䇿問明經八道¶
　　　左氏傳第一道¶
問魯史之文先師用明於王道漢武之代左氏不列於¶
<pb:KR4h0022_WYG_476-4a>¶
學官誠義例之可觀(集作/徴)終誣艶而多失鳳凰啟兆陳¶
氏不得不昌鸜鵒成謡季氏不得不叛既未然於前定¶
於立教而謂何同耻釋經豈其如是夏五之闕雖繫月¶
而何嫌艮八之占於兼山為何象因生因諡未詳命氏¶
之殊德命類命請數制名之義(集作/一)生既充賦無辭説¶
經¶
　　　禮記第二道(五經明經𢎞/文崇文生同)¶
問冠婚成人著代之義一獻之饗舅姑先降以奠酬三¶
<pb:KR4h0022_WYG_476-4b>¶
加彌尊母兄皆拜而為禮責婦順而則可於子道而謂¶
何一與之齊終身不改而夷狄有問服二姓之合為重¶
而孔門多出妻蹈白刃或易於中庸引重鼎奚列於儒¶
行裼裘襲裘之制繼别繼禰之差生既講聞佇觀詳辨¶
　　　周禮第三道¶
問周制六官以倡九牧分事任之廣計名物之多下士¶
吏胥類頗繁於冗食上農播殖力或屈於財征簡則易¶
從寡能理衆疑宋母之失實豈周公之信然今欲舉司¶
<pb:KR4h0022_WYG_476-5a>¶
徒之三物教賔興之六藝又慮樂舞未通於韶濩徒玩¶
干旄鄉射有昧於和容務持弓矢適廢術學豈資賢能¶
至若六變八變致神祗之格天産地産有禮樂之防忝¶
貳春官企聞詳説¶
　　　周易第四道¶
問作易者其有憂患乎又曰樂天知命故不憂鼓天下¶
之動者存乎辭又曰吉人之辭寡寂然不動則感而遂¶
通見㡬而作乃不俟終日豈各有所趣幸備言其方至¶
<pb:KR4h0022_WYG_476-5b>¶
若巽之於人為廣顙白眼坎之於馬為羙脊薄蹄誠曲¶
成以彌綸何取象之鎻細佇聞體要然後忘言¶
　　　尚書第五道¶
問堯之文思也命羲和四嶽敬授人時其道巍巍矣舜¶
之登庸也則流放竄殛考績黜陟熈帝載而亮天工者¶
二十有二人其理昭昭矣至禹則别九州導九河分五¶
服建五長辛壬癸甲荒度土功其勤云云矣夫以陶唐¶
虞夏皆聖人也而勞逸斯殊豈時不得不然復道有所¶
<pb:KR4h0022_WYG_476-6a>¶
不及何事功𤣥德煩簡相去之逺耶願聞其説¶
　　　毛詩第六道(五經明/經同)¶
問三綱之道有君臣焉有父子焉周南召南以風化于¶
天下闗雎鵲巢乃首於夫婦舉后妃曷若先天子羙夫¶
人曷若稱諸侯豈自邇而及遐将舉細而明大又太師¶
所採孔聖所刪以時則齊襄先於衞頃以地則魏土褊¶
於晉境未詳差次何所後先一言雖蔽於無邪六義乃¶
先於譎諫既歌乃必類何失之於愚理或出於鄭箋言¶
<pb:KR4h0022_WYG_476-6b>¶
無憚於匡説¶
　　　糓梁傳第七道¶
問褒貶之書宣父約於史氏清婉之傳卜商授於門人¶
經有體元且無訓説日稱夜食頗近迂異徴秃𦕈之脩¶
聘聚綦輙之方言晉大夫奚俟於偕行衛公子豈名其¶
天疾隠居攝以崇譲鄭討叛以㓕親未曰申邪寜為積¶
慮鄒氏夾氏學既不博(集作/傳)尸子沈子復為何者鄙夫¶
未逹有佇嘉言¶
<pb:KR4h0022_WYG_476-7a>¶
　　　論語第八道(明經𢎞文/崇文生同)¶
問子曰君子無終食之間違仁又曰仁逺乎哉則子文¶
之忠文子之清由也之果求也之藝皆曰不知其仁豈¶
盡非君子耶胡為乎登夫子之門而稱齊楚之賢大夫¶
也其愚如愚寗武與顔生孰愈三思三省季文子與曽¶
子孰優虞仲隠居以放言下惠辱身以降志頗殊取捨¶
皆曰逸賢探索精㣲當有師説¶
　　道舉䇿問二道¶
<pb:KR4h0022_WYG_476-7b>¶
　　　南華經第一道¶
問安時處順泊然懸觧至人之心也故曰材全而德不¶
形又曰休影息迹與夫五漿先饋履滿户外者固不侔¶
矣然則以紀渻之養鷄痀僂之承蜩匠石之運斤梓慶¶
之削鐻用志不分移於教化則萬物之相刃相靡者悠¶
然而順闇然而和奚在於與無趾無眼之徒支離形德¶
然後為德耶願聞其説¶
　　　通𤣥經第二道¶
<pb:KR4h0022_WYG_476-8a>¶
問文子𤣥虚師其言於老氏計然富利得其術者朱公¶
疑傳記之或差何本末之相逺人分五位智辨居忠信¶
之前體包五藏耳目乖肺肝之中皆何故耶當有其説¶
至於積德積怨實昧其圖上義下仁願聆其㫖大辨若¶
訥大道甚夷豈在顛之倒之使學者泥而不通也¶
　　　𢎞文崇文生問一道¶
問鄊賦國庠已有定制又闢兩舘以延諸生蓋砥礪貴¶
㳺而進之於學也二三子江夏童年頗聞岐嶷舞雩春¶
<pb:KR4h0022_WYG_476-8b>¶
服皆已鮮明雖異賔興亦稱講業於經書所好何句於¶
古哲所慕何人兼陳從政之方用辨保家之美¶
　　貞元二十一年禮部䇿問五道¶
　　　第一道¶
問古之善為政者在得人而已在求理而已周以功德¶
詔爵禄秦以農戰居軄員漢武帝詔察茂異可以為將¶
相者夫功與德非常才所及也農與戰非筮仕所宜也¶
安危注意之重非設科可俟也是三者固有利病幸錯¶
<pb:KR4h0022_WYG_476-9a>¶
綜言之又三&KR0244;之宜九品之法或計户以貢士或限年¶
以入官事有可行法有可採制度當否悉期指明¶
　　　第二道¶
問夏殷周之政忠敬文之道承弊以救始終循環而上¶
自五帝不言三統豈備有其政或史失其傳嬴劉而下¶
教化所尚歴代相變其事如何豈風俗漸靡不登於古¶
復救之之道有所未至耶國家化光三代首冠百王固¶
以忠厚勝兹文弊前代損益佇聞討論&KR0205;數之中所希¶
<pb:KR4h0022_WYG_476-9b>¶
體要也¶
　　　第三道¶
問古者士足以理官業工足以備噐用啇足以通貨賄¶
而農者居多所以務三時之功有九年之蓄用阜其業¶
實藏於人乃者惰游相因頗復去本今皇帝勵精至化¶
在宥萬方德音聖澤際天接地凡𢎞於理道者無不至¶
也裕於齊人者無不被也而又詢吏禄公田之制稽財¶
征𣙜筦之宜使羣有司質政損益庶官匹士皆得上言¶
<pb:KR4h0022_WYG_476-10a>¶
衆君子躬先師之儒生盛聖之代佇兹嘉話當薦所聞¶
　　　第四道¶
問昔伊尹酒保傅説胥靡竟昌殷道以阜王業春秋時¶
觀丁父彭仲爽申卻之俘也克州蓼朝陳蔡楚邦頼之¶
漢廷韓安國徒中拜二千石張釋之以貲為郎並稱名¶
臣焯叙前史然則俘徒作役或財用自發前代取之而¶
得人如是魏晉已降流品漸分筮仕之初率先文學或¶
薦賢推擇皆秀發州閭而致理之風頗未及(集作/反)古豈¶
<pb:KR4h0022_WYG_476-10b>¶
朴㪚寖乆或求之大精其故何也(集作斯/故何也)常有所憤(集/作)¶
(常有/所懵)今四門大闢百度惟貞執事者固欲上副聦明悉¶
搜才實幸酌古道指陳所宜¶
　　　第五道¶
問言身之文也又曰灼於中必文於外司馬相如揚雄¶
藉甚漢廷其文盛矣或奏琴心而滌器或賛符命以投¶
閣其於溺情敗度又奚俟(集作/事)於文章耶至若孔融禰¶
衡夸傲於代禍不旋踵何可勝言两漢亦有質朴敦厚¶
<pb:KR4h0022_WYG_476-11a>¶
之科亷清孝順之舉皆本於行而遺其文復何如哉為¶
辨其説¶
　　明經䇿問七道¶
　　　左氏傳問一道¶
問春秋者以仲尼明周公之志而脩經丘明受仲尼之¶
經而為傳元凱悦丘明之傳而為注然則夫子感獲麟¶
之無應因絶筆以寄詞作為褒貶使有勸懼是則聖人¶
無位者之為政也其於筆削義例豈皆用周法耶左氏¶
<pb:KR4h0022_WYG_476-11b>¶
有無經之傳杜氏又錯傳分經誠多艶富慮失根本既¶
學於是頗嘗思乎¶
　　　禮記第二道¶
問大學有明德之道中庸有盡性之術闕里𢎞教㣲言¶
在兹聖而無位不敢作禮樂時當有聞所以先氣志然¶
則得甫申之佐猶曰降神處定哀之時亦嘗問政致知¶
自當乎格物夣奠奚歎(集作/難非)於宗予必若待文王之無¶
憂遭虞帝之大德然後凝道孰為致君爾其深惟以判¶
<pb:KR4h0022_WYG_476-12a>¶
其(集作/斯)惑¶
　　　周易第三道¶
問㓗净精㣲研幾通變伏羲重其象文王演其辭設位¶
盡通於三極脩德豈惟於九卦何思何慮既宜以同歸¶
先甲先庚乃詳於出令儉德避難頗殊蹇蹇之風趨時¶
貴近方異謙謙之吉窮理盡性之奥入神致用之精乾¶
元用九之則大衍虛一之數成性有存存之道知㡬窮¶
至至之原此所講聞試陳要(集作/崔)略¶
<pb:KR4h0022_WYG_476-12b>¶
　　　尚書第四道¶
問洪範之美大同也曰子孫其逢吉數五福也曰考終¶
命皆其極致也至若允恭克譲而生丹朱方命圮族乃¶
産神禹何吉㓙之相戾也金縢請命方秉珪以植璧元¶
龜習吉乃啟鑰而見書豈賦命之可移也絶地天通未¶
詳厥理血流漂杵何乃溢言待問而來幸(集作/宜)陳師説¶
　　　毛詩第五道¶
問風化天下形於詠歌辨理代(英華作/治世非)之音厚人倫之¶
<pb:KR4h0022_WYG_476-13a>¶
道𨚍&KR0352;褊小尚列于篇楚宋奥區豈無其什變風雅者¶
起於何代動天地者本自何詩南陔白華亡其辭而不¶
獲谷風黄鳥同其目而不刋舉毛鄭之異同辨齊魯之¶
傳授(一有/正字)墻面而立既非其徒觧(一有/人字)頥之言斯有所¶
望¶
　　　榖梁傳第六道¶
問榖梁名經興於魯學劉向(闕/)　稱於漢朝或貶絶過¶
深或象類無據非立異姓乃以(闕/)㓕成文同乎他人豈¶
<pb:KR4h0022_WYG_476-13b>¶
謂齊侯之子異類頗甚後學景從諱親諱賢當舉其例¶
耳理目理幸數其言何詞所謂近於情何義所謂失於¶
短凡厥師授為予明之¶
　　　論語第七道¶
問夫子以天縱之聖畏匡厄陳行合神明故(集作/固)乆於¶
丘禱將行理道奚矢於天厭對社栗之問宰我强通歎¶
山梁之時仲由未逹季氏旅岱冉求莫救皆見稱於逹¶
者或纔比於具臣嘗肄善言顧多滯義末巻載游夏之¶
<pb:KR4h0022_WYG_476-14a>¶
事終篇紀舜禹之詞頗疑不倫可以敷暢¶
　¶
　¶
　¶
　¶
　¶
　¶
　¶
<pb:KR4h0022_WYG_476-14b>¶
　¶
　¶
　¶
　¶
　¶
　¶
　¶
　文苑英華巻四百七十六¶
