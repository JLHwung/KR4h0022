# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:40.315935
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六十二
<pb:KR4h0022_WYG_062-1a>¶
欽定四庫全書¶
　文苑英華卷六十二　　　宋　李昉等　編¶
　儒學二¶
　　漢章帝白虎殿觀諸儒講五經賦一首¶
　　貢士謁文宣王賦一首¶
　　貢舉人見於含元殿賦一首¶
　　人不學不知道賦一首　重寸隂於尺璧賦一首¶
　　惜分隂賦一首　　　　學植(左傳/作殖)賦一首¶
<pb:KR4h0022_WYG_062-1b>¶
　　學然後知不足賦一首　文戰賦一首¶
　　解議圍賦一首¶
　　　漢章帝白虎殿觀諸儒講五經賦(以髙㑹群儒/討論正義為)¶
　　　　(韻/)　　　　　　　　　　李　程¶
漢章帝以文敎式孚象德崇儒倣石渠徵校文之所配¶
白虎集青衿之徒於是發明詔下皇都宏辯者憤憤悱¶
悱博議者雲萃風趨所以讃揚政理豈惟探討典謨爾¶
其高觀洞開鴻儒四㑹擅古今之美為皇王之最八索¶
<pb:KR4h0022_WYG_062-2a>¶
九丘之籍理析異同三墳五典之書義分小大舉兩端¶
而擬議興百代而沙汰既理貫於中亦聲聞於外實鈎¶
深而索隠况致逺而情髙信積學而無倦豈待問而有¶
勞談柄乍揮振冠蓋之岌岌詞源忽注㵼江海之滔滔¶
將以演制度之善論威儀之盛撮五經之閫閾為九流¶
之龜鏡連山魯史自此而刋禮義詩書自兹乃正夫如¶
是始可以化人倫施國柄有典有則惟明惟聖上知恭¶
勤下審教令然後代有等威理歸清净懿哉釋鈐鍵之¶
<pb:KR4h0022_WYG_062-2b>¶
樞奥賾精微而討論疑之者風散氷釋學之者理順義¶
存可以明乎褒貶從其簡易貢别九州興窮六義豈惟¶
槭之説蓋亦識之智今我后化叶人文莫羣陋漢日越¶
堯君觀其環林森森璧池浩浩鴻儒碩生旦夕探討曲¶
盡庶彚旁流聖造則知儒者可為帝王之師保¶
　　　貢士謁文宣王賦(以題/為韻)　　　黎　逢¶
聖人没而教在明王興而道宣命上公以陳信展大禮¶
以登賢觴酒豆肉金鏞筦懸致克禋以如在當質明而¶
<pb:KR4h0022_WYG_062-3a>¶
不愆祁祁諸生必恭敬止廓廣庭以容衆峩髙冠以脩¶
已臨奠獻之筵肅造秀之士階間儼以成列槐隂布以¶
如市將備禮於先師遂儲精於祝史于以致君恢復王¶
化𢎞闡人文磬音繼於夜杵燭影迎於朝雲見曲暢於¶
和易知具歆於苾芬肅肅階戺隂隂門闕喬木棲於暮¶
煙前軒滿於行月羣士沓而歳至庻工齊而曉謁上𤣥¶
酒以清滌間朱絃而踈越齊百王於建號歴千古而未¶
歇蓋以敎俟天地而不朽功格宇宙而不伐不朽故可¶
<pb:KR4h0022_WYG_062-3b>¶
貴不伐故彌彰仰而不及融然有光實横被於歴代獨¶
崇輝於帝唐徳教不輟王猷有昌日尊師於朝歳求士¶
於鄉教之於右塾登之於上庠知本末之可務亦師師¶
而不忘將歴試於宗伯必先謁於素王古先哲君任土¶
以作貢洪惟我后嘉善而容衆猶冀獲師於卜獲相於¶
夢時哉康哉冝阿閣之巢鳯¶
　　　貢舉人見於含元殿賦(以題中/字為韻)失　名¶
國家開文學之科旁求英彦爰將貢於禮闈命先叅於¶
<pb:KR4h0022_WYG_062-4a>¶
秘殿欲使懐才抱噐自此鷹揚當令較伎呈能從玆豹¶
變是以儒風益振睿澤惟新設薦舉為教化之本致朝¶
見為榮貴之因庻使八紘碧嶂絶卧雲之士遂令萬歳¶
彤庭觀獻賦之人莫不張文柄以旁羅詔諸侯而上貢¶
俾離邦去里若攀龍附鳳或禀間生之瑞出則驚人或¶
懐希代之珍來皆動衆期羙禄必取期殊科必中莫不¶
逺凑天闕争趨帝閽曹劉麏至賈馬雲屯當仲冬月候¶
丹禁門于時銅壺尚滴粉壁猶昏驪駒波躍蠟炬星繁¶
<pb:KR4h0022_WYG_062-4b>¶
俄而鐘斷長樂殿啓含元中使森而鶴立諸生凛以駿¶
奔進揖退揚儼褒衣而設禮左旋右折俯丹陛以陳言¶
曰臣等才非可升徳非可舉幸以辭乎海上達彼君所¶
今則凝神注目無非繡户金鋪接踵比肩盡是鴻儔鶴¶
侣歡聲數四周覽再三散漫而龍池霧起參差而宫樹¶
烟含旣而中貴遥宣勞卿逺見咸精筆陣勉赴文戰時¶
康俗泰終有待於英髦擇善搜賢本無遺於寒賤諸生¶
乃退行列整簮裾瞻鳯扆獻玉除俟青春而變化有望¶
<pb:KR4h0022_WYG_062-5a>¶
當聖意而光輝有餘集鴻都而固難比矣會虎觀而未¶
可加歟則唐之盛也堯舜不如¶
　　　人不學不知道賦(以學然後知/不足為韻)失　名¶
君子之為道也敦詩書説禮樂俾其潤身而浴徳克已¶
而志學亦猶嘉肴在噐良玉抱璞肴之知味旣因於甞¶
玉之成功必由於琢物旣肖旃士亦宜然知此道者必¶
勤學焉若夫即其講肄齒以胄筵儒風是習素業斯傳¶
以三墳五典為本以八索九丘為先存乎博奥究其精¶
<pb:KR4h0022_WYG_062-5b>¶
研漁獵乎六籍之内牢籠乎百氏之前得用而行將陳¶
力於休明之代自强不息必苦節於少壯之年於是慎¶
擇其師審取其友師之嚴則尊敬而匪懈友之直則切¶
磋而可乆志有所立言無所苟講道徳必探其本源進¶
禮樂必盡其先後故業就而青紫可拾噐成而瑚璉自¶
負(闕/)¶
<pb:KR4h0022_WYG_062-6a>¶
　¶
　¶
　¶
　¶
　¶
　　　重寸隂於尺璧賦　　　　　王　起¶
(闕/)¶
　¶
<pb:KR4h0022_WYG_062-6b>¶
　¶
　¶
　¶
　¶
　¶
　¶
至若苦心無虧勵志罔移千里而笈是負三年而園不¶
窺孫敬之户長閉仲舒之幃晝埀冬映雪而無倦夜聚¶
<pb:KR4h0022_WYG_062-7a>¶
螢而罔疲爾乃傾心葵藿属目桑榆郊影不留於北陸¶
林光或改於東隅則尺璧可輕自可抵於烏鵲寸晷所¶
重恨難繫於白駒固在夫學如不及寧務夫執而不趨¶
是知務彼乾乾瞻其杲杲將以求雲霄之路亦以得青¶
紫之道自然披褐懐玉滿堂獲寳向若貴温潤之姿賤¶
荏苒之時光收皎皎景失遲遲則如琢如磨未能保其¶
琬琰一寒一暑空見迫於崦嵫則知潤身之徳將貽後¶
學尚鄙滿籯之金爰取沉河之璞况乎日就月將今是¶
<pb:KR4h0022_WYG_062-7b>¶
昨非六藝逺學所以知微則捐谷之中(乃用抵璧/於谷事)自可¶
棄其虹彩測圭之下實有愛於烏輝别有功名未録行¶
古之躅時難冄得嗟晼晩於扶桑寳在不貪賤璘玢之¶
如玉此大禹之所以成績得不述之而自勗¶
　　　惜分隂賦(以光景難駐賢/哲無怠為韻)　　蔣　防¶
君子自彊惜分隂於短刻期碩學於縑緗念冉冉之特¶
移非徒愛景惜依依之為戀足冀廻光每正中而圭表¶
常懼减於毫芒事且異於秉燭理寧同於息影崇樹在¶
<pb:KR4h0022_WYG_062-8a>¶
乎功名淹速繼於時景苟不競夫分寸亦何期乎悠永¶
三冬未就實有念於錙銖九仭將成顧無虧於俄頃當¶
其南軒向晝北戸初寒微照悠揚而漸短斜輝晼晩而¶
將殘分以惜焉豈少私而寡慾時之至也諒失易而得¶
難及其躔次當留光華未暮宜草草以不息希曀曀而¶
常駐出處無瑕故垂法於前賢徃來不遑見遺履之莫¶
顧旣目擊而眷眷亦心想而專專况志業之難就當清¶
隂之屢遷莫不以日繫月以時繫年是宜向微秒而重¶
<pb:KR4h0022_WYG_062-8b>¶
矣何得在斯須而舎旃不然夏后何以為聖陶公曷足¶
稱賢於焉激功(疑作/切)仰兹先哲彼分晷而莫駐此寸隂¶
而靡輟不食不寢載勉於勞者之心以遨以遊誠乖乎¶
志士之節皎皎白駒若有若無雖長繩莫得繫於桑野¶
長戈不能却彼泉隅今則曖昧斯在瞬息不改宜乎陋¶
韞石之騰輝輕天(疑作/尺)璧之殊彩庻立功而立事故不¶
愆而不怠¶
　　　學植(左傳/作殖)賦(以深根固柢無/使將落為韻)張　泰¶
<pb:KR4h0022_WYG_062-9a>¶
學者人之本也必資乎窮要道勵專心故假農以為喻¶
將克已而攸箴筆力載耕旣研精而不倦情田以耨將¶
覃思而惟深懿兹善喻豐滋是務當勤勞而有獲豈㓕¶
裂而不固種徳潜潤比土膏之勃興脩業大成方雲稼¶
之森布切磋討論將究其根孜孜而其功且倍矻矻而¶
其教彌尊苟惰以自安則耒耜之用廢習而不輟則藨¶
蓘之道存藴經笥而煥乎旣庻成行業而油然寔繁且¶
夫以兹訓語譬彼樹藝學者在清其本末農者在立其¶
<pb:KR4h0022_WYG_062-9b>¶
根柢庻存心而有補期竭力而無替顧三冬之足用且¶
俟經時異四體之不勤而能望歳其道旣敷其志不渝¶
自微至著生有於無厥修乃來類京坻之可積不思則¶
罔同水旱之是虞原夫匪獨化人聿兼為已寧徒取於¶
披閱固可移於任使功成乆習宋人之揠足傷事不兩¶
全樊遲之學誠鄙稽其存於日省就此月將覩專專以¶
開帙嫓汲汲而築場勞而無怠焉奚必乎四之日禄在¶
其中矣可期乎萬斯箱客有服膺糟粕惟善是樂恒慮¶
<pb:KR4h0022_WYG_062-10a>¶
失而不逮詎懐安而自若取(疑作/敢)竊比於農夫懼見逢¶
於搖落¶
　　　學然後知不足賦(以君子强志然/後成立為韻)雍　陶¶
士有倦乎耕耘求其典墳每下學以為已期千禄而事¶
君雖歴三冬詞軋軋而未能足用雖觀百氏意歉歉而¶
常如闕聞復得散秩(一作/帙)如初功(疑作/攻)堅兹始謂尺璧¶
兮易得歎分隂之難止隱居就道欲名埀於千萬年嗜¶
學從師將繼志於二三子當其敦詩説禮存誠自强恃¶
<pb:KR4h0022_WYG_062-10b>¶
少壯而能勉勵懼老大而有悲傷儆覆簣之遺事慕絶¶
編以同芳親賔兮莫徃莫來晝夜兮無怠無荒始勵已¶
而功(疑/)誠為矻矻乃收心而貴復學茫茫豈九流之深¶
豈六義之秘抑由懵學者請益而尚少雖勤而未至又¶
安得食而求飽困而欲寐忘匡民(疑作/氏)之心無蘇君之¶
志由是其意彌堅其業彌専開巻且爾服膺拳然不出¶
戸期知萬里不下帷寧止三年欲罷不能所求廣矣大¶
矣以思無益故得藏焉脩焉始也儻易足於謏聞無求¶
<pb:KR4h0022_WYG_062-11a>¶
備乎講究顧羣籍而是棄雖勤師而莫誘若然者足見¶
微功併棄於前洪名疾没於後所以大噐不愧晩成時¶
習以資其學殖日就而冀其經明静而專敞(疑/)而立旣¶
勤勤而曽不息又孜孜兮如不及大矣哉學者之心信¶
地芥而必拾¶
　　　文戰賦(以士之角文當/如戰敵為韻)　　　林　滋¶
為學之人㑹友以文念斯文之樞要無極將一戰而是¶
非可分索隱窮微旣不愆於夫子解紛挫銳爰取譬於¶
<pb:KR4h0022_WYG_062-11b>¶
將軍由是推匪石之心召如林之士六籍之奥斯究萬¶
夫之雄莫擬且曰戰也者所以分勝敗之端文也者所¶
以明盛衰之理必將抑浮偽考深㫖措詞苟得於朝聞¶
遊刄寧甘於夕死是用徴師於代(疑作/伐)善之所命將於¶
角勝之場鶚視而鵝鸛斯列豹變而貔貅莫當利口從¶
横已有摧堅之意雄姿踴躍那無露穎之囊得失未分¶
切磋斯見弛張旣出於心術向背寧虞於色戰忠為甲¶
而信為胄豈憚重圍筆有陣而詞有鋒誠能萬變旣區¶
<pb:KR4h0022_WYG_062-12a>¶
以别矣乃則而象之拂緗袠作皷鼙之響巻絳紗為旌¶
斾之姿波駭九流苟再揚而盡委心攅百箭終一貫而¶
無遺乃考擊蒙諒無前敵决勝旣返於三隅請命俄分¶
於四壁是以及門之子互騁其成功無勇之徒空悲於¶
敗績已而探討無餘詞林宴如九合之剛腸斯弭千里¶
之秘思潜舒深淺旣分盡洗兵於學海姦回云革皆棄¶
甲於徳車盖以振此芳塵仰于先覺苟能立分於閫閾¶
曷愧坐籌於帷幄今則㐲(疑作/仗)其信志其學幸從戰之¶
<pb:KR4h0022_WYG_062-12b>¶
有聞願無慙於挫角¶
　　　觧議圍賦(以詞理精通釋/然自潰為韻)　　浩虗舟¶
王子猷之延賔暇時偶切磋於經史遂交戰於言詞出¶
竒而彼力方壯向敵而吾矛莫持阻辯口而不通去來¶
都絶閉赤城之深固中外生疑旣而謝婦側聆翠幃潜¶
至察攻討之餘勢知勝敗之有自情田遂闢縱堂上之¶
竒兵靈府忽開出身中之利噐是用自伐期乎不争因¶
漁獵之近習得籌謀之至精縱吟嘯為皷鼙之雄倍増¶
<pb:KR4h0022_WYG_062-13a>¶
其勇察顔色為風雲之候暗識其情然後以徳而攻當¶
無向背迎心石以奔北望詞鋒而辭(疑/)潰一來一徃環¶
回於文苑之間或否或臧蹂躪於儒林之内已而容勢¶
相懸抵摧莫前擊觸而剛腸已折交侵而銳氣難全去¶
不可迯顧咽喉之絶矣敗無相救覺唇齒之茫然觀夫¶
忠甲不免(疑/)徳藩何益望風而堅勁不保挫氣而秉持¶
盡釋俄執訊於折角將犒師於重席驗運輸而經笥不¶
窮察苞裹而智囊猶積是以扞格斯闢書文必同逆無¶
<pb:KR4h0022_WYG_062-13b>¶
不服滯無不通義櫓罷持倒載於徳車之上仁寳悉獲¶
横行於王道之中故得學海長清言讎不起百家咸凑¶
其軌轍六籍各分其疆理是使孤陋寡聞之徒永願伏¶
膺而已¶
　¶
　¶
　¶
　文苑英華巻六十二¶
