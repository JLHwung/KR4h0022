# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:39.465874
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷十四
<pb:KR4h0022_WYG_014-1a>¶
欽定四庫全書¶
　文苑英華巻十四　　　宋　李昉等　編¶
　天象十四¶
　　喜雨賦一首　　　　奉和聖製喜雨賦五首¶
　　賀雨賦一首　　　　秋霖賦一首¶
　　雨不破塊賦一首　　宻雨如散&KR0093;賦一首¶
　　　喜雨賦　　　　　　　　　唐𤣥宗(見張説/集中)¶
仰重華之齊政歩文命之彜倫何天道之云逺亦明徴¶
<pb:KR4h0022_WYG_014-1b>¶
之在人迄中夏而自春遘&KR0317;陽而為亢雲重結而復解¶
雨纔滴而還障山祠植珪而不答田畯倚耒而怊悵京¶
兆來奏音官撰曲将土龍而矯首請神巫而頓足彼有¶
慿而可舉予何抑而未許恐嵗凶之及人寧天譴於我¶
身(一有/爾字)乃潔齋壇墠五精是祠暴立炎赫三日為期上¶
帝臨我衷誠不欺重泉蒸潤觸石吐滋平雲黯而鋪幕¶
宻雨森其散&KR0093;無雷無電不震不眩匪疾匪徐乍合乍¶
踈泛草泊樹垂珠㸃露過闕入樓含烟雜霧或噴薄而¶
<pb:KR4h0022_WYG_014-2a>¶
攅集或淋漓而灌注亂積水之圓文拂㣲風之斜度寰¶
海浹而康樂畎畆欣而相顧絲管合兮夜将曉芙蓉開¶
兮日未暮原夫雨之為徳也無小大之異情無髙卑之¶
不平無華朽之偏潤無臭薰之隔榮喜夫雨之今應也¶
起(一作/赴)一言而不舍(一作/捨)經累辰(一作/旬)而廣瀉納清隂¶
之浮涼同顥氣之飄灑感作霖於殷命諷其滂於周雅¶
家尚知乎禮節國有望於豐霸小陽䑓之神人却大宛¶
之走馬觀雲行而雨施吾何事乎天下¶
<pb:KR4h0022_WYG_014-2b>¶
　　　奉和聖製喜雨賦　　　　　張　説¶
愚(一作/史)臣啟先王之册府校絶瑞於祥經樂雲雨之平¶
施齊品物之流形帝王争(一作/益)重而為寳麟鳳自輕而¶
讓靈况愆時之(一作/而)渴望歘(一作/欲)意逹而神聽是月也¶
朱明漸半紫榴未吐恐降災兮此下人(一作/民)罄䖍祈兮¶
我仁主退象龍之禮禱斥持鷺之貌舞屏翳慙其廢職¶
祝融悔其遷怒山泱漭而出雲天霶&KR0034;而下雨速一言¶
而感應尅三日而周溥氣滃靄(一作/蓊)以黭黮聲颯灑以¶
<pb:KR4h0022_WYG_014-3a>¶
蕭條漼(一作/璀)如雲(一作/銀)漢之屑落散(一作/燦)似珠泉之歕¶
(一作/噴)澆街㕓漫其潢潦臯壤萋其綠苗舒四溟之清潤¶
巻六合之喧(一作/煩)囂咸澡骨於神液共歡心於聖朝借¶
如五月有梅雨之名三春有榖雨之氣越人以泥牛待¶
沃胡土以賣(一作士/賣土)龍求費出員嶠而石香入成都而¶
酒味彼偏方與小節非大人之所貴復有送地(一作/山)祗¶
於鬱島迎海后於葛川疾雷碎其山裂走電&KR0524;其海燃¶
天子作愁霖之賦詞人綴苦雨之篇墻屋壊於倒井黍¶
<pb:KR4h0022_WYG_014-3b>¶
稷沉於下田乃凶祲之不令曷休徴之有焉請言瑞雨¶
之可喜也恊氣交泰嘉生是頼湛覃而不溺衍溢而無¶
害東漸出日之表西被無雷之外南窮火鼠之譯北盡¶
燭龍之㑹天文則雲漢昭回天(一作/王)澤則江河滂沛雖¶
欲談天而窺管孰知堯徳之為大¶
　　　第二　　　　　　　　　　韓　休¶
聖人調玉燭握金鏡乘正陽而馭六氣之辨考中星而¶
授四時之命所以平三階而齊七政惟十有六祀日躔¶
<pb:KR4h0022_WYG_014-4a>¶
於南紀火徳方盛炎曛自始主上問飛候之或失徴驕¶
陽之所起未明求衣當食昃晷恐六事之害政引萬方¶
而罪已乃設槱燎奠椒醑豈史巫之紛若惟誠徳之是¶
與稽𤣥穹以誓期樂形影以増佇善言既發靈應無越¶
天垂貫斗之雲神召離星之月有渰淒淒南山朝隮林¶
鳴隂鳥澗隐晴霓九光之霞冠於雲日五色之氣映於¶
巖谿始攅團而未下終颯洒而俱齊合散縈直紛飛驟¶
息肇自千畆周於八極及乎公田我私(二字/疑)長我黍稷¶
<pb:KR4h0022_WYG_014-4b>¶
我箱既萬我庾惟億人咸謂之神功爾孰知夫帝力若¶
乃拂珠箔含綺䟽㣲霧氣於金掌糅香煙於玉除下碧¶
雲而隂合滴銅池而響餘君王乃倚雲閣慿雨殿臨清¶
署奏繁薦欣大徳之在生知上靈之有睠於斯時也一¶
人有慶萬國歡心羣臣獻華封之夀天子御薰絃之琴¶
昭宸文於合璧式王度其如金乾道兮下濟湛恩兮汪¶
濊四三皇兮六五帝于胥樂兮萬千嵗¶
　　　第三　　　　　　　　　　徐安貞¶
<pb:KR4h0022_WYG_014-5a>¶
惟大君之執象襲先帝之重𤣥體至精而御物用明徳¶
而動天自乘春兮當暑洎三時而不雨何隂陽而併隔¶
瞻雲漢以延佇而雍州之積髙乃神明之舊府君告有¶
司無作淫祠圖應龍兮何召望愚婦兮何期禦&KR0317;伏之¶
六沴唯蕩蕩之上帝信天道之悠哉固人事之所制爾¶
其圜壇方墠聚以禁林拂瑶席兮列神座藉白茅兮推¶
聖心却華葢而特立當赫曦之正臨幽應如響明徴在¶
今油然作雲鬱山川之氣凄兮為雨變天地之隂乘空¶
<pb:KR4h0022_WYG_014-5b>¶
離合煙霏霧雜散影㣲㣲清神不稀無雷電之相廹但¶
蕭條而自飛迥颯灑於天聽襲清凉於御衣如泰嶽之¶
朝下似陽䑓之暮歸林籞增飾城池共色八水青田千¶
門紫極洗原隰於龍鱗拂甍標於鳳翼伊萬物之同潤¶
况油油之黍稷匝寰海而為期指咸林而一息吾君乃¶
升玉堂闢金殿既滌炎暑是開清宴聽金石之克諧知¶
神人之合抃濟濟三事稽首而言効靈䕫之鼓舞聮振¶
鷺而飛飜欣復夏王之膳無邀漢后之恩㣲臣束紳國¶
<pb:KR4h0022_WYG_014-6a>¶
史秉筆階戺仰宸儀之法度聞天韻之宫徴大舜之慶¶
雲已發武帝之秋風莫比欽豐嵗之餘裕&KR0296;先天之至¶
理陋星斗之占冠靈䑓之紀猶誡奢靡之事信明明天¶
子¶
　　　第四　　　　　　　　　　賈　登¶
聖人在位體天法地示人以五行應天以五事修其貌¶
也時雨若正其言也時暘至彼氣象之或乖将反身而¶
可致皇哉我君𤣥徳敷聞御極而三才交正乗時而四¶
<pb:KR4h0022_WYG_014-6b>¶
序平分十有六年以至今載旬有一雨不愆乎晦所謂¶
𤣥化之功行於太平之代粤在春餘而乗夏初或土官¶
以位或火正其居土勝於水午衝於子陽景且曜隂風¶
莫起當天數之適然非嵗行之常紀惟帝念茲聞諸有¶
司或獻舞雩之請或陳齋社之期省而不錄云奪農時¶
直以萬乗之貴躬親三日之祠王言既出聖心惟一天¶
昭厥誠神降之吉霈然為雨不俟終日明明聖后知㣲¶
知彰廸彼炎暑化為清凉恐二氣之相廹於兆人而不¶
<pb:KR4h0022_WYG_014-7a>¶
臧以身作戒因物考祥當是時也收其威而雷不敢作¶
隐其耀而電不能爍昭其令而風不憒憤布其和而氣¶
不交錯徒以𤣥黙為貞清明惟神簡服用興徳仁如此¶
者上獨感其雲行下獨成其雨施六合雖廣一朝畢被¶
其始至也歴亂希㣲霧雜煙霏其少進也湛覃凌厲泉¶
飛飇逝驚碎滴於瑶池噴懸流於錦砌傳聲竹樹之末¶
濯色菱荷之際乗日用而此多仰豐年而可計帝乃罷¶
薰風之絃奏其雨之篇歸功於大造致美於皇天詞因¶
<pb:KR4h0022_WYG_014-7b>¶
喜降義以情傳是禮也且髙於商武斯文也復掩於周¶
宣非聖徳之兼濟何以臻於此焉巍乎聖主謙以自輔¶
慮其率土猶稱疾苦申命文武更求多祜又吹之以軒¶
后大風又沐之以殷宗霖雨潤再洽兮恩重溥自朝廷¶
兮至草莽鑠皇篇兮熈帝譜于胥徳兮振萬古¶
　　　第五　　　　　　　　　　李　宙¶
既五月兮生一隂猶不雨兮思作霖聖自咎兮天同徳¶
誠下荅兮神孔歆臣聞澤不潤下意将乾封豈大明在¶
<pb:KR4h0022_WYG_014-8a>¶
御而荒嵗或逄禮有旱暵之舞詩有昭回之詠陛下退¶
史巫之紛若追后土之䖍敬以乾坤而合徳何造化之¶
不測當赫曦兮是時與霶&KR1115;兮為期粤三日而将澍未¶
崇朝而已布霏㣲露立之壇霡霂風旋之歩&KR0225;察獄以¶
臨幸甞禱林而戒懼曷若不言而順於隂隲曰肅而變¶
其陽數非破塊與鳴條惟滌塲及灑路靈䑓是升斯考¶
休徴渾儀已緯更酌元亨爾乃紫㣲凉夏彤庭景深初¶
泛灔於太液復蕭條於上林傾菡萏而花舞散青葱而¶
<pb:KR4h0022_WYG_014-8b>¶
葉吟宜刻漏於銀箭雜秋聲於玉琴龍虎飛騰兮多氣¶
色鸛鶴鳴呌兮有清音况田畯之至喜奉聖人以為心¶
惟大君之徳也如雨施於上𤣥如澤漏於重泉浸四溟¶
而無逺洞萬物而無偏喜羣生之遂也山不翦其毛髪河¶
不汚其宫闕思就紺而生虹願從風而移月絶奔雷以¶
無景静行雲以不發願依稀兮其奚多雖三五而可越¶
　　　賀雨賦　　　　　　　　　　沈　瑱¶
臣聞堯以欽明文思察洪水而其咨湯以布昭聖武綿¶
<pb:KR4h0022_WYG_014-9a>¶
鑠石而不雨彼穹蒼之災沴豈睿君與聖主我明徳之¶
馨香終時康而俗阜大唐以率俾蠻夏莫非王土主上¶
以光宅君臨粤若稽古以淑徳崇化為乾作輔其廣運¶
也包二儀以覆載其亭育也想羣生之父母聖謨洋洋¶
嘉言孔彰惟精惟一無怠無荒百姓有過引之歸已一¶
物失所納之於隍夫人之所重者食也政之所先者農¶
也近嵗以冬雪不盈春雲少澤綠疇合瘁朱夏将革無¶
西畢之霶&KR1115;有南威之赫奕我藝闕秀甫田虚闢湘鷰¶
<pb:KR4h0022_WYG_014-9b>¶
垂翼而不飛應龍矯首而何益爾乃邦人大恐皇念勤¶
眷思轉災以為祥宜樹美而除譴移正寝徹豐膳釋幽¶
寃索遺彦逹聰明目廣視聽於四方恤獄緩刑開網羅¶
於三面誡絶崇慝懲離黨援衮路清泰階平君臣咸一¶
邦家輯寧天方悔咎淪孽垂休降靈雲布族而靄䨴電¶
驚空而煌熒殷雷震而闐闐飛雨零而冥冥夫其森沈¶
散漫颯灑淩亂瀝液汪洋周流津漢(疑/)濯上林之靃靡¶
漲昆明之瀾汗驟繁響於闕庭浮清風於樓觀𤣥澤優¶
<pb:KR4h0022_WYG_014-10a>¶
而霽止晴光炳兮澄涣奔餘潦於廻塘掛晴虹於霄漢¶
阡陌條暢而增綺黍稷芬榮而若换野老熈熈農人相¶
持嘉廪儲之望歳喜甘霈之流滋鼓腹擊壤賡歌稱詩¶
詩曰有渰凄凄興雨祁祁雨我公田遂及我私皇上睟¶
容有穆神心載怡羣卿大夫濟濟纓緌拜手稽首足之¶
蹈之賀農祥於介福答聖造於休期有諌議大夫沈瑱¶
因進而稱曰臣聞昔者飛雉升鼎用墜殷宗之徳熒惑¶
守心旋移宋景之慝禾苗盡起孺子感動於周公桑榖¶
<pb:KR4h0022_WYG_014-10b>¶
並生太戊獲相於伊陟夫君人者修已以敬乾乾日昃¶
奉堯舜以為心崇禮譲而為則放黜回佞敷求讜直使¶
人以時用丘明之昏定異物不貴誡老氏之難得哀賑¶
惸嫠勉敦稼穡自然災伏至誠感於天地及當而行湛¶
恩浹於寰瀛珍絡繹瑞縱横海氣蒙晏河光吐榮甘露¶
凝而醴泉湧麒麟遊而鳳凰鳴烟雲蕭索而紛郁日月¶
光華而淑清我后慎終如始用晦為明為而不有冲而¶
不盈向之能事動植由庚¶
<pb:KR4h0022_WYG_014-11a>¶
　　　秋霖賦　　　　　　　　　盧照隣¶
覽萬物兮竊獨悲此秋霖風横天而瑟瑟雲覆海而沉¶
沉居人對之憂不觧行客見之思已深若乃千井埋烟¶
百㕓涵潦青苔被壁綠萍生道於時巷無馬跡林無鳥¶
聲野隂霾而自晦山幽曖而不明長塗未半茫茫漫漫¶
莫不埋輪據鞍銜悽茹歎借如尼父去魯圍陳畏匡将¶
飢不爨欲濟無梁問長沮與桀溺逢漢隂與楚狂長櫛¶
風而雨沐(三字一作/以沐雨)永悽悽(一作/栖栖)以遑遑及夫屈平既¶
<pb:KR4h0022_WYG_014-11b>¶
放登髙一望湛湛江水悠悠千里泣故國之長秋見𤣥¶
雲之四起嗟夫子卿北海伏波南川金河别鴈銅柱辭¶
鳶闗山天骨霜露凋年眺窮隂兮斷地看積水兮連天¶
别有東國儒生西都才客屋漏鉛槧家虚甔石茅棟淋¶
淋蓬門寂寂蕪碧草於園徑聚綠塵於庖甓玉為粒兮¶
桂為薪堂有琴兮室無人抗髙情以出俗馳精義以入¶
神論甚(一作/有)能鳴之鴈書成已泣之麟覩皇天之淫溢¶
孰不隅坐而含嚬已矣哉若夫繡轂銀鞍金盃玉盤坐¶
<pb:KR4h0022_WYG_014-12a>¶
卧珠璧左右羅紈流酒為海積肉為巒視㐮陵而(一作/與)¶
昏墊曾不輟乎此懽豈知乎堯舜(一作/禹)之癯瘠而孔墨¶
之艱難　　凡一作皆初學記節文¶
　　　雨不破塊賦(以㣲雨流潤用/表豐年為韻)　王　起¶
國有休徵天作靈雨不為霖以破塊自呈祥而潤土既¶
霑既足克成五稼之豐不疾不徐詎作三農之苦惟雨¶
也映於遥天惟塊也列於大田彼以泛洒為利此以生¶
植為先𤣥雲不開色霏㣲而方宻黒壌相映形磊落以¶
<pb:KR4h0022_WYG_014-12b>¶
皆全詎為暴於終日自成功於有年觀其散漫初來空¶
濛如振不遺一撮之小不爽一旬之信滋螻蟻之穴何¶
患沾濡帶蚯蚓之形亦懐膏潤其色如晦其飄甚㣲纚¶
連異質優渥同歸如原野之霧合似隴畝之塵飛色潤¶
方圓形沾大小東作之耕斯著西成之功必表青黎不¶
散佇秀麥之芃芃白壤常存冝散絲之皎皎是知妖魃¶
(元作/魅)見也則枯旱為憂商羊舞也則泥塗見修孰若霡¶
霂㣲漬霶&KR0034;不流所以見太平之美所以彰至聖之休¶
<pb:KR4h0022_WYG_014-13a>¶
故冝美土疆資播種宣老圃之志作曾孫之頌祁祁美¶
瑞九土之澤克施每每有形三日之霖勿用是知雨無¶
破塊年必屢豐積而不載感之則通何沃土之不浹何¶
瘠壌之不同夫如是則受塊之人共欣其天賜擊壌之¶
老将明其帝功¶
　　　宻雨如散絲賦(以㣲宻相續集/布如絲為韻)李　鐸¶
散萬物者莫潤乎雨鈞百貨者莫細乎絲雨将應時既¶
盈空而沃若絲将比宻爰委(一作/賦)質以棼之原夫清畢¶
<pb:KR4h0022_WYG_014-13b>¶
啟隂夕陽向暮散輕霞以成綺矗𤣥雲而似布於是霡¶
霂郊野霏㣲草樹蔽重霄之靄靄猶委緒風暎逺岫之¶
濛濛乍迷縠霧髣髴将久輕盈匪踈濛蔑浣紗之際浸¶
淫濯錦之餘織婦停梭似曳方經之緒舟人罷釣疑牽¶
或躍之魚由是揚素彩降碧虚忘機别天庭之睆彼拂¶
鬢驚韶髪之皤如徒觀其散影有經分行無匹始斜足¶
以色麗俄交反(疑/)而勢宻輕沾素服懐墨子之悲時遥¶
隔布泉誤詩人之怨日皎皎容潔綿綿體㣲絶而復尋¶
<pb:KR4h0022_WYG_014-14a>¶
等蛛網而共掛垂之如墜連雪絮以輕飛仰之盈目紛¶
如可矚彼時澤之長懸若天經之恒續秦䑓蟻行豈惟¶
珠曲乃穿湘浦鷰飛不獨鳥方驚觸有以灑炎炎之苦¶
有以慰蚩蚩之俗且晴晦之異圖牒之祥則有雲如繒¶
以遥列星曵練而可望布霑霈而莫能與比齊綿宻而¶
曷足其相彼龍見而方雩與決雲而齊給或流電而未¶
止或破塊而併集曽未若汗漫於率土之濱表王言之¶
澤及¶
<pb:KR4h0022_WYG_014-14b>¶
　¶
　¶
　¶
　¶
　¶
　¶
　¶
　文苑英華巻十四¶
