# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:40.369435
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六十五
<pb:KR4h0022_WYG_065-1a>¶
欽定四庫全書¶
　文苑英華巻六十五　　　宋　李昉等　編¶
　軍旅二¶
　　立走馬賦一首　　　　觀兵部馬射賦一首¶
　　師貞丈人賦一首　　　善師不陣賦一首¶
　　有征無戰賦一首　　　王師如時雨賦二首¶
　　轅門射㦸枝賦一首　　佩刀出飛泉賦一首¶
　　孫武試教婦人戰賦一首　垓下楚歌賦一首¶
<pb:KR4h0022_WYG_065-1b>¶
　　　立走馬賦　　　　　　　　喬　彞¶
元戎帳外兮何者雄躡絶電踏追風於是千旗已合萬¶
馬既匝槍壘環廻轅門洞開紛熒熒以照雪殷嶫嶫以¶
隨雷嚴鼔齊蒼山破一夫唱萬人和寒笳既鳴攅騎無¶
聲左右交入奔騰迸集鴻洞戢孴隂森嶷岌揮鐵騎以¶
突空上金鞍而屹立輪寳刀以直視㧞長劍而端揖奔¶
鯨絶海旋巨浪以尚遲餓鶻飜身冩長風而未急於是¶
神仙𢠵怳鬼怪呼吸擺金甲而作寒噴玉花而半濕膂¶
<pb:KR4h0022_WYG_065-2a>¶
力既剛雄鋒莫當擲紅旌以顛倒按白刃以熒煌霍&KR1841;¶
滅没離披頡頏引山河之奔走隨簸蕩以低昻訝夫&KR1632;¶
&KR1557;累跡從容自適互辟易沸霹靂豁千里以萬里廼左¶
射而右射餘(疑/)掉青絲繫練影呌天閽揮落景雲旗一¶
簸飜古塞而半飛畵㦸雙盤冩長風而自冷况復騰勇¶
氣耀紅塵倚精誠而張膽仗忠信以扶身妙能傑出其¶
大絶倫感平生之顧遇睹性命之逡廵既見知於挺特¶
(疑作/時)寜有力於依因得逢堯舜之代以備爪牙之臣恨¶
<pb:KR4h0022_WYG_065-2b>¶
武揚之尚狹踢髙歩而難伸皆曰若更度交河絶大漠¶
藏鐵羽銷金錯横穿馬邑雷鼓出於地中直上龍城將¶
軍忽如天落引皇風之披靡蕩殺氣以澄廓不離旗斾¶
長随衞霍鞭八方之戎羯豁萬里而開拓騁輕趫之俊¶
藝突沙塞以取樂壯觀呈肅然清揚大斾入舊營¶
　　　觀兵部馬射賦(以藝成而動舉/必有功為韻)元　稹¶
大司馬以馳射而選才衆君子皆注目而觀藝至張侯¶
之所乃執弓而誓誓曰今皇帝製羽舞以敷文德擇材¶
<pb:KR4h0022_WYG_065-3a>¶
官而奮武衞莫不(二字一/作兼)以超乗者為雄(一有不/惟二字)中鵠¶
者得祭用先才捷志亦和平以多馬為能故以馬為試¶
以得鹿為美故以鹿為正豈獨武人之利實惟君子之¶
争射者皆曰諾雖五善之未習庶一舉而有成為是馬¶
逸騤騤士勇伾伾蓋(一作/蓄)銳氣候歌詩初聼采蘋之章¶
共調白羽次逞穿楊之妙忽縱青絲旁瞻突過咸懼發¶
遲曾驥足之展矣飜猿臂而射之揮弓電掣激矢風追¶
方當耦象决裂䴡龜&KR1154;爾摧班示偏工於小者安然飛¶
<pb:KR4h0022_WYG_065-3b>¶
控(一作/鞚)固無憂於殆而信候蹄而不爽則舍㧞之(一作/而)¶
無遺故司射舉旌以効勝曰爾能克備我爵可期賈餘¶
勇者宜乗破竹之勢善量力者當引負薪之辭由是靡¶
不争先莫為我後(一作莫/肯為後)皆曰措柸於肘十得其九叅¶
(一作/忝)明試者亦何嘗而不有破的之術萬不失一凢獻¶
藝者豈自疑於無必衝冠髪怒揚鞭氣逸引滿雷砰騰¶
陵飈疾皆窮百中之妙盡由一孔而出乃知來者之藝¶
葢由(一作/亦)前人之匹若此則蹲甲壯潘(一作飬左傳潘/尫之黨與養由)¶
<pb:KR4h0022_WYG_065-4a>¶
(基蹲甲/而射之)揚觶觀孔信一塲之獨擅終六轡之未摠豈比夫¶
浮雲逈度開月影而彎環如雨横飛挾星精而摇動雖¶
當至理不忘庸功天子垂衣儼鵷行於北闕夏官司馬¶
閲騎從於南宫貢士之程職司具(一作/其)舉㑹欵塞五方¶
之俗觀校將(一作/埒)百夫之禦得雋為雄惟能是與星郎¶
草奏上獻拱辰之方天驕解顔喜見射鵰之侣客獨顧¶
(一作/訂)之而笑曰此蓋有司之㧞萃固非吾君之右汝我¶
有筆陣與詞鋒可以偃干戈而息戎旅司文者聞之而¶
<pb:KR4h0022_WYG_065-4b>¶
驚曰爾其自勵于爾躬吾將獻爾于王所¶
　　　師貞丈人賦(以武有七德師/貞丈人為韻)　獨孤授¶
先王以武不可獨任故受之以師得其人則百蠻風靡¶
失其職則九廟陵夷君於是慎擇其難申命分掌動衆¶
以正臨下以長合人謀兮順天奬慎戰也在知機而萬¶
全慎身也如臨深於百丈夫然出號令㧞忠讜樹藩屏¶
疇土壤截方隅以無事威戎狄以稽顙俾其政成者列¶
爵功髙者受賞是知師貞丈人之稱也至若藎臣嘉謀¶
<pb:KR4h0022_WYG_065-5a>¶
以國利不可動忠不可賊威逺方以慕化訓萬民以勤¶
德使強弱不相陵乃勝殘而可克力牧佐之而不疑軒¶
后居之而不惑此帝者之師也蕭蕭馬鳴悠悠斾旌伐¶
叛則刑立柔逺而德成上乃奉君之職下乃守臣之貞¶
湯武用之而定業伊周法之而作程此王者之師也審¶
官以統衆求賢以自輔必觀釁而後動豈窮兵以極武¶
不害閭閻不敗工賈政得其經事合其矩管仲因之以¶
相齊桓晉文由是而稱盟主此覇者之師也暴而不戢安¶
<pb:KR4h0022_WYG_065-5b>¶
忍無親徒侈其欲輕用其人處勞則先加於衆居後則¶
樂止其身猶回邪而自保迷大路而不遵州吁處之以¶
國滅子反效之以禍臻此黷武之師也嘗試言曰王心¶
無逸師出以律惟得(疑作/徳)其欽惟刑是恤自然道貫三¶
五勲崇四七不假築京觀兮定武功逞滛刑兮數軍實¶
言乎師貞在人其來自久動無悔敗位不虚受追惟古¶
昔厥有臧否是則頗牧之勇敢可以執其手平勃之臨¶
事可以難其後伊吕之行可以欽其順其守不失其攻¶
<pb:KR4h0022_WYG_065-6a>¶
不有行稱文武之畧居成社稷之守神祗以百福休祐¶
子孫以百代不朽蓋由尊嚴之重以禮立訓師律順正¶
動而何咎¶
　　　善師不陣賦(以聖朝威服/逺人為韻)　　失　名¶
明明天子五帝可六政不嚴而諸夏以清師不陳而逺¶
人咸服於是旋大斾罷長轂劍無頓鋒矢無血鏃萬方¶
悦四境肅同夏后之舞羽舞干笑周王之白狼白鹿邊¶
鄙以之不聳神祗於焉介福至矣哉善師不陣之功烈¶
<pb:KR4h0022_WYG_065-6b>¶
烈而郁郁者也伊昔漢武黷兵于隣殫天下之賦悉域¶
中之人南浮漲海北歷胡塵然後戎虜稽服甌閩入臣¶
孰與乎兵不交而抱不鼓遂奔走而來賔我帥孔閑我¶
后齊聖順魯史之武有七德法周書之農用八政不討¶
逺而逺者自懐不耀兵而兵威克盛信百王之楷範為¶
百代之龜鏡者也自太樸之既散俗易弊而難威蜂蠆¶
或恣其毒螫鴟梟乃縱其翻飛是以有征無戰有守無¶
圍家以文事革武事士以儒衣易鐵衣王者之兵也有¶
<pb:KR4h0022_WYG_065-7a>¶
征而無戰北方之彊也不召而來歸全師以出振旅而¶
返示牛馬之弗服在干戈而載偃鄙楚子之滅弦小文¶
王之侵阮百僚兮率職濟濟羣士兮直言謇謇聲教所¶
被則莫我敢遺(疑/)日月所臨於是乎無逺蕩蕩昭昭不¶
諱之朝忝陶唐之比屋敢公(疑作/頌)美於帝堯¶
　　　有征無戰賦(以安人以德不/戰而旋為韻)　陳山甫¶
皇威克宣彊敵無全始建牙而耀武終不殺而摧堅授¶
師律以徂征鑿門而出指戎夷而向化掉鞅而旋静難¶
<pb:KR4h0022_WYG_065-7b>¶
以仁勝殘以德綏懐未及方資吊伐之謀氛祲潜銷詎¶
假貔貅之力命將必先於制勝數課寧勞於逐北三令¶
著而狼野自清七德彰而梟心已息是知訓戎有律料¶
敵無遺乘地形而動衆順天討以行師播武烈為先登¶
之旅尊英風為遏亂之資利百勝者不其殆矣尚九變¶
者於斯逺而於是指途而邊鄙革心按甲而兇渠授首¶
向威懐而將順將血刄而何有行當盡敵制在於成規¶
武以止戈匪勞於善誘念安人之可待懐闕(疑作/鬭)志而¶
<pb:KR4h0022_WYG_065-8a>¶
終不當其藴龍韜以啓路馳豹騎以清塵鄙身膏於草野¶
笑血染於車輪所以示專命柔逺人揚分閫之威無逾¶
六月來有苖之類不俟七旬一舉干戈載櫜弓矢惟義¶
是狥惟仁是以有以見解紛之謀有以見知難之㫖且¶
夫治兵在於克敵定亂在於圖安苟率人以知化寧黷¶
武以自殘所以不矜其庸功不事乎權變文敎被於含¶
育武德彰於㝢縣由是而言善用師者不在乎善戰¶
　　　王師如時雨賦(以慰恱人心如/雨枯旱為韻)陳去疾¶
<pb:KR4h0022_WYG_065-8b>¶
惟唐十二葉盛德如春雖幽無不被而獷有未臣帝曰¶
苟非我武焉能庇人於是考龜策諧諮詢投干戈於苖¶
扈之地拯黎庶於塗炭之辰是師也以勝殘為心以除¶
暴為主得周宣之薄伐非漢皇之黷武爾乃誓六師命¶
吉甫鼔而出兮俯而取始天聲乍發闞若雷霆終聖澤¶
旁流霈如甘雨既殱元惡不問其餘誠與之更始而待¶
之如初簞食壺漿將爭先以邀路緇黄耆艾知弛負以¶
寧居是以足蹈手舞怨釋憤攄洗心靈而沃若類草木¶
<pb:KR4h0022_WYG_065-9a>¶
之賁如始其聞金鼔之聲疑殺戮之謂及其蒙霑濡之¶
賜衆乃欷歔以相慰曰豈圖汙俗猶軫聖心殷雲雷以¶
作解與枯槁而為隂濟濟烝徒一以貫乎睿㫖顒顒噍¶
類咸得滌其煩襟渥恩既溥幽夏(疑作/憂)爰泄愛離畢之¶
時見覩燎原之熖㓕始慿鼓怒信天歩之不回終乃發¶
生諒人情之大悦既而新厥政革其謨遂開儒風與文¶
教載櫜越棘與燕弧正皇綱於寒暑變下國之榮枯夫¶
如是莫不沐仁澤以愉愉詠恩波之侃侃方且觀濠梁¶
<pb:KR4h0022_WYG_065-9b>¶
之魚樂豈復比農夫於歳旱¶
　　　第二(同前/韻)　　　　　　　　章孝標¶
念黎庶兮罹于毒痡我興師以剪屠如旱歳之稼穡得¶
膏雨之霑濡豈不以垂渥澤潤涸枯草木之心寧慮䁧¶
其乾矣天人之意將同衞討邢乎至乃銳戈矛齊卒伍¶
誠告䖍於上帝祈發生於下土龍旗電掣疑驅蔚矣之¶
雲鼉鼓雷奔似送霈然之雨匪六師之是侵實百姓以¶
為心所謂謀臣如雨猛將如林馳之驅之似得時而將¶
<pb:KR4h0022_WYG_065-10a>¶
降六伐七伐謂决渠而就深既踴躍而成列象沉隂之¶
欲泄青萍刜而破塊將分白羽麾而散絲不絶奚潤草¶
之芳茂信洗兵之是閱異包茅之貢矣爾職不恭同隂¶
雨以膏之我心則恱不疾不徐箕張翼舒向兵革而自¶
弭喻霶𩃱之有餘多鼔鈞聲知上善之不若宻雲不雨¶
想西郊之未如且宣王六月兮非旱之備高宗三年兮¶
適足為費惟鬼方之是懼何人倫之足慰豈比指緑林¶
於一戎養蒼生於百卉知我者信號令如春不知我者¶
<pb:KR4h0022_WYG_065-10b>¶
疑甘澤随輪一鼓而風雲作氣再麾而寰宇清塵以此¶
出征為活國不能無戰乃愛人故得戎羯來王淮夷納¶
欵嗟螻蟻之猶聚將刑戮而尚緩今挾泰山壓危卵不¶
得已而用師如救歳之大旱¶
　　　轅門射㦸枝賦(以一箭解圍人/中之俊為韻)王　起¶
矯矯吕公凛千載之英風立轅門而耀威百夫之特射¶
㦸枝而騁伎一矢稱雄所以解紛為智和難成功豈徒¶
用壯於六鈞之妙務能於百歩之中當其劉氏興戎袁¶
<pb:KR4h0022_WYG_065-11a>¶
公結陣既禍拏而莫解亦兵纒而屢振闕(疑作/鬬)貔豹而¶
不寧苦蚌鷸而相狥是用假我手弓救其血刃則萬夫¶
駭目不在於和容二憾革心必資乎中俊闕力未疲徵¶
會於兹排其患難成彼宴私離坐離立左之右之森森¶
兩軍比晉楚𠂻甲之日桓桓二帥同劉項舞劔之時是¶
用出雄㦸射小枝既從容而諭㫖亦慷慨而興辭乃曰¶
射者所以明其志忠(疑/)其質今欲轉禍為福反㓙致吉¶
若嗤同失鵠我藝自忝其疊䨇儻妙等䴡龜爾心固宜¶
<pb:KR4h0022_WYG_065-11b>¶
乎如一乃展容耀示英威决拾既佽分銖不違洸洸赳¶
赳如翰如飛莫不竚其宻彀釋此重圍彼㦸在門掲焉¶
獨見立亭亭之直影引耽耽之英眄刃孤標而霜白末¶
斜指而目眩彎弧弨弓之際勢若月圓鳴鏑於矢之端¶
光如電炫觀之者心惕聞之者膽戰固當靖難於五兵¶
豈獨解顔於一箭彼容色沮我師氣振咸曰將軍勇絕¶
衆藝如神蹲甲非敵措杯不倫今在座隅徒欲釁勇而¶
嗇禍儻居戰陣誰當左馬而右人請懲忿於昔日願釋¶
<pb:KR4h0022_WYG_065-12a>¶
憾於兹辰盛矣哉斯會也當軍門而人無不協中㦸枝¶
而戰無不舍既威加於域中亦藝絶於天下則毁其壁¶
二人之訟息弄其丸兩家之難解此將軍之功實為小¶
者¶
　　　佩刀出飛泉賦(以至誠所感靈/泉為生為韻)失　名¶
貳師之伐大宛也耀武經闡王靈入絶域討不庭近取¶
諸身㧞寳刀之錯落上善若水出山溜而清泠則誠之¶
所至危無不寧挹既思於䟦石利遂因於新硎當其大¶
<pb:KR4h0022_WYG_065-12b>¶
漠之北窮山所次萬流皆涸甘泉斯秘堯人不能以鑿¶
井考叔徒稱其闕地思羣飲而駿奔懐載渇而麏至大¶
兵懸命夸父之㧞䇿是憂上將失容曹公之指梅莫致¶
惟石巖巖將破以至誠憂心惨惨將慰以𤣥感乃拯(疑/)¶
經營陟嶸崢綴流之急貫日之精念鑪中鍜鍊之利成¶
山下决蒙之情孤環出銛鍔明賴黒壤而蹔啓迸𤣥泉¶
而可驚活活兮有甘井忽開之兆泠泠兮奪醴泉自出¶
之名飛流乍凝乎淬刃濯血又同於洗兵三軍激心始¶
<pb:KR4h0022_WYG_065-13a>¶
觀切玉之利萬夫駭耳俄聞潄玉之聲咸曰將軍發丹¶
懇勞赤誠俾竭涸流濕枯槁增榮亹亹之流既控清而¶
引濁濟濟之衆咸出死而入生豈一勺為多實一瓢為¶
貴既挹注之有待知福禄之來為刀惟百鍊不挫其鋒¶
鋩泉則九重未存其觱沸此畫地之成川如開流之納¶
泉酌焉不竭瞻之在前何盡心之顒若致滿腹之怡然¶
向使以誠為後以力為先動而有悔鑚之彌堅則佩彼¶
孟勞諒無施於磽瘠拜同踈勒亦何望於潺湲於戯人¶
<pb:KR4h0022_WYG_065-13b>¶
之有志物莫能禦刀為短兵兮曷用泉居厚地兮不沮¶
中石之箭處危疑而則那駐日之戈於精誠而誰與故¶
能飛名域外獻功王所豈不以至誠如神達之於六府¶
　　　垓下楚歌賦(以漢師清歌遂/統天下為韻)　失　名¶
昔漢兵未罷師屯垓下物格時變威輕勢寡兩雄較武¶
焉知劉氏昌乎四面聞歌是何楚人多也且其秦以三¶
世漢之五年當重圍而外合聆逸韻以初傳令肅轅門¶
如貫珠而有序聲環戎壘聞彈鋏以相宣將清氛䘲於¶
<pb:KR4h0022_WYG_065-14a>¶
兹夕寧遏行雲於逺天由是互變新聲復轉餘弄效巴¶
人而四起明漢祚之一統宣於里巷千門而羣犬吠聲¶
静入房櫳一夜而滿城驚夣爾其本秦人也盡當秦聲¶
爰作郢曲以移楚情將以表升平之道引謳誦之清威¶
楚(疑/)外虞風急而鼔鉦動地曲終廻顧月上而旌旗繞¶
城楚王乃起自帳中憮然悲惋腰間之劍斯在麾下之¶
師已散在昔割河渠分理亂東也為楚西也為漢乗時¶
負約情激憤以空深言志增悲意浮㳺而不斷但聞迭¶
<pb:KR4h0022_WYG_065-14b>¶
唱以繼和寧肯側聆而屢歎廻首無記(疑/)虞兮柰何汝¶
起楚舞吾將楚歌弱冠舉兵覇世之名則振窮途敗績¶
㧞山之力空多固知天命有歸雄圖不遂念繞梁之未¶
閱(疑/)信創業之難致戰征七十空傳海内之名子弟八¶
千誰返江南之地已而楚幕旗偃漢軍角悲雖潰圍之¶
逺遁終漏網以難期便繼遺聲可成功而作樂果符先¶
兆乃獻凱以旋師奏嗚咽之一曲决雌雄於此時¶
　　　孫武試敎婦人戰賦(以題/為韻)　　李　銑¶
<pb:KR4h0022_WYG_065-15a>¶
昔孫武子兵術干呉王曰臣聞國之大君之尊法星象¶
月則乾效坤蓋利德之並用故文武而兼存所以安社¶
稷保子孫恢覇圖慮併吞臣實不敏請嘗試論王曰弧¶
矢之利以討其貳雖邦國之無虞必干戈之有備今者¶
革車千乗介馬萬轡外多勍敵敢曠戎事誠願陳五兵¶
之道用一鼔之氣雖寡人之不德知將軍之自試聞女¶
子之難令豈習之而能致不然者則無以表將軍之異¶
武曰唯唯大王之所示乃召内宰出䴡嬪下高臺授武¶
<pb:KR4h0022_WYG_065-15b>¶
臣皇皇兮其令已申肅肅兮其氣益振今日寵不可恃¶
法有所尊(疑作/遵)當秉心以受敎勿怙色而驕人於是建¶
主首統諸婦示其左右約其先後唯玉貔之自矜念將¶
軍之何有顧三令而却立哂再麾而掩口當兵法之必¶
誅雖君令之不受既而易將更令整行定伍開天門閉¶
地户審向背分客主角以持兵金以節鼓張竒正以尊¶
(疑/)其進退制方圓而必中規矩武曰彼如桃如李皆如¶
貔如虎可以服楚越攝齊魯惟大王之悉覩豈獨播於¶
<pb:KR4h0022_WYG_065-16a>¶
虚聲以婦人之講武王曰始也壯卿之術今也信卿之¶
效將遇敵而可敵故難教而可敎乃朝羣臣御正殿授¶
以斧鉞使其攻戰王不失王道武不辱武戰(疑/)戮二姬¶
而顔色匪怍制敵國而軍聲大變於是孫子用兵有獨¶
斷之名尤不若呉王有割愛之善¶
　¶
　¶
　¶
<pb:KR4h0022_WYG_065-16b>¶
　¶
　¶
　¶
　¶
　¶
　¶
　¶
　文苑英華巻六十五¶
