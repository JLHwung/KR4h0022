# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.943920
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百二十五
<pb:KR4h0022_WYG_225-1a>¶
欽定四庫全書¶
　文苑英華巻二百二十五　宋　李昉等　編¶
　道門一¶
　　遊仙三十七首　　　　神仙二首¶
　　懷仙五首　　　　　　夢仙二首¶
　　謫仙一首　　　　　　仙谷遇毛女一首¶
　　桃源三首　　　　　　秦越人洞中詠一首¶
　　下元齋詠一首　　　　歌詞五首¶
<pb:KR4h0022_WYG_225-1b>¶
　　　遊仙　　　　　　　　　　梁武帝(見初/學記)¶
水華䆒靈奥陽精測神秘具聞上仙訣留丹未肯餌潛¶
名遊柱史隠迹居郎位委曲鳯臺日分明栢寢事蕭史¶
暫徘徊待我升龍轡¶
　　　同前(奉和竟/陵王)　　　　　　　沈　約¶
朝上閶闔宫髙(類聚/作暮)宴清都闕騰盖擁(類聚/作隠)奔星低鸞¶
避行月九嶷紛相從虹旌乍升沒青鳥去復留髙唐雲¶
不歇若華有餘照淹留且晞髪¶
<pb:KR4h0022_WYG_225-2a>¶
　　　同前(和趙/王)　　　　　　　　庾　信¶
藏山還採藥有道得從師京兆陳安世城都李意期玉¶
京(類集/作魚)傳相鶴太一受飛龜白石香新芋青泥美熟芝¶
山精逢照鏡樵客遇(類聚/作值)圍碁石紋如碎錦藤苗似亂¶
絲蓬萊在何處漢后欲遥祠¶
　　　同前(此詩已見一/百九十二巻)　　　　　盧思道¶
　　　同前(尋蘇道/士効作)　　　　　　　王　績¶
暫出東坡(一作/波)路過訪北(一作/此)巖前蔡經新學道王烈¶
<pb:KR4h0022_WYG_225-2b>¶
舊成仙駕鶴來無日乗龍去幾年三山銀作地八洞玉¶
為天金精飛欲盡石髓溜應堅自悲生世促無暇待桑¶
田¶
　　　二¶
上月芝蘭徑中巖紫翠房金壺新鍊乳玉釡始煎香六¶
局黄公術三門赤帝方吹砂聊作鳥動石試為羊緱氏¶
還程促瀛洲㑹日長誰知北巖下延首詠霓裳¶
　　　三¶
<pb:KR4h0022_WYG_225-3a>¶
結衣尋野路負杖入山門道士言無宅仙人更有村斜¶
溪横桂渚小徑入桃源玉牀塵稍冷金爐火尚温心疑¶
遊北極望似陟西崑逆愁歸舊里蕭條訪子孫¶
　　　四¶
真經知那是仙骨定何為許邁心長切嵇康命似竒桑¶
踈金闕逈苔重石梁危照水燃犀角遊山費虎皮鴨桃¶
聞已種龍竹未經騎為向天仙道棲遑君詎知¶
　　　同前¶
<pb:KR4h0022_WYG_225-3b>¶
葳蕤三珠樹杳靄仙源路日規半隠霞山忩未斂霧泛¶
琴宜秋寂吹簫㸔鳯度披雲振輕衣踏葉羅幽歩前溪¶
鬼谷隠後嶺王喬住翡翠映碧流桂花凝清露𦕈然歸¶
天理逍遥任真趣寄謝桑榆客榮耀非所務¶
　　　同前　　　　　　　　　　劉　緩¶
税駕倚扶桑逍遥望九州二老佐軒轅稱戈戮蚩尤功¶
成棄之去乗龍上丹丘(一作/天遊)天上見玉皇夀與天地休¶
俯視崑崙宫五城十二樓王母何窈𦕈玉質清且柔揚¶
<pb:KR4h0022_WYG_225-4a>¶
袂折瓊芳寄我天東頭相思千萬嵗大運浩悠悠安用¶
知吾道日月不能周寄音青鳥翼謝爾碧海流¶
　　　同前　　　　　　　　　　賈　島¶
借得孤鶴騎髙近金鳥飛掬河洗古貌照月生嫩輝天¶
中鶴路直天盡鶴一息歸來不騎鶴身自有兩翼若人¶
無仙骨芝术徒煩食¶
　　　同前　　　　　　　　　　王貞白¶
我家三島上洞户眺(一作/枕)波濤醉背雲屛卧誰知海日¶
<pb:KR4h0022_WYG_225-4b>¶
髙露香紅玉樹風綻碧蟠桃悔與仙子别思歸夢釣鼇¶
　　我家(集作/駕言)風綻(集作/風撼)仙子(集作/神仙)¶
　　　大遊仙十三首　　　　　　曹　唐¶
　　　漢武帝將候西王母下降¶
崑崙凝想最髙峰王母來乗五色龍歌聽紫鸞猶縹緲¶
語來青鳥許從容風廻水落三清月漏苦霜傳五夜鐘¶
樹影悠悠花悄悄若聞簫管是行蹤¶
　　　漢武帝於宫中宴西王母¶
<pb:KR4h0022_WYG_225-5a>¶
鼇岫雲低太一壇武皇齋潔不勝懽長生碧字期親署¶
延夀丹泉許細㸔劔佩有聲宫樹静星河無影禁花寒¶
秋風褭褭月朗朗玉女清歌一夜䦨¶
　　　劉晨阮肇遊天台¶
樹入天台石路新細雲和雨動無塵烟霞不省生前事¶
水木空疑夢後(一作/裏)身往往雞鳴巖下月時時犬吠洞¶
中春不知此地歸何處湏就桃源問主人¶
　　　劉阮洞中偶(一作/遇)仙子¶
<pb:KR4h0022_WYG_225-5b>¶
天和樹色靄蒼蒼霞重嵐深路渺茫雲竇滿山無鳥雀¶
水聲沿澗有笙簧碧沙洞裏乾坤别紅樹枝前日月長¶
願得花間有人出不令仙犬吠劉郎¶
　　　仙子送劉阮出洞¶
殷勤相送出天台仙境那能却再來雲液毎歸湏强飲¶
玉書無事莫頻開花當洞口應長在水到人間定不廻¶
惆悵溪頭從此别碧山明月照蒼苔¶
　　　仙子洞中有懐劉阮¶
<pb:KR4h0022_WYG_225-6a>¶
不将清瑟理霓裳塵夣那知鶴夣長洞裏有天春寂寂¶
人間無路月茫茫玉沙瑶草連溪碧流水桃花滿澗香¶
曉露風燈零落盡此生無處訪劉郎¶
　　　劉阮再到天台不復見仙子¶
再到天台訪玉真青苔白石已成塵笙歌𡨕寞閒深洞¶
雲鶴蕭條絶舊隣草樹總非前度色烟霞不似昔年春¶
桃花流水依前(一作/然)在不見當時勸酒人¶
　　　織女懐牛郎¶
<pb:KR4h0022_WYG_225-6b>¶
北斗佳人雙淚流眼穿腸斷為牽牛封題錦字凝新恨¶
抛擲金梭織舊愁桂樹三天雲漠漠銀河一帶水悠悠¶
欲将心就仙郎説借問榆花早晩秋¶
　　　玉女杜蘭香下嫁於張碩¶
天上人間兩渺茫不知誰嫁杜蘭香來經玉樹三山逺¶
去隔銀河一水長怨入清塵愁錦瑟酒傾𤣥露醉瑶觴¶
遺情更説何珍重擘破雲鬟金鳯凰¶
　　　王逺宴麻姑蔡經宅¶
<pb:KR4h0022_WYG_225-7a>¶
好風吹樹杏花香花下真人道姓王大篆龍蛇隨筆札¶
小天星斗滿衣裳閒抛南極歸期晩笑指東溟飲興長¶
要喚麻姑同一醉使人沽酒向(一作/下)餘杭¶
　　　萼緑華將歸九疑留别許真人¶
九㸃秋煙黛色空緑華歸思頗無窮毎悲馭鶴身難任¶
(疑作/住)長恨臨霞語未終河影暗吹雲夣月花聲閒落洞¶
庭風藍絲重勒金條脱留與人間許侍中¶
　　　穆王宴王母於九光流霞館¶
<pb:KR4h0022_WYG_225-7b>¶
桑葉扶踈閉日華穆王邀命宴流霞霓旌著地雲初駐¶
金奏掀天月欲斜歌咽細風吹粉蕋飲餘(一作/酬)清露濕¶
瑶砂不知白馬紅韁解偷喫東田碧玉花¶
　　　紫河張休真¶
琪樹扶踈壓瑞煙玉皇朝客滿花前山川到處成三月¶
絲竹經時即萬年樹石㝠茫初縮地盃盤狼藉未朝天¶
東風小飲人皆醉從聽黄龍枕(一作/抛)水眠¶
　　　小遊仙十三首　　　　　　曹　唐¶
<pb:KR4h0022_WYG_225-8a>¶
　　　一¶
偷來洞口等劉君緩歩輕擡緑繡裙旋擘桃花擲流水¶
更無言語倚彤雲¶
　　　二¶
風動閒(一作/寒)天清桂隂水精簾箔冷沉沉西妃少女春¶
思亂斜倚彤雲盡日吟¶
　　　三¶
方士飛軒住碧霞酒寒風冷月初斜不知誰唱春歸曲¶
<pb:KR4h0022_WYG_225-8b>¶
落盡溪頭白葛花¶
　　　四¶
玉簫金瑟發商聲桑葉乾枯海水清静掃蓬萊山下路¶
畧邀王母話長生¶
　　　五¶
紫雲停歩彩雲飛共㸔真皇海上歸千載桃花香破鼻¶
玉盤盛出與金妃¶
　　　六¶
<pb:KR4h0022_WYG_225-9a>¶
白石山中自有天竹花藤葉滿溪煙朝來洞裏圍碁了¶
賭得青龍直幾錢¶
　　　七¶
酒灔春濃瑶草齊真公飲散醉如泥玉輪軋軋入雲去¶
行到半天聞馬嘶¶
　　　八¶
南斗瓓珊北斗稀茅君夜著紫霞衣獨乗青鹿趂朝去¶
鳯押笙歌隨後飛¶
<pb:KR4h0022_WYG_225-9b>¶
　　　九¶
饑即飡霞悶即行一聲長嘯萬山青穿花渡水能相訪¶
珍重多才阮歩兵¶
　　　十¶
東妃閒著紫霞裙自領笙歌出五雲清思宻談誰第一¶
不過邀取小茅君¶
　　　十一¶
朝廻相引㸔紅泉不覺風吹鶴氅偏好見上清騎白鵠¶
<pb:KR4h0022_WYG_225-10a>¶
旋驅旌(一作/旄)節旋昇天¶
　　　十二¶
紅草青林日半斜閒隨小鳯出彤霞略尋舊路過西國¶
因得氷園一顆𤓰¶
　　　十三¶
風滿塗山玉葉稀赤龍閒卧鶴閒飛紫棃爛盡無人喫¶
何事蘇君去不歸¶
　　　神仙　　　　　　　　　　崔仲方¶
<pb:KR4h0022_WYG_225-10b>¶
崑丘本難陟軒臺不易朝還往麟洲上時聽鳯凰簫霞¶
觀文犀簟香林碧玉條且學燒丹甑何假(一作/暇)摘仙桃¶
　　　同前　　　　　　　　　　顔之推¶
紅顔恃容色青春矜盛年自言曉書劔不得學神仙風¶
雲落時後嵗月度人前鏡中不相識捫心徒自憐願得¶
金樓要思逢玉鈐篇九龍遊弱水八鳯出飛煙朝遊采¶
瓊實夕宴酌膏泉崢嶸下無地列缺上陵天舉世聊一¶
息中州安足旋¶
<pb:KR4h0022_WYG_225-11a>¶
　　　懐仙(并/序)　　　　　　　　　王　勃¶
客有自幽山來者起予以林壑之事而烟霞在焉思解¶
纓紱永詠山林神與道超跡為形滯故書其事焉¶
鶴岑有竒徑麟洲冨仙家紫泉潄珠液𤣥巖列丹葩常¶
希(集作/若)披塵網𦕈然登雲車鸞情極霄漢鳯想疲煙霞¶
道存(集作/在)蓬瀛近意愜朝市賖無為坐惆悵虚此江上¶
華¶
　　　觀内懐仙　　　　　　　　前人¶
<pb:KR4h0022_WYG_225-11b>¶
玉架殘書隠金壇舊跡(集作/路)迷牽花尋紫洞歩葉下清¶
溪瓊漿猶類乳石髓尚如泥自能成羽翼何必俟雲梯¶
　　　懐仙引(雜/言)　　　　　　　　盧照隣¶
若有人兮山之曲駕青虬兮乗白鹿往從之遊願心足¶
披磵户訪巖軒石瀬潺湲横石徑松蘿羃䍥掩松門下¶
空濛而無鳥上巉巖而有猿懐飛閣度飛梁休余馬於¶
幽谷掛余冠於夕陽曲復曲兮煙莊䆳行復行兮天路¶
長脩途杳其未半飛雨忽以茫茫山坱軋嶝(一作/磴)連褰¶
<pb:KR4h0022_WYG_225-12a>¶
攀石壁而無據泝泥溪而不前何無情之白日竊有恨¶
於皇天囬行遵故道通川徧流潦廻首望羣峯白雲¶
正溶溶珠為闕兮玉為樓青雲盖兮紫霜裘天長地久¶
時相憶千齡萬代一來遊¶
　　　懐仙吟二首　　　　　　　陳　陶¶
丹陵五牙(一作/霞)客昨日羅浮歸赤斧尋不得煙霞空滿¶
衣試於華陽問果遇三茅知採藥向十洲同行牧羊兒¶
十洲隔八海浩渺不可期空留雙白鶴巢在長松枝¶
<pb:KR4h0022_WYG_225-12b>¶
　　　二¶
雲溪古流水春晩桃花香憶與我師别片㠶歸滄浪滄¶
浪在何許相思淚如雨黄鶴不復來雲深離别處石渠¶
泉泠泠三見菖蒲生日夜勞夢䰟隨波注東溟空懐别¶
時惠長讀消魔經¶
　　　忽夢遊仙　　　　　　　　王　勃¶
僕本江上客牽跡在方内寐寤霄漢間居然有靈對翕¶
爾登霞首依然躡雲背電䇿驅龍光烟道儼鸞態乗月¶
<pb:KR4h0022_WYG_225-13a>¶
披金帔連星解瓊珮浮識俄易歸真遊邈難冄寥廓沉¶
遐想周遑奉遺誨流俗非我鄉何當釋塵昧¶
　　　夢仙　　　　　　　　　　白居易¶
人有夢仙者夢身昇上清坐乗一白鶴前引雙紅旌羽¶
衣忽飄飄玉佩俄錚錚半空直下視人世塵𡨕𡨕漸失¶
鄉國處纔分山水形東海一片白列嶽五㸃青湏臾羣¶
仙來相引朝玉京安期羡門軰列侍如公卿仰謁玉皇¶
帝稽首前致誠帝言汝仙才努力勿自輕却後十五年¶
<pb:KR4h0022_WYG_225-13b>¶
期汝不死庭再拜受斯言既寤喜且驚秘之不敢泄誓¶
志居巖扃恩愛舍骨肉飲食斷羶腥朝食雲母散夜吸¶
沆瀣精空山三十載日望輜軿迎前期過已久鸞鶴無¶
來聲齒髪日夜衰(集作/衰白)耳目減聰明一朝同物化身與¶
糞壤并神仙信有之俗力非可營茍無金骨相不列丹¶
臺名徒傳辟糓法虚受燒丹經祗自取勤苦百年終不¶
成悲哉夢仙人一夢誤一生¶
　　　謫仙詞　　　　　　　　　陳　陶¶
<pb:KR4h0022_WYG_225-14a>¶
牧龍丈人病歌(一作/髙)秋羣童擊節星漢愁瑶堂鳯輦不¶
勝恨太古一聲龍白頭玉氣蘭光久摧折上清雞犬音¶
書絶蜺旌失手逺於天三島空雲對秋月人間磊磊浮¶
漚客鸑鷟蜻蜓飛自隔不應冠盖逐黄埃長夢真君舊¶
恩澤　　冠蓋(後篇作/冠劍)¶
　　　仙谷遇毛女意知是秦宫人　常　建¶
溪口水石淺泠泠明藥叢入溪雙峯峻松栝數(一作/栢踈)幽¶
風垂嶺竹嫋嫋翳泉花濛濛夤縁霽人目路盡心彌通¶
<pb:KR4h0022_WYG_225-14b>¶
盤石横陽崖前臨殊未窮廻潭清雲影瀰漫長天空水¶
邊一神人千嵗為玉童羽毛經漢代珠翠迯秦宫目覿¶
神已寓鶴飛言未終祈君青雲秘願謁黄仙翁常以耕¶
玉田龍鳴西頂中金梯與天接幾日來相逢¶
　　　同吉中孚夢桃源　　　　　盧　綸¶
夜静春夢長夢逐仙山客林園滿芝术雞犬傍籬柵幾¶
處花下人㸔余笑頭白¶
　　　桃源行　　　　　　　　　劉禹錫¶
<pb:KR4h0022_WYG_225-15a>¶
漁舟何招招浮在武陵水拖綸擲餌信流去誤入桃源¶
行數里清源尋盡花綿綿踏花覔逕至洞前洞門蒼黑¶
烟霧生暗行數歩逢虛明俗人毛骨驚仙子争來致詞¶
何至此湏臾皆破氷雪顔笑言委曲問世間因嗟隠身¶
來種玉不知人世如風燭筵羞石髓勸客飡燈爇松脂¶
留客宿鷄聲犬聲遥相聞曉光葱蘢開五雲漁人振衣¶
起出户滿庭無路花紛紛飜然恐失(集作/迷)鄉縣處一息¶
不肯(集作/覺)桃源住桃花滿溪水似鏡塵心如垢洗不去¶
<pb:KR4h0022_WYG_225-15b>¶
山家一出尋無蹤至今流水(集作/水流)山重重¶
　　　尋桃源　　　　　　　　　張　喬¶
武陵春草齊花影隔澄溪路逺無人去山空有鳥啼水¶
垂青靄斷松偃緑蘿低世上迷途客經兹盡不迷¶
　　　秦越人洞中詠　　　　　　于　鵠¶
扁鵲得仙處傳是西南峯年年山下人長見騎白龍洞¶
門黒無底日夜唯雷風清齋将入時戴花兼抱松石逕¶
隂且寒地響知逺鐘似行山林外聞葉(集作/乗)屐(一作履/又作屨)¶
<pb:KR4h0022_WYG_225-16a>¶
聲重低礙更俯身漸逺晝夜同時時白蝙蝠飛入茅衣¶
中行久路轉窄静聞水淙淙但願逢一人自得朝天宫¶
　　　宿西山脩下元齋詠　　　　前　人¶
幽人在何處松檜深溟溟西峯望紫雲知處安期生沐¶
浴溪水暖新衣禮仙名脱履入静堂遶像隨禮行碧紗¶
籠寒燈長幡綴金鈴林下聽法人起坐枯葉聲啓奏脩¶
律儀天曙山鳥鳴分行布菅茅列坐滿中庭持齋候撞¶
鐘玉函散寶經焚香開巻時照耀金室明投簡石洞深¶
<pb:KR4h0022_WYG_225-16b>¶
稱過上帝靈學道能苦心自古無不成¶
　　　少室山韋鍊師昇仙歌　　　皇甫冉¶
紅霞紫氣晝氛氲綘節青童迎少君忽從林下昇天去¶
空使時人禮白雲¶
　　　上清詞　　　　　　　　　張　繼¶
紫陽宫女捧丹砂王母令過漢帝家春風不肯停仙馭¶
却向蓬萊㸔杏花¶
　　　仙女詞　　　　　　　　　楊　衡¶
<pb:KR4h0022_WYG_225-17a>¶
玉京初侍紫皇君金縷鴛鴦滿絳裙仙宫一閉無消息¶
遥結芳心向碧雲¶
　　　玉京詞　　　　　　　　　劉言史¶
絶景寥寥日更遲人間甲子不同時未知樵客終何得¶
歸後無家是㸔碁¶
　　　瑶水詞(集作/懐仙)　　　　　　　鮑　溶¶
崑崙九層(集作閬/風綺閣)幾千丈瑶水四(集作/西)流十二城心羡¶
(集作/曽見)周靈王太子碧桃花下學吹笙¶
<pb:KR4h0022_WYG_225-17b>¶
　¶
　¶
　¶
　¶
　¶
　¶
　¶
　文苑英華巻二百二十五¶
