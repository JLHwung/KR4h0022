# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:50.627553
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百五十二
<pb:KR4h0022_WYG_452-1a>¶
欽定四庫全書¶
　文苑英華巻四百五十二　宋　李昉等　編¶
　制書五¶
　　節鎮一¶
　　　授崔希逸左散騎常侍兼河西節度副大使制¶
　　　　　　　　　　　　　　大平内制¶
門下位恭顧問必擇正人道重威懷實資良帥朝散大¶
夫使持節陜州諸軍士守陜州刺史上䕶軍水陸轉運¶
<pb:KR4h0022_WYG_452-1b>¶
使崔希逸雅稱瓌偉(一作/偉度)常聞大節沉畧有制精識必¶
斷鎮臨湟塞守在𦍑戎且利安邉兼資用武宜其謀此¶
令徳式叶逺圖俾聮寵於軒墀往綏靖於河隴可守左¶
散騎常侍持節河西節度經畧支度營田九姓長行轉¶
運等副大使知節度凉州事赤水使隴右河西採訪處¶
置使仍賜紫金魚袋散官勲如故¶
　　　授李尚隠户部尚書益州長史劒南節度採訪¶
　　　　使制¶
<pb:KR4h0022_WYG_452-2a>¶
門下司徒之職事殷九賦連率之任寄重十州兼而統¶
之其在能者銀青光禄大夫守大子詹事上柱國髙邑¶
縣開國子李尚隠長才致用直道為謀大任亟登晩節¶
彌厲臨事克斷不敢於煩苛去邪勿疑無避於強禦必¶
能内均土壤外撫華戎保息萬人俾脩夏官之典澄清¶
三屬仍㧾使臣之務可守户部尚書兼益州大都督府¶
長史持節劒南節度營田副大使兼節度採訪處置使¶
散官勲封如故¶
<pb:KR4h0022_WYG_452-2b>¶
　　　授烏重𦙍河陽節度使制¶
門下鎮衞甸服控臨河津當五達之要衝主三軍之號¶
令自頃選任多用勲勤必為忠良乃稱奬擢昭儀軍節¶
度右廂都押衙兼馬軍都知兵馬使同州節度副使銀¶
青光禄大夫檢校太子賔客兼潞州大都督府左司馬¶
御史中丞上柱國張掖郡開國公烏重𦙍禀㓗白之性¶
抱堅貞之資任湮不緇凌寒益茂承家得孫吳之術許¶
國慕辛李之風固已業擅戎韜聲滿軍府乃者山東整¶
<pb:KR4h0022_WYG_452-3a>¶
旅河右致誅守臣習非浸以成過事君不信撫衆無恩¶
言多隠欺政務苛刻孤我委遇自虧功名士心咸忿其¶
驕矜人力頗怨其凋盡雖趣召而有命葢羣情之不容¶
惟爾跡在轅門屬當此際一言秉禮百姓(一作/衆)無譁居¶
常表持重(一作/正)之難臨事見知幾之勇况地當師次營¶
壓膚塵人情素悦而易從軍令既明而自戢眷兹諒實¶
可委蕃垣必能同士伍之衣食知黎元之病苦繼前政¶
之風躅為將來之表儀是用拜之壇場授以旌鉞命副¶
<pb:KR4h0022_WYG_452-3b>¶
相之崇秩牧覃懷之舊封式佇嘉猷用報明奬夫行髙¶
則名著事舉則功存立政在初為人(疑作/仁)由已無或墜¶
替欽承寵光可使持節懷州刺史御史大夫充河陽三¶
城懷州節度營田等使散官勲並如故主者施行¶
　　　授鄭涯義武軍節度使制　玉堂遺範¶
門下鮮虞(一作/于)舊國上谷雄藩㧾中山之甲兵接薊門¶
之封壤睠求良帥允屬碩臣銀青光禄大夫守太子賔¶
客分司東都上柱國滎陽縣開國男食邑三百户鄭涯¶
<pb:KR4h0022_WYG_452-4a>¶
𢎞廓宏才易簡正性雅(一作/偉)量溟廣貞標嶽孤通鈐匱¶
之竒書負珪璋之雅器自發揚術業歴踐清途懿聞淑¶
聲推為茂徳日者常(一作/嘗)膺奬任屢鎮方隅惠愛洽於¶
轅門謳歌溢於閻井洎謫居遐激旅處洛師惕厲日聞¶
屯夷一貫是命載圖來効復議寵遷於戯選將之難古¶
今為重而况易水之上尤藉謀猷爰求惟舊之賢式重¶
作藩之寄爾其勉思鎮馭益念訓齊惟克已可以愛人¶
唯推恩可以撫衆壞帳豈專於仁祖(晉謝尚/宋仁祖)褰帷宜嗣¶
<pb:KR4h0022_WYG_452-4b>¶
於賈琮俾外秩於春卿更增榮於亞相往承休命無忝¶
新恩可檢校禮部尚書使持節定州諸軍事兼定州刺¶
史御史大夫充義武軍節度易定等州觀察處置北平¶
軍等使散官勲封如故主者施行(大中九年九/月十四日)¶
　　一作皆大中制誥¶
　　　授劉悟滑州節度使制¶
門下王者驅大順以道至和不能無狡冦天將廓沴氣¶
以息暴亂則必有忠臣非處迷何以明其勁節非嘉奬¶
<pb:KR4h0022_WYG_452-5a>¶
何以表其尤功况討罰之初詔命斯著髙懸寵爵獲則¶
當之淄青都知兵馬使金紫光禄大夫試殿中監察御¶
史上柱國劉悟忠孝(一作/勲)之後義勇為心乆淪跡而未¶
伸每蓄謀以思奮屬姦兇負阻將帥徂征宣威已震於¶
河山肆逆猶固其巢窟遂能潜通宻欵先事指期决䇿¶
於萬衆之中挺身於重城之内感深而信誓若一氣直¶
而神明為徒梟彼渠魁殱厥醜類乃飛章以馳獻繄大¶
慶之遐聞臨軒載懷是舉斯命眷彼雄鎮惟兹滑臺有¶
<pb:KR4h0022_WYG_452-5b>¶
二郡察俗之殷其人勁而剛有三軍制節之重其士毅¶
以肅俾膺分閫式委觀風超昇題劒之名所以崇其望¶
兼假弄印之任所以峻其威䟽封廣載其土田真養爰¶
優其户賦仍加厚賜用示深恩髙門大啓於通衢别墅¶
榮分於沃野凢是賞典稱乎國章於戯在昔天寶季年¶
羯胡首難惟悟之祖職居平虜能戮賊臣竟通朝命賜¶
名以旌其忠授鉞以仗其材今悟又能除妖可謂濟美¶
勉持忠孝以保家邦可檢校工部尚書使持節滑州諸¶
<pb:KR4h0022_WYG_452-6a>¶
軍事云云¶
　　　授田興魏府節度使制¶
門下經邦制理先務於安人乗義秉忠(一作秉/義納忠)良存乎¶
體國有其堅持正性動合衆心材當與能善可垂勸則¶
宜荷推轂之寄為分閫之臣建侯貞節宣我利澤魏慱¶
光軍歩射都知兵馬使同州節度副使僉校祕書少監¶
御史中丞沂國公田興深明有融忠孝是力介若金石¶
通乎弛張効用思齊於昔賢㓗誠期報於君父生此王¶
<pb:KR4h0022_WYG_452-6b>¶
國跡淪戎藩逢時乃彰㑹節有立日者元臣即代𦙍子¶
㓜年小人任事以作威諸將屏息而增懼政理兹紊刑¶
章亟乖羣情危疑幾至顛越朕用憂憫方圖輯寧而興¶
任在轅門心惟大體義勇斯奮姦兇伏辜士心所歸不¶
令而肅征鎮安固厥庸茂焉既而保貴胄之家將致上¶
國全故帥之績永復中軍表章屢陳情懇備至以勲則¶
特異以義則可觀周旋令圖盖有餘裕朕髙懸爵命以¶
待能賢嘉爾殊勞允宜懋賞晉軍謀帥郄縠嘗學於詩¶
<pb:KR4h0022_WYG_452-7a>¶
書漢將議功竇融實冠於名節魏郊巨鎮河上奥區仗¶
鉞可以宣國威觀風可以率彛典習俗至於丕變疲甿¶
徯而(一作/於)汔康佇光䇿書用寄心膂榮級俾登於七命¶
顯秩超踐於六卿仍兼副相之雄以重元戎之寄服兹¶
休命其懋戒哉可銀青光禄大夫檢校工部尚書兼御¶
史大夫充魏慱等州節度觀察處置支度營田等使¶
　　　授范希朝神䇿軍(三字一作/京西行營)節度使制¶
　　　　　　　　　　　　　　玉堂遺範¶
<pb:KR4h0022_WYG_452-7b>¶
門下古之命將帥修封疆在於整軍非以耀武故繕理亭¶
障訓齊車徒以申國威以固王畧非誠節昭(一作/茂)著無以¶
分統六師非勲績彰明無以并䕶諸將副茲重任實在忠¶
賢特進檢校右僕射右金吾衛大將軍充右街使成紀男¶
范希朝有貞臣之節有良將之風識逹武經學綜兵要臨¶
事能斷好謀而成嘗領元戎鎮于朔野控河上(一作/中)之塞¶
拒漢南之庭脩其政刑諭以威徳士吏向化(一作/慕)裔夷綏¶
懷入覲京師䇿勲王府泊司警衛禁旅増嚴直道彌彰嘉¶
<pb:KR4h0022_WYG_452-8a>¶
庸益茂固可以緫統北落節制西陲成魏絳和戎之勲振¶
晁錯備邉之䇿俾異俗率化穡人成功師乗以和𤇺候無¶
警懋建(一作/昭)丕績時乃之休可開府儀同三司檢校左僕¶
射兼右神䇿軍京西諸城鎮行營兵馬節度使封如故¶
　　一作皆唐大詔令¶
　　　授韓𢎞宣武軍節度使制¶
門下綂制大刑㧾率羣帥功庸既獻于社爵服宜加於¶
朝翼宣帝猷出納王命持綱以揆百度賛道以釐庶工¶
<pb:KR4h0022_WYG_452-8b>¶
時惟宥宻昔所華重寵我元輔昭其茂勲淮西諸軍行¶
營兵馬都統宣武軍節度副大使知節度事管内支度¶
營田汴宋亳頴等州觀察處置等使金紫光禄大夫守¶
司徒同中書門下平章事使持節汴州諸軍事守汴州¶
刺史上柱國頴川郡開國公食邑三百户韓𢎞天毓間¶
氣時推上材静蓄滄波不測之深動發迅雷殷然之勢¶
竭彼肝膈叅予股肱殿于中邦式是四表自淮濆俶擾¶
將校徂征而原燎方揚妖氣不歛爰命巖廊之傑董兹¶
<pb:KR4h0022_WYG_452-9a>¶
貔武之師薦其忠誠勵彼勇節叅掌廟算指授神機䇿¶
畫得於慮深威畧宣於致逺俾趨重地遂援堅城彀中¶
全謀果立竒績既殄兇醜宜疇厥庸載加常伯之崇以¶
正宰司之位詔爵增邑懋兹休勲爾其敬之服我成命¶
可守司徒兼侍中使持節汴州諸軍事兼汴州刺史充¶
宣武軍節度副大使知節度事管内支度營田汴宋亳¶
頴州等觀察處置等使許國公食邑三千户㪚官勲賜¶
如故主者施行¶
<pb:KR4h0022_WYG_452-9b>¶
　　　授張𢎞靖太原節度使制¶
門下授鉄鉞之賜其惟爪牙掌管籥之司允歸心腹况¶
乎天兵作鎮王業成都全晉山河陶唐風俗外以威懐¶
七狄内以承衞二京操節度戎師之權兼澄清列郡之¶
寄訓齊五校表率一方歴選元僚無逾上相中書令張¶
𢎞靖髙葢若慶大珪含章和順在中莊敬發外翼翼有¶
致君之道兢兢懐許國之忠言觀器能早授方任風謡¶
果洽於分陜膏潤實彰於近關洎登為鼎臣輔我衮職¶
<pb:KR4h0022_WYG_452-10a>¶
出納萬務清明一心𢎞宣逺猷慎守成式夣帝所頼(疑/)¶
伊人是瞻朕以龍山之前卒(疑作/辛)乗殷㑹鴈塞之上稽¶
胡雜居求明畧以拊循資盛名而鎮定是用輟於鈞軸¶
授以節旄崇髙超列於天官宻勿遥叅於台席敬聽後¶
命載揚先聲在負元初乃考成肅公弼諧德宗以敷景¶
化肆予嗣位推爾業官匪惟勤勞于我邦兹亦光輝于¶
爾室於戯入而惟輔出而為藩行思永圖勿替舊服可¶
檢校吏部尚書平章事云云¶
<pb:KR4h0022_WYG_452-10b>¶
　　　授裴度彰義軍節度使制　　令狐楚¶
門下輔弼之臣軍國是頼興化致理則秉鈞以居取威¶
成(一作/定)功則分閫而出所以同君臣之體而一中外之¶
任焉屬者問罪汝南致誅淮右葢欲刷其汙俗弔彼頑¶
人雖棄(一作/挈)地求生者實繁有徒而嬰城執迷者未革¶
(一作/剪)其志(一作/類)何獸困而猶鬬豈鳥窮之無歸歟由是¶
遥聽鼓鼙沂輟樞軸授以成筭(一作更張琴/瑟煩我台席)董兹戎㫋¶
朝議大夫守中書侍郎同中書門下平章事飛騎尉賜¶
<pb:KR4h0022_WYG_452-11a>¶
紫金魚袋裴度為時降生協朕夣卜精辨宣力堅明納¶
忠當軸而才謀老成運籌而智畧前定司其樞務備知¶
四方之事付以兵要必得萬人之心是用禱于(一作/於)上¶
𤣥擇(一作/練)此吉日帶丞相之印綬所以尊其名賜諸侯¶
之斧鉞所以重其命爾宜大布清問恢壯徽猷感勵連¶
營蕩平多壘召懷孤疾字育夷傷况淮西一軍素効忠¶
節過海赴難史䇿上(一作/書)勲建中初攻破襄陽擒㓕崇¶
義此(一作/比)者脅於兇逆歸命無由每念前勞常思安撫¶
<pb:KR4h0022_WYG_452-11b>¶
所以内輟佐輔為之師帥實欲保全慰喻使各得其宜¶
爾往欽哉無越我丕訓可守門下侍郎同中書門下平¶
章事使持節蔡州諸軍事兼蔡州刺史充彰義軍節度¶
管内度支營田使(一作/事)申光蔡等州觀察處置等使仍¶
充淮西宣慰處置使散官勲如故¶
　　一作皆唐大詔令¶
　　　授崔𢎞禮天平軍節度使制¶
　　　　　　　　　　　　　　玉堂遺範¶
<pb:KR4h0022_WYG_452-12a>¶
門下節制師戎(一作/旅)考(一作/亷)察風俗誠藩方之倚任實¶
朝廷之注意至於簡㧞常所重難况齊魯分疆河朔接¶
境遏冦虞而固封守宣徳敎而按州部付之專柄思得¶
全才是用輟近輔之循良撫東平之凋瘵式孚成命所¶
為至公正議大夫云云崔𢎞禮文學發身擴之以襟度¶
忠信為主輔之以誠明累分郡符亦㧾戎鎮理行第一¶
奏課連最來必畏晩去常見思挹長者之聲光得大臣¶
之體要屬樂陵未靖戎事方殷上宰憂勞舊恙纒迫念¶
<pb:KR4h0022_WYG_452-12b>¶
茲易置期在惠安當使恩威並行剛柔適用率之以義¶
則無不化齊之以禮則罔不服恢武畧以經務清吏職¶
而約法必有餘地以康吾人大將鼓旗諸侯弓矢文昌¶
顯秩憲府雄班叅以命之寵茲俞往承我休徳勿替前¶
修可檢校户部尚書使持節鄆州諸軍事兼鄆州刺史¶
御史大夫充天平軍節度鄆曹濮等觀察處置使散官¶
勲如故¶
　　　授李愬山南東道節度使制(詔令作李愬移鎮/加官階爵邑制)¶
<pb:KR4h0022_WYG_452-13a>¶
　　　　　　　　　　　　　　玉堂遺範¶
門下伐叛除兇必俟乎竒略進封超位允答於殊庸况¶
四紀逋誅三州竊據積妖遺育縱亂(一作/逆)挻災累年徂¶
征一舉主致論功既當(一作/歸)於異等議賞豈待於踰時¶
唐隨鄧等州節度觀察處置等使通議大夫檢校左散¶
騎常侍使持節鄧州諸軍事兼鄧州刺史御史大夫賜¶
金紫魚袋李愬宗臣之𦙍王國克生毅勇蓄深温良煦¶
外禮樂戰攻(一無/攻字)之器黙識其源詩書義理(一無/理字)之府¶
<pb:KR4h0022_WYG_452-13b>¶
洞窺其室雖早昇朝序而末展將材頃以懸瓠滔天宿¶
兵既久方城壓境易帥頗頻永懷韜畧之家必有弓裘¶
之嗣將(一作/分)執金皷載持干旄果副眷求克揚威令緝¶
傷夷之後振怯為雄制宻邇之間保危成固推忠厚以¶
感物本信惠而知人一其鬬心厲厥(一作/彼)死力乗虚徑¶
襲負雪兼行風驅如合於百神雷發(一作/震)若出於九地¶
堅城立潰狡豎坐擒遺甿安堵以知歸餘黨釋甲而請¶
命古之良將其孰過焉已申獻㨗之儀當舉䇿勲之典¶
<pb:KR4h0022_WYG_452-14a>¶
爰擇(一作/授)名部俾恢重藩自洛而遥惟襄為大綿亘楚¶
服横臨漢津揔八郡以澄清秉三軍之節制式因加地¶
往繼沉碑特遷左揆之尊崇茲(一作/以崇)天秩仍假南䑓之¶
長峻彼(一作/用峻)霜威表以勲階賜之茅社(一作/土)户豐真食¶
門貴延恩洽此寵榮從于茂烈於戯天鑒非逺(一作/眛)不¶
庭者必誅王爵無私有功者是享揚名濟美惟孝著於¶
家聲鍾鼎山河惟忠光于國籍凢曰臣子得無企歟可¶
銀青光禄大夫檢校尚書左僕射使持節襄州諸軍事¶
<pb:KR4h0022_WYG_452-14b>¶
兼(一作/守)襄州刺史御史大夫充山南道節度管内度支¶
營田襄鄧唐隨復郢均房等州觀察處置等使仍賜上¶
柱國封梁國公食邑三千户并賜食實封五(一作/三)百户¶
與一子五品正員官主者施行¶
　　一作皆唐大詔令¶
　　　授李光顔忠武軍節度使制¶
門下授鈇鉞之寄當兵車之㑹力鋤兇險志殄冦讎星¶
霜固難奪之誠始終見師貞之節嘉猷益茂力集休勲¶
<pb:KR4h0022_WYG_452-15a>¶
宜崇寵光肆于時夏考諸前志斯為大經忠武軍節度¶
使李光顔崆峒秀氣為時生才謙和不流簡厚能斷本¶
忠信以經武閲詩書以理戎首職北垣聲雄大鹵受命¶
既平於朔野懸車亦剪其巴庸已積功勞銘在鍾釡朕¶
以淮濆負固歴紀稽誅自授兵符獨運明畧分營先得¶
其地險呑敵屢挫於賊鋒嘗下名城㧞其趙幟制勝之¶
術動合鬼神百戰表於忘軀一心注於報國歳月滋久¶
堅誠不囬當兇妖就執之初是潰黨乞降之際单騎以¶
<pb:KR4h0022_WYG_452-15b>¶
入其柵壘免胄而弔其傷殘納之不疑乃見全徳今欃¶
槍已滅申蔡無虞寢興以思用息戎馬則報功顯秩位¶
宜重於三公馭貴殊勲賦亦開於千乗陟論道之優禮¶
奬述職之崇名爾其敬之無替舊服可檢校司空使持¶
節許州諸軍事兼許州刺史御史大夫依前充忠武軍¶
節度管内度支營田陳許等州觀察處置等使仍賜上¶
柱國封武威郡開國公食邑二千户散官勲如故主者¶
施行¶
<pb:KR4h0022_WYG_452-16a>¶
　　　授裴休荆南節度使制¶
門下王者分職設官所以理天下外建州牧侯伯内置¶
公卿大夫故野無遺賢朝無闕政俾率土絶愁嘆之音¶
接畛有富庶之泰當是選也豈可易乎具官裴休巖廊¶
重徳文學宗師才為代生智尚物表發言所以興家國¶
修已可以伏華夷自奮藻儒林射䇿藝圃廽處顔冉之¶
列疊昇晁董之科濟代之心已彰於事業奉君之志皆¶
推於友朋抗䟽七人之官正色三署之内縉紳多士慕¶
<pb:KR4h0022_WYG_452-16b>¶
髙韻以指南貝錦巧詞自退身於有北遂金玉王度丹¶
青憲章三領亷車一剖符竹皆著去思之稱共興(一作/歌)¶
來慕之謡宏圖豈滯於割鷄令問果還於振鷺委茲文¶
柄任之春闈大呈公鑒之明傋傳徳(疑作/得)人之羙板籍¶
繁務筦㩁劇權成富國之竒謀施安邉之大略先皇帝¶
夣想髦彦勵精理道採以公論付以化權致百度之惟¶
貞覺三台之益重𦍑戎擾叛調發時雨之師農畆廢荒¶
申明作霖之㫖凡所經濟知無不為四鎮入境而獲安¶
<pb:KR4h0022_WYG_452-17a>¶
三軍推誠而俱感整(疑/)盡臣節何愧古人朕以全楚奥¶
區荆衡重地凑舟車之都㑹控湖嶺之要衝藉爾分憂¶
施吾惠澤蘇彼疲瘵勿倦殷繁玉帳兵符既榮冠於今¶
日文場武庫當繼蹤於昔賢(一作/時)祗服典章無替徽烈¶
可檢校尚書右僕射兼江陵尹御史大夫充荆南節度¶
觀察處置等使散官勲封如故主者施行¶
　¶
　¶
<pb:KR4h0022_WYG_452-17b>¶
　¶
　¶
　¶
　¶
　¶
　¶
　¶
　文苑英華巻四百五十二¶
