# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:47.952138
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百六十八
<pb:KR4h0022_WYG_368-1a>¶
欽定四庫全書¶
　文苑英華巻三百六十八　宋　李昉等　編¶
　箴誡¶
　　五誡¶
　　　持衡(并/序)　　　　　　彈琴(并/序)¶
　　　對鏡(并/序)　　　　　　辭金¶
　　　氷壺(并/序)¶
　　守誡　　　　　　　　口兵誡¶
<pb:KR4h0022_WYG_368-1b>¶
　　　猶子蔚適越誡¶
　　三誡¶
　　　臨江之麋　　　　　黔之驢¶
　　　永某氏之䑕¶
　　敵誡　　　　　　　　箴言(并/序)¶
　　　五誡　　　　　　　　　　姚元崇¶
　　　持衡(一作/執秤)誡¶
持衡者(一作秤/者衡衡)天下平也君子執之以平其心夫衡在¶
<pb:KR4h0022_WYG_368-2a>¶
天所以齊七政在人所以均萬物稱物平施為政以則¶
(一作/公)毫釐不差輕重必得是執衡持平之義也(一作是/執秤衡)¶
(之理/也)聖人為衡四方取則志守公正(一作/平)體兼平(一作/正)¶
直用於天官銓綜斯德用(一作/行)於里閈紛競以息故南¶
北(一作/西)以對左右以持稱物低昻不差毫釐使錙銖不¶
惑輕重無疑智不能矯愚不能欺存信去詐以公滅私¶
王道無偏(一作無/偏無黨)君子無黨(一作/似之)法者天下公器官者¶
庻人師長(一作/之師)其身率(一作/既)正不令而行在下無怨唯¶
<pb:KR4h0022_WYG_368-2b>¶
上之平故曰上之所為下必從矣上之所教人亦効矣¶
(一作上之所仰人皆其/向我之所教人皆其効)心苟至公人将大同心能執一¶
政乃無失嗟爾多士欽哉勉旃庻此觀穪(一作庻/以觀則)同夫¶
佩弦¶
　　　彈琴誡(并/序)¶
琴者樂之和也君子撫之以和人心夫其調五音諧六¶
律則移風易俗感舞禽獸而况和人乎故身不下堂不¶
言而理者蓋鳴琴故也¶
<pb:KR4h0022_WYG_368-3a>¶
樂導至化聲感人情故易俗以雅樂和人以正聲樂有¶
琴瑟音有啇徴琴音能調天下以治異而相應以和為¶
美和而不同如彼君子故善為政者若彈琴宫君啇臣¶
則治國之道大急小緩豈安人之心不調者改張踰於¶
立法聲悲者調下感於知音昔武城單父以弦歌樂職¶
鄒忌雍門以辯對匡國羙此調撫而人是則昭告後來¶
無怠於徳¶
　　　對(文粹/作執)鏡誡(并/序)¶
<pb:KR4h0022_WYG_368-3b>¶
執鏡者(文粹無/者字)取其明也夫内涵虚心外分朗鑒萬(文/粹)¶
(無萬/字)物不可以匿詐衆象(二字文/粹作體)無得以逃形是以野¶
鹿窺而慙山鷄對而舞故君子是繪是畫置之座隅蓋¶
将照姦回之心絶險詖之路也詩曰我心匪鑒不可以¶
茹亦其理焉¶
秦樓明鏡鑒有餘暉色自凝曉光能洞㣲飾以鞶組匣¶
以珠璣龍繞池卧烏臨月飛傍入四隣中延萬象濟物¶
攸溥利人斯廣握在帝心則宇宙融朗懸諸銓臣則翹¶
<pb:KR4h0022_WYG_368-4a>¶
楚瞻仰且明不匿瑕君子是嘉不疲屢照君子是効嗟¶
爾在職為代作則刑不可濫政不可賊凡今之人鮮務¶
為徳紛綸謟媚汨沒忠直當須如鏡之明㫁可以平如¶
鏡之潔斷可以决敢告後來無忝前哲¶
　　　辭金誡(并/序)¶
辭金者取其㢘慎也昔子罕辭玉以不貪為寳楊震辭¶
金以四知為慎列前古之清潔為将來之龜鏡原其立¶
者俯而揖讓也跪者仰而受恭也俾左右顧盼又得謙¶
<pb:KR4h0022_WYG_368-4b>¶
恭之道焉¶
古之君子策名委質翼翼小心乾乾終日慎乎在位欽¶
乃攸司請謁者咸息苞苴者必辭爾以金玉為寳吾以¶
㢘謹為師爾以夜昏可納吾将暗室不欺若爾有贈吾¶
今取之爾其喪寳吾則懐非故曰欲人不知莫若勿(一/作)¶
(不/)為欲無悔恡不若守慎慎之伊何主誡在乎𤓰李悔¶
之伊何讟謗由乎薏苡慎則禍之不及貪則災之所起¶
苟自謹身必無謗耻凡所從政當須正已誡徃脩來慎¶
<pb:KR4h0022_WYG_368-5a>¶
終如始¶
　　　氷壺誡(并/序)¶
氷壺者清潔之志(文粹/作至)也君子對之示不忘乎清也夫¶
洞徹無瑕澄空見底當官明白者有類是乎故内懐氷¶
清外涵玉潤此君子氷壺之徳也¶
玉本無瑕氷亦至潔方圓相映表裏皆澈喻彼貞㢘能¶
守其節凡今之人就列稱臣當官以割剥為務在上以¶
財賄為親豈異夫象之有齒以焚其身魚之貪餌必曝¶
<pb:KR4h0022_WYG_368-5b>¶
其鱗故君子讓榮不憂辭滿為珍以備其徳以全其真¶
與其濁富寧比清貧呉隠酌泉龎恭致水席皮洗幘緼¶
袍空裏雖清畏人知而所知逺矣嗟爾在位禄厚官尊¶
固當聳㢘勤之節塞貪競之門氷壺是對烱誡猶存以¶
此清白遺其子孫¶
　　　守誡　　　　　　　　　　韓　愈¶
詩曰大邦維翰書曰以蕃王室諸侯之於天子不唯守¶
土地奉職貢而已固将有以翰蕃之也今之人有宅於¶
<pb:KR4h0022_WYG_368-6a>¶
山者知猛獸之為害則必高其柴楥而外施窞穽以待¶
之宅於都者知穿窬之為盗則必峻其垣墻而内固扄¶
鐍以防之此野人鄙夫之所及非有過人之智而後能¶
也今之通都大邑介於屈(文粹作/倔下同)強之間而不知為之¶
備噫亦惑矣野人鄙夫能之而王公大人反不能焉豈¶
材力有不足歟蓋以為不足為而不為耳天下之禍莫¶
大於不足為而不為材力不足次之不足為者敵至而¶
不知材力不足者先事而思則其於禍也有間矣彼之¶
<pb:KR4h0022_WYG_368-6b>¶
屈強者帶甲荷戈不知其多少其綿地則千里而與我¶
壤地相錯無有丘陵江河洞庭孟門之關其間又自知¶
其不得與天下齒朝夕舉踵引頸冀天下之有事以乗¶
吾之便此其暴於猛獸穿窬也甚矣嗚呼胡知之而不¶
為之備乎哉賁育之不戒童子之不抗魯鷄之不期越¶
(一作/蜀)鷄之不支今夫鹿之於豹非不巍然大矣然而卒¶
為之擒者𤓰牙之材不同猛怯之資殊也曰然則如之¶
何而備之曰在得人¶
<pb:KR4h0022_WYG_368-7a>¶
　　　口兵誡(并/序)　　　　　　　　劉禹錫¶
余讀䝉莊書曰兵莫慘於志莫邪為下缺然知志(一作/智)¶
士之傷夫生也他日讀逺祖中壘校尉書曰口者兵也¶
䀌然知言之為兵又慘乎志因博考前載極其兩端夫¶
志兵之薄人激烈抗憤不過無從容於世耳口兵之起¶
其形渥焉&KR0008;是知吾祖之言為急作戒以書于盤盂¶
五兩之傷藥之可平一言成疴智不能明人或罹兵道¶
塗奔救投方効技思恐其後人或罹譛比肩狐疑借有¶
<pb:KR4h0022_WYG_368-7b>¶
紛觧毀輙隨之故曰舌端之孽慘乎楚䥫夷竈誠謀執¶
戈以驅掩人誠智折笄以(一作/之)詈賢者誨子信其有㫖¶
發言之難徃古(集作/伸舌)猶爾辯為詐謀黙為徳基玉櫝不¶
啓焉能瑕疵犨麋深居孰謂可嗤我誡於口(集作我/口之啓)惟¶
心之捫無為我兵當為我藩以慎為(一作/謹)鍵以忍為閽¶
可以多食勿以多言¶
　　　猶子蔚適越誡　　　　　　劉禹錫¶
猶子蔚晨跪于席端曰臣幼承叔父訓始勾萌至於扶¶
<pb:KR4h0022_WYG_368-8a>¶
踈前日不自意有司以名汚賢能書又不自意被丞相¶
府召為從事重競累媿懼貽叔父羞今當行乞辭以為¶
戒余曰若知彛器乎始乎斵輪因人(一作磨/斵輪囷)規矩中度¶
外枵然而有容者理膩質堅後加宻石焉風戾日晞不¶
剖(集作/副)不聲然後青黄之鳥獸之餙乎瑶金貴在清廟¶
其用也羃以養潔其藏也櫝以養光苟措非其所一有¶
毫髪之傷儡然與破甑為伍矣汝之始成人猶器之作¶
朴是冝力學為礱斵親賢為青黄睦僚友為瑶金忠所¶
<pb:KR4h0022_WYG_368-8b>¶
奉為清廟盡敬以為羃慎㣲以為櫝去怠以䕶傷在勤¶
而行之耳設有人思披重霄而挹顥氣病無階而升有¶
力者掲層挮而倚泰山然而一舉足而一高非獨揭梯¶
者所能也凡大位未嘗曠故世多貴人唯天爵并者乃¶
可偉耳夫偉人之一顧踰乎華章而一非亦慘乎黥刖¶
行矣慎諸吾見垂天之雲在爾肩掖間矣昔吾友柳儀¶
曹嘗謂吾文雋而膏味無窮而炙愈出也遲汝到丞相¶
府居一二日袖吾文入謁以取質焉丞相吾友也汝事¶
<pb:KR4h0022_WYG_368-9a>¶
所從如事諸父借有不如意推起敬之心以奉焉無忽¶
　　　三戒(并/序)　　　　　　　　　柳宗元¶
吾恒惡世之人不知推已之本而乘物以逞或依勢以¶
干非其類出技以怒強竊時以肆暴然卒迨于禍有客¶
談麋驢䑕三物似其事作三戒¶
　　　臨江之麋¶
臨江之人畋得麋麑畜之入門羣犬垂涎揚尾皆來其¶
人怒怛之自是日抱就犬習示之使勿動稍使與之戱¶
<pb:KR4h0022_WYG_368-9b>¶
積乆犬皆如人意麋麑稍大忘已之麋也以為犬良我¶
友抵觸偃仆益狎犬畏主人與之俯仰甚善然時啖其¶
舌三年麋出門見外犬在道甚衆走欲與為戱外犬見¶
而喜且怒共殺食之狼藉道上麋至死終不悟¶
　　　黔之驢¶
黔無驢有好事者船載驢以入至則無可用放之山下¶
虎見之尨然大物也以為神蔽林間窺之稍出近之憗¶
憗然莫相知他日驢一鳴虎大駭逺遁以為且噬已也¶
<pb:KR4h0022_WYG_368-10a>¶
甚恐然徃來視之覺無異能者益習其聲又近出前後¶
終不敢搏稍近益狎蕩倚衝冐驢不勝怒蹄之虎因喜¶
計之曰技止此耳因跳踉大[口*闞]斷其喉盡其肉乃去噫¶
形之尨也類有徳聲之宏也類有能向不出其技虎雖¶
猛疑畏卒不敢取今若是焉悲夫¶
　　　永某氏之䑕¶
永有某氏者畏日拘忌異甚以為已生歲直子䑕子神¶
也愛䑕不畜猫又禁僮勿擊䑕倉廪庖厨悉以資䑕不¶
<pb:KR4h0022_WYG_368-10b>¶
問由是䑕相告皆來某氏飽食而無禍某氏室無完器¶
椸無完衣飲食大率䑕之餘也晝纍纍與人兼行夜則¶
竊齧鬬暴其聲萬状不可以寢終不厭數歲某氏徙居¶
他州後人來居䑕為態如故其人曰是隂類惡物也盗¶
暴尤甚且何以至是乎哉假五六猫闔門撤瓦灌穴購¶
僮羅捕之殺䑕如丘棄之隠處臰數月乃已嗚呼彼以¶
其飽食無禍為可恒也哉¶
　　　敵戒¶
<pb:KR4h0022_WYG_368-11a>¶
皆知敵之仇而不知為益之尤皆知敵之害而不知為¶
利之大秦有六國兢兢以強六國既除&KR1138;&KR1138;乃亡晉敗¶
楚鄢范文為患厲之不圖舉國造怨孟孫惡臧孟死臧¶
恤藥石去矣吾亡無日智能知之猶卒以危矧今之人¶
曽不是思敵存而懼敵去而舞廢備自盈秪益為瘉敵¶
存滅禍敵去召過有能知此道大名播懲病克夀矜壮¶
死暴縱慾不戒匪愚伊耄我作戒詩思者無咎¶
　　　箴言(并/序)　　　　　　　　　白居易¶
<pb:KR4h0022_WYG_368-11b>¶
貞元十有五年天子命中書舍人渤海公領禮部貢舉¶
事越明年春居易以進士舉一上登第洎翼日至於旬¶
時伏念固陋懼不克副公之選充王之賔乃自陳戒于¶
徳作箴言曰¶
我聞古君子人疾沒世名不稱耻邦有道貧且賤今我¶
生休明代二十有六年乃策名名既聞於君乃干禄禄¶
将及於親升聞逮養繄公之徳之死矢報矢報之義靡¶
他惟勵乃志逺乃猷俾徳日新道日就是報於公匪報¶
<pb:KR4h0022_WYG_368-12a>¶
於公是光于躬匪光于躬是華于邦吁其念哉其朂哉¶
庻俾行中規文中倫學惟時習罔怠棄位惟馴致罔躁¶
求一徳五常陶甄于内四科六義斧藻于外若御輿既¶
勒衘䇿乃克駿奔若冶刃既砥淬礪乃克用利無曰擢¶
甲科名既立而自廣自滿尚念為山九仞虧于一簣無¶
曰登一第位其逹而自欺自得尚念行千里始于足下¶
嗚呼我無監於止水當監於斯文庻勉斯厥止慎厥終¶
日顧於箴言無作身之羞公之羞¶
<pb:KR4h0022_WYG_368-12b>¶
　¶
　¶
　¶
　¶
　¶
　¶
　¶
　文苑英華巻三百六十八¶
