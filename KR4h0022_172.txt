# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.623708
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百七十二
<pb:KR4h0022_WYG_172-1a>¶
欽定四庫全書¶
　文苑英華巻一百七十二　　宋　李昉等　編¶
　應制五　　　嵗時一¶
　　元日八首　　　　　　　人日十二首¶
　　上元一首　　　　　　　晦日二首¶
　　春二首　　　　　　　　寒食四首¶
　　仲春一首　　　　　　　中和節一首¶
　　上巳二十二首　　　　　夏三首¶
<pb:KR4h0022_WYG_172-1b>¶
　　秋十一首¶
　　元日¶
　　　獻嵗讌宫臣　　　　　　　　隋煬帝¶
三元建上京六佾宴吳城朱庭容衛肅青天春氣明朝¶
光動綵劍長階分佩聲酒䦨鐘磬息欣覩禮樂成¶
　　　自煬帝至晦日門魏收共二十三首並見嵗時雜詠¶
　　　　奉和獻嵗讌宫臣　　　　　　虞世南¶
履端初啓節長苑命髙筵肆夏喧金奏重潤響朱絃絲¶
<pb:KR4h0022_WYG_172-2a>¶
光催栁色日彩泛槐烟㣲臣同濫吹謬得仰鈞天¶
　　　奉和元日　　　　　　　　蕭　慤¶
帝宫通夕燎天門拂曙開瑞雲生寳鼎榮光上露臺華¶
山不凋葉冝城萬夀杯遥見飛鳬下懸知鄴縣來¶
　　　元日　　　　　　　　　　唐太宗¶
髙軒曖春色邃閣媚朝光彤庭飛彩毦(一作/斾)翠幌曜明¶
璫㳟巳臨四極垂衣馭八荒霜㦸列丹陛絲竹韻長廊¶
穆矣薰風茂康哉帝道昌繼文遵後軌循古鑒前王草¶
<pb:KR4h0022_WYG_172-2b>¶
秀故春色梅艶昔年粧巨川思欲濟終以寄舟航¶
　　　奉和元日應制　　　　　　許敬宗¶
天正初開節日觀上重輪百靈滋景祚萬玉(雜詠/作土)慶維¶
新待旦敷𤣥造韜旒御紫宸武帳臨光宅文衛象鈎陳¶
廣廷揚九奏大帛麗三辰發生同化育播物體陶鈞霜¶
空澄曉氣霞景瑩芳春德暉覃率土相賀奉還淳¶
　　　元日恩賜栢葉(一作/枝)應制　　趙彦昭¶
噐乏雕梁噐材非搆厦材但將千載葉常奉萬年杯¶
<pb:KR4h0022_WYG_172-3a>¶
　　　同前　　　　　　　　　　李　乂¶
勁節凌冬(雜詠/作霸)勁芳心待嵗芳偏(雜詠/作能)令人益夀非止¶
麝含香¶
　　　同前　　　　　　　　　　武平一¶
緑葉迎春緑寒枝歴嵗寒願持栢葉夀永奉萬年歡¶
　　人日¶
　　　人日重(雜詠/作侍)宴大明宮恩賜綵縷人應制¶
　　　　　　　　　　　　　　　李　嶠¶
<pb:KR4h0022_WYG_172-3b>¶
鳯城景色己含韶人日風光倍覺饒桂吐半輪迎此夜¶
蓂開七葉應今朝魚猜水凍行猶澁鸎喜春熈弄欲嬌¶
愧奉登髙摇綵翰欣承(雜詠/作逢)御氣上丹霄¶
　　　同前　　　　　　　　　　趙彦昭¶
寳契無為属聖人琱輿出幸翫芳晨平樓半入南山霧¶
飛閣(一作/闗)旁臨東野春夾路桃花千樹發垂軒弱桞萬¶
條新處處風光今日好年年願奉属車塵¶
　　　同前　　　　　　　　　　劉　憲¶
<pb:KR4h0022_WYG_172-4a>¶
紫苑韶年此日歸東郊道上轉青旂桞色梅芳何處所¶
風前雪裏覔芳菲開冰池内魚新躍剪綵花間鷰始飛¶
欲識君(一無/此字)王逰幸(一有/陽字)氣為觀天藻競春暉¶
　　　同前　　　　　　　　　　崔日用¶
新年宴樂正(雜詠/作坐)東朝鐘鼓鏗鍠大樂調金屋瑶筐開¶
寳勝花牋彩筆頌春椒曲池苔色冰前液上苑梅開雪¶
裏嬌辰極此時飛聖藻㣲臣竊抃預聞韶¶
　　　同前　　　　　　　　　　韋元旦¶
<pb:KR4h0022_WYG_172-4b>¶
鸞鳯旌旂(雜詠/作旗)拂曉陳魚龍角觝大明辰青韶既肇人¶
為日綺勝初成日作人聖藻陵髙裁栢賦仙歌促宴摘¶
梅春垂旒一慶冝年酒朝野俱歡獻夀新¶
　　　同前　　　　　　　　　　馬懐素¶
萬宇千門平旦開天容辰象列朝囬三陽候節金為勝¶
百福延祥玉作杯就暖風光偏著栁辭寒雪影半藏梅¶
何幸得參詞賦職自憐終乏馬卿才¶
　　　同前　　　　　　　　　　蘇　頲¶
<pb:KR4h0022_WYG_172-5a>¶
䟽龍磴道切朝回建鳯旗門繞帝臺七葉仙蓂承(雜詠/作依)¶
月吐千株御栁拂烟開初年競帖冝春勝長命光(雜詠/作先)¶
浮獻夀杯是日最靈知竊幸羣心就捧大明來(磴雜詠/作澄)¶
　　　同前　　　　　　　　　　李　乂¶
詰旦行春上苑中憑髙御下大明宮千年執象寰瀛泰¶
七日為人慶賞隆鐡鳯曽鶱摇瑞雪銅烏細轉入祥風¶
此時朝野歡無筭此嵗雲天樂未窮¶
　　　同前　　　　　　　　　　鄭　愔¶
<pb:KR4h0022_WYG_172-5b>¶
瓊殿含光映早輪玉鸞嚴蹕望初晨池開凍水仙宫麗¶
樹發寒花禁苑新佳氣徘徊籠細網殘霙淅瀝染輕塵¶
良時荷澤皆迎勝窮谷睎陽猶未春¶
　　　同前　　　　　　　　　　李　適¶
朱城待鳯韶年至碧殿蟠龍淑氣來寳帳金屏人己帖¶
圖花學鳥勝初裁林香近接冝春苑山翠遥添獻夀杯¶
向夕憑髙風景麗天文垂曜象昭囬(蟠雜詠/作疏)¶
　　　同前　　　　　　　　　　閻朝隐¶
<pb:KR4h0022_WYG_172-6a>¶
勾芒人面乗兩龍道是春神衛九重綵勝年年逢七日¶
酴醿嵗嵗滿千鍾宫梅間雪祥光徧城桞含烟瑞氣濃¶
醉倒君前情未盡(雜詠/作己)願因歌舞自為容¶
　　　同前　　　　　　　　　　沈佺期¶
拂旦鷄鳴仙衛陳慿髙龍首帝庭春千官黼帳杯前夀¶
百福香奩勝裏人山鳥初來猶怯囀林花未發巳偷新¶
天文正應韶光轉設報懸知用此辰¶
　　上元¶
<pb:KR4h0022_WYG_172-6b>¶
　　　正月十五日應制　　　　　孫　逖¶
洛城(雜詠/作陽)三五夜天子萬年春彩仗移雙闕瓊筵㑹九¶
賔舞成倉頡字燈作法王輪不覺東方白筵随御栁新¶
　　晦日¶
　　　晦日泛舟應詔　　　　　　盧元明(又見初/學記)¶
輕灰吹上管落蓂飄下蔕遲遲春色華晼晼年光麗¶
　　　同前　　　　　　　　　　魏　收(又見初/學記)¶
裊裊春枝弱闗闗新鳥呼棹唱忽逶迤菱歌時顧慕睿¶
<pb:KR4h0022_WYG_172-7a>¶
賞芳月色宴言忘日暮逰豫慰人心照臨康國歩¶
　　春¶
　　　早春桂林殿應詔　　　　　陳叔達¶
金鋪照春色玉律動年華朱樓雲似盖丹桂雪如花水¶
岸銜堦轉風條出桞斜輕輿臨太液湛露酌流霞¶
　　　同前　　　　　　　　　　上官儀¶
歩輦出披香清歌臨太液曉樹流鸎滿春堤芳草積風¶
色翻露文雪華上空碧花蝶來未巳山光曖將夕¶
<pb:KR4h0022_WYG_172-7b>¶
　　寒食¶
　　　初入秦川(一作/州)路逢寒食　　唐𤣥宗(附見張/説集及)¶
　　　　(歲時/雜詠)¶
洛川芳樹映天津㶚岸垂楊窣地新直為經過行處樂¶
不知虚度兩京春去年餘閏(雜詠/作有)今春早曙色和風著¶
花草可憐寒食巳清明光暉並在長安道自從闗内(雜/詠)¶
(作/路)入秦川争道何人不戯鞭公子途中妨蹴踘佳人馬¶
上廢鞦韆渭水長橋今欲渡葱葱漸見新豐樹逺觀驪¶
<pb:KR4h0022_WYG_172-8a>¶
岫入雲霄顧想湯池起烟霧烟霧氛氲水殿開蹔拂香¶
泉歸去來今嵗清明行己晩明年寒食更相陪¶
　　　奉和入秦路逢寒食應制　　張　說(見集/本)¶
上陽桞色喚春歸臨渭桃花拂水飛緫為朝廷廵幸去¶
頗教京洛少光暉昨從汾硤(集作/汾陜)山南口馳道依依漸¶
花桞入闗正投寒食前還京遂落清明後路上天心重¶
豫逰御前恩賜特風流便幕那能鏤鷄子行宫善巧帖¶
毛毬渭橋南渡花如撲麥隴青青斷人目漢家行樹直¶
<pb:KR4h0022_WYG_172-8b>¶
新豐秦地驪山抱温谷温谷香池春溜平預歡浴日照¶
京城今嵗随宜過寒食來(雜詠/作明)年陪調(集作/倍宴)作清明¶
　　　寒食應制　　　　　　　　韋承慶(見嵗時/雜詠)¶
鳯條春色滿龍禁早暉通舊火収槐燧餘寒入桂宫鸎¶
啼正隱葉鷄闘始開籠藹藹摇山滿仙歌始樂風¶
　　　同前　　　　　　　　　　張　說(見集/本)¶
寒食春過半花穠鳥復嬌從來禁火日㑹接清明朝闘¶
敵鷄殊勝争毬馬絶調晴空數雲㸃雪樹百風摇改木¶
<pb:KR4h0022_WYG_172-9a>¶
迎新燧封田表舊燒皇情愛嘉節傳曲宴(雜詠/作興)簫韶¶
　　仲春¶
　　　奉和聖製仲春麟德殿㑹百寮觀新樂¶
　　　　　　　　　　　　　　　權德輿¶
仲月(集作/春)藹芳景内廷宴羣臣森森列干戚濟濟趨鈎¶
陳大樂本天地中和序人倫正聲邁咸濩易象合羲文¶
玉爼映朝服金鈿明舞裀韶光雪初霽聖藻風自薰時¶
泰恩澤溥功成行綴新賡歌仰昭回竊比華封人¶
<pb:KR4h0022_WYG_172-9b>¶
　　中和節¶
　　　奉和聖製中和節賜百官宴集因示所懐¶
　　　　　　　　　　　　　　　前　人¶
萬方慶嘉節宴喜皇澤均曉開蓂莢初(莢集/作葉)景麗星鳥¶
春藻思貞百度著明並三辰物情舒在陽時令𢎞至仁¶
衢酒和樂被薰絃聲曲新賡歌舞弁側永荷𤣥化醇¶
　　上巳¶
　　　三日侍宴林光殿　　　　梁簡文帝¶
<pb:KR4h0022_WYG_172-10a>¶
芳年留帝賞應物動天襟挾苑連金陣分衢度羽林帷¶
宫對廣掖層殿邇髙岑風旗争曳影亭䍐共生隂樹(類/聚)¶
(作/林)花初堕蔕池荷欲吐心¶
　　　三日侍林光殿曲水宴　　　沈　約¶
宴鎬鏘玉鑾㳺汾舉仙&KR0756;榮光泛彩旄脩風動芝蓋淑¶
氣婉登晨天行聳雲斾帳殿臨春籞帷宫繞芳薈漸席¶
同羽觴分墀引逥瀬穆穆𤣥化升濟濟皇家(類聚/作堦)泰將¶
御遺風軫逺侍瑶臺㑹¶
<pb:KR4h0022_WYG_172-10b>¶
　　　三日侍華(作/林)光殿曲水宴　　劉孝綽¶
薰祓三陽暮濯禊(雜詠/作伎)元已初皇心睠樂飲帳殿臨春¶
渠豫㳺髙夏諺凱樂盛周居復以焚(類聚/作禁)林日丰茸花¶
樹舒羽觴環階轉清瀾傍席䟽妍歌己寥亮妙舞復紆¶
餘九成變絲竹百戯起(雜詠/作動)龍魚¶
　　　三日侍蘭亭曲水宴　　　　庾肩吾¶
䇿星依夜動鑾駕總(集作/怱)朝㳺旌門臨逺(類聚/作苑)樹相風¶
出鳯樓春生露泥泥天覆雲油油桃花生(類聚/作舒)玉澗栁¶
<pb:KR4h0022_WYG_172-11a>¶
葉暗金溝禊川分曲洛帳殿掩芳洲踴躍赬魚醉(類聚/作出)¶
參差絳藻浮百戯俱臨水千鍾共逐流¶
　　　三日華林園公宴　　　　　邢　劭¶
逥鑾自樂野弭蓋属瑶池五丞接光景七度(類聚/作友)樹風¶
儀芳春時欲遽覽物惜將移新萍巳冒沼餘花尚滿枝¶
草滋徑蕪沒林長山蔽虧芳(類聚/作方)筵羅玉爼&KR0557;水漾金¶
巵歌聲斷且續舞袖合還離¶
　　　三日侍宴宣猷堂曲水　　　江　總¶
<pb:KR4h0022_WYG_172-11b>¶
上巳娱春禊芳辰喜月離北宫命簫鼓南館列旌麾繡¶
柱擎飛閣雕軒傍曲池醉魚沉逺岫浮藻漾清漪落花¶
懸度影飛絲不礙枝樹動丹樓出山斜翠磴危禮周羽¶
爵遍樂闋光隂移¶
　　　三日曲水侍宴應制　　　　閻朝隐¶
三月重三日千春續萬春聖澤如東海天文似北辰荷¶
葉珠盤净蓮花寳盖新陛下制萬國臣作水心人¶
　　　奉和三日祓禊渭濵　　　　韋嗣立¶
<pb:KR4h0022_WYG_172-12a>¶
乗春袚禊逐風光扈蹕陪鑾渭渚傍還笑當時水濱老¶
衰年八十待(雜詠/作侍)文王¶
　　　同前　　　　　　　　　　徐彦伯¶
晴風麗日滿芳洲御色春筵袚錦流皆言侍蹕璜溪讌¶
暫似乗槎天漢逰¶
　　　同前　　　　　　　　　　劉　憲¶
桃花欲落栁條長沙頭水上足風光此時御蹕來㳺處¶
願奉年年祓禊觴¶
<pb:KR4h0022_WYG_172-12b>¶
　　　同前　　　　　　　　　　沈佺期¶
寳馬香車清渭濱紅荷碧桞褉堂春皇情尚憶垂竿佐¶
天祚先呈捧劍人¶
　　　同前　　　　　　　　　　李　乂¶
上林花鳥暮春時上巳陪逰樂在兹此日欣逢臨渭賞¶
昔年空道濟汾詞¶
　　　同前　　　　　　　　　　張　説¶
青郊上巳艶陽年紫禁皇逰袚渭川幸得歡娛承湛露¶
<pb:KR4h0022_WYG_172-13a>¶
心同草樹樂春天¶
　　　三月三日承恩逰官莊池得筵字¶
　　　　　　　　　　　　　　　前　人¶
鳯凰樓下帯(集作/對)天泉鸚鵡洲中匝管絃舊識平陽佳¶
麗地今逢上巳盛明年舟將水動千尋日幕共林横兩¶
岸烟不降王人觀禊飲誰令醉舞拂賓筵¶
　　　三月三日曲江樓侍宴應制　王　維¶
萬乗親齋祭千官喜豫逰奉迎從上苑祓禊向中流草¶
<pb:KR4h0022_WYG_172-13b>¶
樹連容衞山河對冕旒畵旗摇浦溆春服滿汀州仙籞¶
龍媒下神臯鳯蹕留從今億萬嵗天寳紀(集作/紹)春秋¶
　　　奉和聖製與太子諸王三月三日龍池春褉之¶
　　　　作　　　　　　　　　　前　人¶
故事修春禊新宫展豫逰明君移鳯輦太子出龍樓賦¶
掩陳王作盃如洛水流金人来捧劍畵鷁去迴舟苑樹¶
浮宫闕天池照冕旒宸章在雲漢垂象滿皇州¶
　　　奉和聖製上巳於望春亭觀褉飲之作¶
<pb:KR4h0022_WYG_172-14a>¶
　　　　　　　　　　　　　　　前　人¶
長樂青門外宜春小苑東樓開萬井(集作/户)上輦過百花¶
中畫鷁移仙妓金貂列上公清歌邀落日妍(集作/妙)舞向¶
春風渭水明秦殿黄山入漢宫君王來袚褉㶚滻亦朝¶
宗(三百十/五巻重)¶
　　　奉和聖製三月三日　　　　陳希烈(見雜/詠)¶
上巳迂龍駕中流泛羽觴酒因朝太子詩為樂賢王錦¶
纜方舟渡瓊筵大樂張風摇垂栁色花發異林香野老¶
<pb:KR4h0022_WYG_172-14b>¶
歌無事朝臣飲嵗芳皇情被羣物中外洽恩光¶
　　　奉和聖製三日舒懐因以示百寮¶
　　　　　　　　　　　　　　　崔元翰(見雜/詠)¶
佳節上元巳芳時属暮春流觴想蘭亭捧劍傳金人風¶
輕水初緑日遲花更新天文信昭囬皇道頗敷陳恭巳¶
每從儉清心常保真誡兹㳺衍樂書以示羣臣¶
　　　三月三(集作/二十)日承恩讌樂逰園賦得風字¶
　　　　　　　　　　　　　　　張　説¶
<pb:KR4h0022_WYG_172-15a>¶
樂逰形勝絶(集作/地)表裏望郊宫北闕連雲(集作/天)頂南山¶
對掌中皇恩貸芳月旬宴羙成功魚戯芙蓉水鶯啼楊¶
栁風春華看欲暮天澤戀無窮長袖招斜日留光待曲¶
終¶
　　元在上巳門今據集本作三月二十日又有旬宴¶
　　之句故移於此¶
　　夏¶
　　　和湘東王首夏　　　　　梁簡文帝¶
<pb:KR4h0022_WYG_172-15b>¶
冷風雜細雨垂雲助麥凉竹水俱葱翠花蝶兩飛翔燕¶
泥銜復落鶗鴂吟(初學記/作吟歛)更揚卧石藤為纜山橋樹作¶
梁欲侍(初學記/作待)華池上明月吐清光¶
　　　奉和夏初應詔　　　　　　魏彦琛(見初/學記)¶
雖度芳春節物色尚餘華出簾飛小燕映户落殘花舞¶
袖飄細縠歌扇掩輕紗蘭房本宜夜不畏日光斜¶
　　　奉和夏日晩景應詔　　　　楊師道¶
輦路夹垂楊離宫通建章日落横峯影雲歸起夕凉彤¶
<pb:KR4h0022_WYG_172-16a>¶
軒動流吹羽蓋息迴塘薙草生還緑殘花落(初學記/作疎)尚¶
香青巖類姑射碧澗似洛(一作/汾)陽幸属無為日歡娛方¶
未央¶
　　秋¶
　　　秋日即目　　　　　　　　唐太宗¶
爽氣浮丹闕秋光澹紫宫衣碎荷踈影花明菊㸃叢袍¶
輕低草露蓋側舞松風散岫飄雲葉迷路飛煙鴻砌冷¶
蘭彫珮圭寒樹隕桐别鶴棲琴裏離猿啼峡中落野飛¶
<pb:KR4h0022_WYG_172-16b>¶
星箭弦虚半月弓芳菲夕霧起暮色滿房櫳¶
　　　奉和秋日即目應制　　　　許敬宗¶
玉露交朱網金風度綺錢昆明秋景澹岐岫落霞然醉¶
燕歸寒海来鴻出逺天葉動羅帷颺花晩綉衣鮮規空¶
昇闇魄籠野散輕烟鵲度林光起鳬沒水文圓無機絡¶
秋緯如管奏寒蟬乃睠情何極宸(一作/神)襟豫有旃¶
　　　秋日即目應詔　　　　　　上官儀¶
上苑通平樂神池邇建章樓臺相掩映城闕互相望緹¶
<pb:KR4h0022_WYG_172-17a>¶
油泛行幔簫吹轉浮梁晩雲含朔氣斜陽蕩秋光落葉¶
飄蟬影平流冩鴈行槿散凌風縟荷鋪裛露香仙歌臨¶
枍詣(臺/名)𤣥豫歴長楊歸路乗明月千門開未央¶
　　　初秋夜坐　　　　　　　　唐太宗¶
斜廊連綺閣初月照宵帷塞冷鴻飛疾園秋蟬噪遲露¶
結林疎葉寒輕菊吐滋愁心逢此節長嘆獨含悲¶
　　　初秋夜坐應詔　　　　　　楊師道¶
玉管凉初應金壺夜漸䦨滄池流稍㓗仙掌露方漙鴈¶
<pb:KR4h0022_WYG_172-17b>¶
聲風處㫁樹影月中寒爽氣長空净髙吟覺思寛¶
　　　遼東山夜臨秋　　　　　　唐太宗¶
秋風何凛冽白露為朝霜柔條朝夕勁緑葉日夜黄明¶
月出雲崖皎皎流素光披軒臨前庭嗷嗷晨鴈翔¶
　　右按文選及初學記皆作晋左思雜詩而初學記¶
　　别有唐太宗遼東山夜臨秋小詩偶與左思詩相¶
　　接致當時誤編今附太宗詩于后¶
煙生遥鴈隐月落半崖隂連山驚鳥亂隔岫㫁猿吟¶
<pb:KR4h0022_WYG_172-18a>¶
　　　奉和山夜臨秋　　　　　　上官儀(見初/學記)¶
帳殿清炎氣輦道含秋隂凄風移漢筑流水入虞琴雲¶
飛送㫁鴈月上净疎林滴瀝露枝響空濛煙壑深¶
　　　秋日應詔　　　　　　　　袁　朗(見初/學記)¶
玉樹凉風舉金塘細草萎葉落空飈觀鴻歸明月池迎¶
寒桂酒熟含露菊花垂一奉章臺宴千秋長願斯¶
　　　九成宫秋初應詔　　　　　劉禕之(見初/學記)¶
帝圃疏金闕仙臺駐玉鑾野分鳴鸑岫路接寳雞壇林¶
<pb:KR4h0022_WYG_172-18b>¶
樹千霜積山宫四序寒蟬急知秋早鸎疎覺夏䦨怡神¶
紫氣外凝睇白雲端舜海辭波發空驚逰聖難¶
　　　秋暮言志　　　　　　　　唐太宗¶
朝光浮燒野霜華净碧空結浪冰初鏡在逕菊方叢約¶
嶺煙深翠分旗霞散紅抽思滋泉側飛想傅巗中已獲¶
千箱慶何以繼薰風¶
　　　奉和秋暮言志應制　　　　許敬宗¶
秋深桂初發寒牕菊餘菲波擁羣鳬至秋飄朔鴈歸月¶
<pb:KR4h0022_WYG_172-19a>¶
莢生還落雲枝似復非凝宸閱栖畆觀文停少㣲聖敬¶
韜前哲先天諒不違¶
　¶
　¶
　¶
　¶
　¶
　¶
<pb:KR4h0022_WYG_172-19b>¶
　¶
　¶
　¶
　¶
　¶
　¶
　¶
　文苑英華卷一百七十二¶
