# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.201175
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百九十六
<pb:KR4h0022_WYG_196-1a>¶
欽定四庫全書¶
　文苑英華卷一百九十六　宋　李昉等　編¶
　樂府五¶
　　俠客行六首　　　　　西遊咸陽中一首¶
　　俠客控絶影一首　　　劉生九首¶
　　燕客行八首　　　　　鴈門太守歌四首¶
　　将軍行一首　　　　　戰城南十首¶
　　塞上曲三首¶
<pb:KR4h0022_WYG_196-1b>¶
　　　俠客行　　　　　　　　　王　筠¶
俠客趨名利劔氣坐相矜黄金塗鞘尾白玉飾鈎膺晨¶
馳逸廣陌日暮還平陵舉鞭向趙李與君方代興¶
　　　同前　　　　　　　　　　王　褒¶
京洛出名謳豪俠競交遊河南期(一作/朝)四姓關西謁五¶
侯鬬雞横大道走馬出長秋桑隂徙(一作/徒)将夕槐路轉¶
淹留¶
　　　同前　　　　　　　　　　庾　信¶
<pb:KR4h0022_WYG_196-2a>¶
俠客重連鑣金鞍被桂條細塵障路起驚花亂眼飄酒¶
醺人半醉汗濕馬全驕歸鞍畏日晩争路上河橋¶
　　　同前　　　　　　　　　　陳　良¶
洛陽春色麗遊俠騁輕肥水逐車輪轉塵隨馬足飛雲¶
影遥臨蓋花氣近薫衣東郊鬬鷄罷南坡射雉歸日暮¶
河橋上揚鞭惜晩暉¶
　　　同前　　　　　　　　　　李　白¶
趙客縵胡纓呉鈎霜月明銀鞍照白馬颯沓如流星十¶
<pb:KR4h0022_WYG_196-2b>¶
歩殺一人千里不留行事了拂衣去深藏身與名閒過¶
信陵飲脫劔膝邊横将炙啖朱亥持觴勸侯嬴三盃吐¶
然諾五岳倒為輕眼花耳熱後意氣素霓生救趙揮金¶
鎚邯鄲先震驚千秋二壮士烜赫大梁城縱死俠骨香¶
不慙世上英誰能書閤下白首太𤣥經¶
　　　同前　　　　　　　　　　崔國輔¶
玉劔膝前横金杯馬上傾朝遊茂陵道夜宿鳳凰城(一/作)¶
(亭/)豪俠多猜忌無勞問姓名¶
<pb:KR4h0022_WYG_196-3a>¶
　　　西遊咸陽中　　　　　　　隂　鏗¶
上林春色滿咸陽遊俠多城斗疑連漢橋星像跨河影¶
裏著飛轂塵前聽逺珂還家何意晩無處不經過¶
　　　俠客控絶影　　　　　　　楊　縉¶
青門小苑物華新花開鳥哢㑹芳春仙掌層臺浮麗日¶
長楸横路起紅塵園中追尋桃李逕陌上逢迎遊俠人¶
遊俠英名馳上國人馬意氣兩俱得白玉轆轤秋水劔¶
青絲宛轉黄金勒復有魚目並龍文躡景追風本絶羣¶
<pb:KR4h0022_WYG_196-3b>¶
影入呉門疑曳練形來西北似浮雲寄語幽并馳射客¶
未肯推名持借君¶
　　　劉生　　　　　　　　　　梁元帝¶
任俠有劉生然諾重西京扶風好驚坐長安恒借名菊¶
花連夜飲竹葉觧朝酲結交李都尉遨遊佳麗城¶
　　　同前　　　　　　　　　　張正見¶
劉生絶名價豪俠恣遊陪金門四姓聚簫皷(一作/綉轂)五香¶
(集作/五侯)來塵飛瑪瑙勒酒映車渠盃别有追遊(集作/随)夜愁¶
<pb:KR4h0022_WYG_196-4a>¶
牎向月開¶
　　　同前　　　　　　　　　　柳　荘¶
四坐驚稱字(一作坐驚/稱字孟)豪雄道姓劉廣陌通朱邸大路¶
起青樓要賢驛已置留客轄仍投光斜日下霧庭隂月¶
上鈎¶
　　　同前　　　　　　　　　　江　暉¶
五陵多美選六郡盡良家劉生代豪蕩標矩(一作/舉)獨榮¶
華寶劔長三尺金樽滿百花唯當重意氣何處有驕奢¶
<pb:KR4h0022_WYG_196-4b>¶
　　　同前　　　　　　　　　　徐　陵¶
劉生殊倜儻任俠遍京華戚里驚鳴筑平陽吹怨笳俗¶
儒排石氏新室是誰家髙才被擯壓自古共憐嗟¶
　　　同前　　　　　　　　　　江　總¶
劉生負意氣長嘯共徘徊髙論明秋水命賞陟春臺干¶
戈倜儻用筆硯縱横才置驛無年限流俠四方來¶
　　　同前　　　　　　　　　　𢎞執恭¶
英名振關右雄氣逸江東遊俠五都内來去三秦中劔¶
<pb:KR4h0022_WYG_196-5a>¶
照七星影馬控千金騘縱横方未息因兹定立(一作/武)功¶
　　　同前　　　　　　　　　　楊　烱¶
鄉家本六郡年長入三秦白璧酬知己黄金謝主人劔¶
鋒生赤電馬足起紅塵日暮歌鐘發喧喧動四隣¶
　　　同前　　　　　　　　　　盧照隣¶
劉生氣不平抱劔欲專征報恩為豪俠死難在横行翠¶
羽装劔鞘黄金飾馬鈴但令一顧重不恡百身輕¶
　　　燕歌行　　　　　　　　　梁元帝¶
<pb:KR4h0022_WYG_196-5b>¶
燕趙佳人本自多遼東少婦學春歌黄龍戍北花如錦¶
𤣥莵城中月似娥如何此時别夫婿金覊翠眊徃交河¶
還聞入漢去燕營怨妾心中(一作/愁心)百恨生漫漫悠悠天¶
未曉遥遥夜夜聽嚴(一作/寒)更自從異縣心同别偏恨同¶
時成異節横波滿臉萬行啼翠眉漸(一作/暫)歛千重結並¶
海連天合不開那宜(一作/堪)春日上春臺唯見逺舟如落¶
葉復㸔遥舸似行盃沙汀夜鶴嘯覊雌妾心無怨生别¶
離翻嗟漢使音塵斷空傷賤妾燕南垂¶
<pb:KR4h0022_WYG_196-6a>¶
　　　同前　　　　　　　　　　蕭子顯¶
風光遲暮出青蘋蘭條翠鳥發春鳴洛陽梨花白如雪¶
河邊細草青如茵桐生井底葉交枝今看無端雙燕離¶
五重飛(一作/花)樓入河漢九華閣道暗清池遥㸔白馬津¶
上吏傳道黄龍征戍兒明月金花徒(一作/從)照妾浮雲玉¶
葉君不知思君昔去柳依依至今八月避暑歸明珠蠶¶
蠒登勉機欝金春蘤特香衣洛陽城頭鷄欲曙丞相府¶
中烏未飛夜夢征人縫狐貉私憐織婦裁錦絡呉刀鄭¶
<pb:KR4h0022_WYG_196-6b>¶
錦結(句/)寒閨夜被薄芳年海上水中鳬日暮寒夜空城¶
雀(一作空城/寒夜雀)¶
　　　同前　　　　　　　　　　王　褒¶
初春麗景鶯欲嬌桃花流水沒河橋薔薇開花百里葉¶
楊柳覆池數(一作楊柳/拂地散)千條隴西将軍號都護樓蘭校¶
尉稱嫖姚自惜别如春燕分經年一去無相親(一作/相聞)不¶
(一作/無)復漢地關山(一作/長安)月唯有漠北薊城雲淮南鏡(一/作)¶
(桂/)中明月影流黄機上織成文充國軍行屢築營楊史¶
<pb:KR4h0022_WYG_196-7a>¶
討虜䧟平城下風不多能却陣沙中雪淺詎停兵屬國¶
小婦猶年少羽林輕騎數征行遥聞陌上採桑曲猶勝¶
邊地胡笳聲向暮使人泣還使(一作/長望)閨中空竚立桃花¶
落地杏花舒(一作桃花復/地桃花舒)桐生井底寒葉踈試為來㸔¶
上林鴈應(一作/必)有遥寄隴頭書¶
　　　同前　　　　　　　　　　庾　信¶
代北雲氣晝昏昏千里飛蓬無復根寒鴈嗈嗈(一作丁/丁又作)¶
(一/一)度遼水桑葉紛紛落薊門晉陽山頭無箭竹踈勒城¶
<pb:KR4h0022_WYG_196-7b>¶
中乏水源屬國征戍乆離居陽關音信絶能踈願得魯¶
連飛一箭持寄思歸燕将書度遼本自有将軍寒風蕭¶
蕭生水紋妾驚甘泉足烽火君訝漁陽少(一作/多)陣雲自¶
從将軍出細柳蕩子空牀難獨守盤龍明鏡餉秦嘉辟¶
惡生香寄韓夀春分燕來能幾日二月蠶眠不復久洛¶
陽遊絲百丈連黄河春氷千片穿桃花顔色好如(一作/如好)¶
馬榆莢新開巧似(一作/似細)錢蒲桃一杯千日醉無事九轉¶
學神仙定取金丹作幾服能令華表得千年¶
<pb:KR4h0022_WYG_196-8a>¶
　　　同前　　　　　　　　　　屈　同¶
漁陽八月寒草腓征人相對併思歸雲和朔氣連天暗¶
蓬雜胡沙散野飛此時天地隂埃徧瀚海龍城皆血戰¶
兩軍皷角暗相聞四面旌旗㸔不見昭君逺嫁己年多¶
戎狄無厭尚不和漢兵候月秋防塞胡騎乗氷夜渡河¶
河塞東西萬餘里地與京華不相似燕支山上少光輝¶
黄砂磧下無流水金戈玉劔十年征紅粉青樓多怨情¶
厭得殊方乆為别秋來愁見搗衣聲¶
<pb:KR4h0022_WYG_196-8b>¶
　　　同前　　　　　　　　　　陶　翰¶
請君留楚調聽我吟燕歌家在遼東頭邊風意氣多出¶
身為漢将正值戎未和雪中凌天山氷上渡交河大小¶
百餘戰封侯竟蹉跎歸來㶚陵下故舊無相過雄劔委¶
塵匣空門垂雀羅玉篸還趙女寶瑟付齊娥昔日不為¶
樂時哉今奈何¶
　　　同前　　　　　　　　　　高　適¶
　　開元十六年客有從御史大夫張公出塞而還者¶
<pb:KR4h0022_WYG_196-9a>¶
　　作燕歌行以示適感征戍之事而和焉¶
漢家煙塵在東北漢将辭家破殘賊男兒本自重横行¶
天子非常賜顔色摐金伐皷下榆關旌斾逶迤碣石間¶
校尉羽書飛瀚海單于獵火照狼山山川蕭條極邊土¶
胡騎慿陵雜風雨戰士軍前半死生美人帳下猶歌舞¶
大漠窮秋塞草衰(一作/腓)孤城落日鬬兵稀身當恩遇恒¶
輕敵力盡關山未觧圍鐡衣逺戍辛勤乆玉筯應啼别¶
離後少婦城南欲斷腸行(一作/征)人薊北空廻首邊風飄¶
<pb:KR4h0022_WYG_196-9b>¶
颻難可越(一作那/可度)絶域蒼茫無所(一作/更何)有殺氣三時(一/作)¶
(日/)作陣雲寒風(一作/聲)一夜傳刁斗相㸔白刃徒(一作/血)紛¶
紛死節從來豈顧勲君不見沙塲征戰苦至今猶憶李¶
将軍¶
　　　同前　　　　　　　　　　賈　至¶
國之重鎮惟幽都東威九夷北制胡五軍精卒三十萬¶
百戰百勝擒單于前臨&KR0008;沱阻易(一作/後阻)水崇山沃野亘¶
千里昔時燕王重賢士黄金築臺從隗始倐忽興亡空¶
<pb:KR4h0022_WYG_196-10a>¶
(一作/王定)薊丘漢家又似封五(一作/王)侯蕭條魏晉為横流鮮¶
卑竊據朝五州我唐區夏餘十紀軍容武備赫萬祀彤¶
弓黄鉞授元帥墾耕大漠為内地季秋膠折邊草腓理¶
兵羽獵因出師千營萬隊連旌旗望天(一作/之)如火忽電¶
馳匈奴懾竄窮髮比大荒萬里無塵飛君不見(一無此/三字)¶
隋家昔為天下宰窮兵黷武征遼海南風不競多死聲¶
皷臥旗折黄雲横六軍将士皆死盡戰馬空鞍奔故營¶
時移道革天下平白環入貢滄海清自有農夫已髙枕¶
<pb:KR4h0022_WYG_196-10b>¶
無勞校尉重横行¶
　　　鴈門大守歌二首　　　　梁簡文帝¶
輕霜終夜下黄葉晩辭枝寒苦春難覺邊城秋易知風¶
急征旗斷塗長鎧馬疲少解孫呉法家本幽并兒非關¶
買鴈肉徒勞皇甫規¶
　　　二¶
隴暮風恒急關寒霜自濃櫪馬夜方飼邊衣秋未重潜¶
師夜接戰略地曉催鋒悲笳動胡塞髙旗出漢墉勤勞¶
<pb:KR4h0022_WYG_196-11a>¶
謝勲業清白報迎逢非頒主人賞寕期定逺封單于如¶
未繫終夜慕前蹤¶
　　　同前　　　　　　　　　　禇　朔¶
二月柳花合四月麥秋初幽州寒食罷鄭國採桑踈更¶
聞鴈門守(一作/戍)結束事戎車去歲無霜雪今年有閏餘¶
月如弦上弩蝗類水中魚戎車攻日逐燕騎蕩康居大¶
宛歸善馬小月送降書寄語閨中妾勿怨寒牀虚¶
　　　同前　　　　　　　　　　李　賀¶
<pb:KR4h0022_WYG_196-11b>¶
黒雲壓城城欲摧甲光向日金鱗開角聲滿天秋色裏¶
塞上燕支凝夜紫半巻紅旗臨易水霜重皷寒聲不起¶
報君黄金臺上意提携玉環(一作/拏)為君死¶
　　　将軍行　　　　　　　　　劉希夷¶
将軍闢轅門耿介當風立諸将欲言事逡廵不敢入劔¶
氣射雲天皷聲破原隰黄塵塞路起走馬追兵急彎弓¶
從此去飛箭如雨集突圍一百重(一作/里)斬首五千級代¶
馬流血死胡人抱鞍泣古來養甲兵有事常討襲乗我¶
<pb:KR4h0022_WYG_196-12a>¶
廟堂運坐使干戈戢獻凱帝來勞(一作歸京都/一作歸帝京)軍容何¶
翕習¶
　　　戰城南四首　　　　　　　吳　均¶
蹀躞青驪馬徃戰城南畿五歴魚麗陳三入九重圍名¶
慴武安将血濺秦王衣為君意氣重無功終不歸¶
　　　二¶
前有濁酒罇憂思亂紛紛少年重意氣學劔不學文忽¶
值胡關靜匈奴遂兩分天山己半出龍城無片雲漢世¶
<pb:KR4h0022_WYG_196-12b>¶
平如此何用李将軍¶
　　　三¶
陌上何喧喧匈奴圍塞垣黒雲藏趙樹黄塵埋隴根天¶
子羽書勞将軍在玉門¶
　　　四(此第四首而五巻有之題/作古意今存于後而削此)¶
　　　同前　　　　　　　　　　張正見¶
薊北馳胡騎城南接短兵雲起(一作/屯)兩陣合劔聚七星¶
横(一作/明)旗交無後影角憤有餘聲戰罷披軍策還嗟李¶
<pb:KR4h0022_WYG_196-13a>¶
少卿¶
　　　同前　　　　　　　　　　楊　烱¶
塞北途遼逺城南戰苦辛幡旗如鳥翼甲胄似魚鱗凍¶
水寒傷馬悲風愁殺人寸心明白日千里暗黄塵¶
　　　同前　　　　　　　　　　盧照隣¶
将軍出紫塞冒頓在烏貪笳喧鴈門北陣翼龍城南琱¶
弓夜宛轉鐡騎曉驂驔應湏駐白日為戰待方酣¶
　　　同前　　　　　　　　　　李　白¶
<pb:KR4h0022_WYG_196-13b>¶
去年戰桑乾原(一作/源)今年戰葱河道洗兵條支海上波¶
放馬天山雪中草萬里長征戰三軍盡衰老匈奴以殺¶
戮為耕作古來唯見白骨黄沙田秦家築城備胡虜漢¶
家還(一作/猶)有烽火燃烽火燃不息長征(一作/征戰)無已時野¶
戰格闘死敗(一作/駑)馬嘶(一作/號)鳴向天悲烏鳶啄人腸衘¶
飛上挂枯樹枝士卒塗草莽将軍空爾為乃知兵者是¶
凶器聖君(一作/人)不得已而用之¶
　　　同前¶
<pb:KR4h0022_WYG_196-14a>¶
戰地何昏昏戰士如羣蟻氣重日輪紅血染蓬蒿紫烏¶
鳥衘人肉食悶飛不起昨日城上人今日城下鬼旗色¶
如羅星&KR0911;聲殊未已妾家夫與兒俱在&KR0911;聲裏¶
　　　同前　　　　　　　　　　劉　駕¶
城南征戰多城北無饑鵶白骨馬蹄下誰言皆有家城¶
前水聲苦倐忽流萬古莫爭城外地城裏終(一作/有)閒土¶
　　　塞上曲　　　　　　　　　吳　筠¶
劍頭利如芒恒持(一作/時)照眼光鐡騎追驍虜金覊討黠¶
<pb:KR4h0022_WYG_196-14b>¶
羌髙秋八九月邉地早風霜男兒不惜死破膽與君嘗¶
　　　同前　　　　　　　　　　前　人¶
十月繁霜下征人逺鑿空雲遥(一作/摇)錦更節海照角端¶
弓暗磧埋沙樹衝飈巻塞蓬方隨膜拜入歌舞玉門中¶
　　　同前　　　　　　　　　　李　白¶
十萬羽林兒臨洮破郅支殺添邉地骨降足漢營旗塞¶
濶牛羊散兵休帳幕移空餘隴頭水嗚咽向人悲¶
　文苑英華巻一百九十六¶
