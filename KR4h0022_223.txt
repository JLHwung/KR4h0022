# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.897687
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百二十三
<pb:KR4h0022_WYG_223-1a>¶
欽定四庫全書¶
　文苑英華巻二百二十三　宋　李昉等　編¶
　釋門五(六十/五首)¶
　　温庭筠九首　　　　　方干十首¶
　　李洞七首　　　　　　張祜七首¶
　　許渾四首　　　　　　雍陶二首¶
　　李商隠二首　　　　　姚鵠一首¶
　　項斯四首　　　　　　趙嘏五首¶
<pb:KR4h0022_WYG_223-1b>¶
　　馬戴六首　　　　　　顧非熊三首¶
　　李頻五首¶
　　　贈楚雲上人　　　　　　　温庭筠¶
松根滿苔石盡日閉禪關有伴年年月無家處處山煙¶
波五湖逺瓶屨一身閒岳寺蕙蘭晩幾時幽鳥還¶
　　　贈越僧岳雲(集作/雪)二首　　　前　人¶
蘭亭舊都講今日意如何有樹闗深院無塵到淺莎僧¶
居隨處好人事出門多不及新春鳥(集作/鴈)年年鏡水波¶
<pb:KR4h0022_WYG_223-2a>¶
　　　二¶
世機銷已盡巾屨亦飄然一室故山月滿缾秋澗泉禪¶
庵過㣲雪鄉寺隔寒煙應共白蓮客相期松桂前¶
　　　宿白盖峰寺寄僧　　　　　前　人¶
山房霜氣晴一宿遂平生閣上見林影月中聞澗聲佛¶
燈銷永夜僧磬徹寒更不學何居士焚香為宦情¶
　　　渚宫晩春寄咸秦上人　　　前　人¶
風華已渺然獨立思江天鳬鴈野塘水牛羊春草煙秦¶
<pb:KR4h0022_WYG_223-2b>¶
原晩重疊㶚浪夜潺湲今日思歸客愁容滿鏡前¶
　　　送僧東逰　　　　　　　　前　人¶
師歸舊山去此别已悽然燈影秋江寺篷聲夜雨船鷗¶
飛呉市外麟卧晉陵前若到東林社誰人更問禪¶
　　　盤石寺留别成公　　　　　前　人¶
槲葉蕭蕭帶葦風寺前歸客别支公三秋岸雪花初白¶
一夜林霜葉盡紅山疊楚天雲壓塞浪遥吳苑水連空¶
悠然旅榜頻㢠首無復松忩半偈同¶
<pb:KR4h0022_WYG_223-3a>¶
　　　寄清源(一作/凉)寺僧　　　　　前　人¶
石路無塵竹逕開昔年曽伴戴顒來忩間半偈聞鐘後¶
松下殘碁送客廽簾(或作/簷)向玉峯藏(一作/籠)夜雪砌因藍¶
(或作/流)水長秋苔白蓮社(或作/㑹)裏如相問為説(或作/説與)遊人¶
是姓雷¶
　　此詩二百六十一巻重出今已削去注異同為一¶
　　作¶
　　　訪知元上人遇暴經因有贈　前　人¶
<pb:KR4h0022_WYG_223-3b>¶
縹帙無塵滿畫廊終山弟子静焚香惠能未肯傳心法¶
張湛徒勞與眼方風颺檀煙銷篆印日移松影過禪牀¶
客児自有翻經處江上秋來蕙草荒¶
　　　送鏡空上人逰江南　　　　方　干¶
去住如雲鶴飄然不可留何山逢後夏一食在孤舟細¶
雨蓮塘晩踈蟬橘岸秋應懐舊溪月夜過石忩流¶
　　　贈雪竇峯禪師　　　　　　前　人¶
飛流(集作/泉)濺禪石瓶屨每(集作/注亦)生苔海上山不淺天邊¶
<pb:KR4h0022_WYG_223-4a>¶
人自來度年隨檜栢獨夜任風雷獵者聞踈磬知師入¶
定廽¶
　　　贈瑪瑙禪師歸京(集作贈瑪/瑙山禪者)　前　人¶
蒲(集作/芿)草不停獸因師山更靈村林朝乞食風雨夜開¶
扄井味兼松粉雲根著藻缾塵勞如醉夣到此暫能醒¶
　　　寄石湓清越上人　　　　　前　人¶
寺處唯髙僻雲生石枕前静吟應(集作/因)得句獨夜不妨¶
禪忩接停猿樹嵒飛浴鶴泉相思有書札俱倩獵人傳¶
<pb:KR4h0022_WYG_223-4b>¶
　　　贈詩僧懐觀(集作/静)　　　　　前　人¶
多生餘習在時復却㣲吟坐夏莓苔匝(集作/合)行禪檜栢¶
深入山成白首學道是初心心地不移變徒勞(集作/云)寒¶
暑侵¶
　　　贈鏡公　　　　　　　　　前　人¶
幽獨迢遥夜夜清神更閒髙風吹越國(集作/樹)細露濕湖¶
山月皎㣲吟後鐘鳴不寐間如敎累簪組此興定(集作/豈)¶
相關¶
<pb:KR4h0022_WYG_223-5a>¶
　　　贈乾素上人　　　　　　　前　人¶
苦用貞心傳弟子即應低眼㸔公卿水中明月無踪跡¶
風裏浮雲可計程庭際孤松隨鶴立忩間清磬學蟬鳴¶
料師多刼長如此豈筭前生與後生¶
　　　贈式上人　　　　　　　　前　人¶
縱居&KR0911;角喧闐處亦共雲溪䆳僻同萬慮全離方寸内¶
一生多(一作多/生半)在五言中芰荷葉上難留(集作/停)雨松桂¶
(集作/檜)枝間自有風莫笑旅人終日醉吾將大醉與禪通¶
<pb:KR4h0022_WYG_223-5b>¶
　　　思桐廬舊居便送鑒上人　　前　人¶
莫道東南路不賖思歸一步是天涯林中夜半雙䑓月¶
(嚴光釣䑓渚/有東西䑓)洲上春深九里花(桐廬有/九里洲)綠樹遶村含細¶
雨寒潮背郭巻平沙聞師却到鄉中去為我殷勤謝酒¶
家¶
　　　送僧歸日本　　　　　　　前　人¶
四極雖云共二儀晦明前後即難知西方尚在星辰下¶
東域已過寅卯時大海浪中分國界扶桑樹底是天涯¶
<pb:KR4h0022_WYG_223-6a>¶
蒲㠶若有歸風便到岸猶湏隔嵗期¶
　　　送僧逰安南　　　　　　　李　洞¶
春往海南邊秋聞半路蟬鯨吹洗鉢水犀觸㸃燈船島¶
嶼分諸國星河共一天長安却回日松偃舊房前¶
　　　聽白公話舊　　　　　　　前　人¶
險倚石屏風秋濤夢越中前朝吟㑹破故國講流終北¶
地聞巴狖南山㸔磧鴻樓髙驚雨濶木落覺城空兎滿¶
期姚監蟬稀别塞公净瓶光照客拄杖朽生蟲平地塔¶
<pb:KR4h0022_WYG_223-6b>¶
千尺半天燈一籠祝堯譚幾句旋㵼海濤東¶
　　　喜鸞公自蜀歸　　　　　　前　人¶
禁院閉生䑓尋師到緑槐寺髙猿㸔講鐘動鳥知齋拂¶
石月盈箒濾泉花滿篩歸來逄聖節吟歩上堯堦¶
　　　寄翠㣲無學禪師　　　　　前　人¶
逺近衆心歸禪居占翠㣲展經猿識字聽法虎知非泉¶
注城池夢霞生侍衛衣𤣥機不可學何以(一作/似)總無機¶
　　　題贈逺上人　　　　　　　前　人¶
<pb:KR4h0022_WYG_223-7a>¶
海岳(一作/島)兩無邊去來都偶然齒因吟後冷心向静中¶
圓蟲網花宫井鴻鳴(一作/嘶)雨夜天葉書歸舊寺應附載¶
鐘船¶
　　　寄淮海慧澤上人　　　　　前　人¶
海濤浪滿舊征衣長憶初程宿翠㣲竹裏橋鳴知馬過¶
塔中燈露見鴻飛眉毫(一作/毛)别後應盈尺巖木歸来已¶
㡬圍(集作歸来/定數圍)他日願師容一榻煎茶掃地習忘機(集/作)¶
(學忘/機)¶
<pb:KR4h0022_WYG_223-7b>¶
　　　叙舊逰寄棲白　　　　　　前　人¶
老著重袍坐石房竺經休讀白眉長省衝鼇沒投江島¶
曽㸔魚飛倚海檣曉炙凍盂原日氣夜挑蓮碗禁燈光¶
吟詩五嶺尋無可倐忽如今四十霜¶
　　　贈仲儀(集作/義)上人　　　　　張　祜¶
星霜幾朝寺香火静中(集作/居)人黄葉不驚意青山無事¶
身抛生䑓上月結座履中塵自説一乗果(集作/詩課)别來時¶
更新¶
<pb:KR4h0022_WYG_223-8a>¶
　　以下十首並見集本¶
　　　髙閒上人　　　　　　　　前　人¶
座上辭安國禪房戀沃洲道心黄葉(集作/蘖)老詩思碧雲¶
秋巻軸朝廷餞書函内庫収陶欣入社叟生怯論經儔¶
日色屏初掲風聲筆未休長波溢海岸(溢集/作浮)大㸃出嵩¶
丘不絶羲之法難窮智永(集作/禪知)流殷勤一牋在&KR0335;著㸔¶
銀鈎¶
　　　贈慧昌上人　　　　　　　前　人¶
<pb:KR4h0022_WYG_223-8b>¶
半巖開一室香穗細氤(集作/氛)氲石上潄秋水月中行夏¶
雲律持僧講䟽經譯(集作/誦)梵書文好是風廊下飄飄挂¶
褐裙¶
　　　寄靈徹上人　　　　　　　前　人¶
老僧何處寺秋夣遶江濵獨樹月中鶴孤舟雲外人榮¶
華長指幻病乆不(一作/自)觀身應笑無成者滄洲垂一綸¶
　　此詩二百六十二巻重出今已削去¶
　　　題(集作/寄)靈隠寺師一上人十韻¶
<pb:KR4h0022_WYG_223-9a>¶
　　　　　　　　　　　　　　　前　人¶
八十空門子深山土木骸片衣閒自衲單食老長齋道¶
性終能遣人情少不乖樔枸居上院薜荔俯層階洗鉢¶
前臨水窺門外有(集作/掩)柴朗吟揮竹拂髙揖曵芒鞋迸¶
笋斜穿塢飛泉下噴崖種花忻土潤撥石慮沙埋舊住¶
師招隠初臨(集作/徴)我詠懐何當縁(集作聊/當因)興翫更為表¶
新牌¶
　　　贈志凝上人　　　　　　　前　人¶
<pb:KR4h0022_WYG_223-9b>¶
悟色身無染觀空事不生道心長日笑覺路幾年行片¶
月山房静孤雲海棹輕願為塵外契一就智珠明¶
　　　毁浮圖年逄東林寺僧　　　前　人¶
可惜東林寺空門(一作/閒)失所依翻經謝靈運畫壁陸探¶
㣲隙地泉聲在荒途馬跡稀殷勤話僧輩未敢保儒衣¶
　　　早發中巖寺别契真上人　　許　渾¶
蒼蒼松桂隂殘月半西岑素壁寒燈暗紅爐夜火深厨¶
開山䑕散鐘盡嶺猿吟行役方如此逢師懶話心¶
<pb:KR4h0022_WYG_223-10a>¶
　　　和友人送僧歸桂州靈巖寺　前　人¶
楚客送僧歸故鄉海門㠶勢落瀟湘碧雲千里暮愁合¶
白雪一聲春思長滿院草花平講石遶龕藤葉盖禪牀¶
憐師不得隨師去已戴儒冠事素王¶
　　　　(許渾集有詩二首其一題作和浙西劉三復/送僧南歸其一作和友人送僧歸桂州靈巖)¶
　　　　(寺今文苑英華既誤以送僧南歸為歸靈巖/寺又兩詩前四句同後四句異今注于下楚)¶
　　　　(客送僧歸桂陽海門㠶勢極瀟湘碧雲千里/暮愁合白雪一聲春思長栁絮擁堤添衲軟)¶
　　　　(松花浮水注瓶香南宗長老/幾年别聞道半嵓多影堂)¶
<pb:KR4h0022_WYG_223-10b>¶
　　　送元晝上人歸蘇州兼寄張厚¶
　　　　　　　　　　　　　　　前　人¶
三年無事客呉鄉南宅春深(集作南/陷春園)碧草長共醉八門¶
廻畫舸還尋(集作/獨還)三徑掩書堂前山雨過池塘滿小院¶
秋歸枕簞凉經嵗别離心盡苦何堪紅葉(集作/黄葉)下清漳¶
　　　泊蒜山津聞東林寺光儀上人物故¶
　　　　　　　　　　　　　　　前　人¶
雲齋曽宿借方袍因説浮生大夢勞言下是非齊虎尾¶
<pb:KR4h0022_WYG_223-11a>¶
宿來榮辱比鴻毛孤舟千棹水猶濶寒殿一燈夜更髙¶
明日東林有誰在不堪秋磬拂煙濤¶
　　　贈宗静上人　　　　　　　雍　陶¶
世上方傳教山中未得歸閒花飄講席馴鴿汙禪衣積¶
雨誰過寺殘鐘自掩扉寒來垂頂帽白髪剃應稀¶
　　　憶山寄僧　　　　　　　　前　人¶
塵路誰知踏雪蹤到來空認出雲峯天晴逺見月中樹¶
風便細聽煙際鐘閲(一作/慢)世數思僧並院憶山長羡鶴¶
<pb:KR4h0022_WYG_223-11b>¶
歸松新愁舊恨都難説半在眉間半在胷¶
　　　送臻師二首　　　　　　　李商隠¶
昔去靈山非佛席今來滄海欲求珠楞伽頂上清凉地¶
善眼仙人憶我無¶
　　　二¶
苦海迷途去未因東遊過此幾㣲塵何當百億蓮花上¶
一一蓮花見佛身¶
　　　送僧歸新羅　　　　　　　姚　鵠¶
<pb:KR4h0022_WYG_223-12a>¶
淼淼萬餘里扁舟發落暉滄溟何嵗别白首此時歸寒¶
暑途中變人煙嶺外稀驚天巨鼇起(集作/闊)蔽日大鵬飛¶
雪入行沙履雲生坐石衣漢風深習得休恨(一作/去恨)本心¶
違¶
　　　寄石橋僧　　　　　　　　項　斯¶
逄師入山日道住石橋邊别後無人見秋來幾處蟬溪¶
中雲隔寺夜半雪添泉生有天台約應無却(一作/冄)出縁¶
　　　日東(一作/本)僧　　　　　　　前　人¶
<pb:KR4h0022_WYG_223-12b>¶
雲水絶歸路來時風送船已無身後念猶坐病中禪深¶
壁藏燈影空忩出艾煙要人知是客白日指生縁¶
　　　送僧　　　　　　　　　　前　人¶
靈山巡未遍不作住持心逢寺暫投宿是山皆獨尋有¶
時過静界在處想空林從小即行脚出家來至今¶
　　　送僧逰南岳　　　　　　　前　人¶
心知衡岳路不怕去人稀船裏猶鳴磬溪頭自曝衣有¶
家從小别是寺却言歸料得逢寒住當船雪滿扉¶
<pb:KR4h0022_WYG_223-13a>¶
　　　贈天卿(一作/郷)寺神亮上人(師不下寺/已五年)¶
　　　　　　　　　　　　　　　趙　嘏¶
五㸔春盡此江濆花自零風日自曛空有慈悲隨物念¶
已無蹤跡在人羣迎秋日色簷前見入夜鐘聲竹外聞¶
笑指白蓮心自得世間煩惱是浮雲¶
　　此篇二百三十八巻重出今已削去¶
　　　題崇聖寺簡雲端僧録　　　前　人¶
暮塵飄盡客愁長來扣禪關月滿廊宋玉逢秋空雪涕¶
<pb:KR4h0022_WYG_223-13b>¶
净名無地可容牀髙雲覆檻千巖樹踈磬含風一夜霜¶
廽首故園紅葉外只将多病告醫王¶
　　　尋僧　　　　　　　　　　前　人¶
溪户無人百(一作/谷)鳥飛石橋横木挂禪衣看雲日暮倚¶
松立野水亂鳴僧未歸¶
　　　越中寺居寄上主人　　　　前　人¶
野寺初容訪静來晩晴江上見樓䑓中林有路到花盡¶
一日無人(一作/愁)㸔竹廻自曬詩書經雨後别&KR0335;門户為¶
<pb:KR4h0022_WYG_223-14a>¶
僧開苦心若是酬恩事不敢吟春憶酒盃¶
　　此篇二百三十八巻重出今已削去¶
　　　送僧歸廬山　　　　　　　前　人¶
禪棲忽憶五峯逰去著方袍謝列侯花啓樓䑓千葉曙¶
錫含風雨一枝秋題詩片石侵雲在洗鉢泉香覆菊流¶
却憶前年别師處馬嘶殘月虎溪頭¶
　　　送僧歸金山寺　　　　　　馬　戴¶
金陵江色裏蟬急向秋分迥寺横洲島歸僧度水雲夕¶
<pb:KR4h0022_WYG_223-14b>¶
陽依岸盡清磬隔潮聞遥想禪林下鑪香帶月焚(集作/對月)¶
(焚/)¶
　　　寄終南真空禪師　　　　　前　人¶
閒想白雲外了然清净僧松門山半寺雨夜佛前燈此¶
境可長往浮生自不能一從林下别瀑布幾成氷¶
　　　齋後寄白閤僧　　　　　　前　人¶
蒼翠霾髙雪西峯鳥外看乆披山衲壊孤坐石床寒盥¶
手水泉滴燃燈夜燒殘終朝老雲嶠煑藥伴中飡¶
<pb:KR4h0022_WYG_223-15a>¶
　　　贈禪僧　　　　　　　　　前　人¶
弟子人天遍童年在沃州開禪山木長浣衲海沙秋振¶
錫揺汀月持瓶接瀑流赤城何日上鄙願從師遊¶
　　　贈别空公　　　　　　　　前　人¶
雲門秋却入㣲徑乆無人後夜中峯月空林百衲身寂¶
寥寒磬盡盥潄瀑泉新履跡誰相見松風掃石塵¶
　　　集姚殿中宅期無可不至(見二百/十七巻)¶
　　　　　　　　　　　　　　　前　人¶
<pb:KR4h0022_WYG_223-15b>¶
　　　送僧歸洞庭　　　　　　　顧非熊¶
江山萬萬重歸去指何峰未入連雲寺先齋越浪鐘島¶
香廻棧栢(一作/橘)秋䕃出庵松若救吾人病湏降震澤龍¶
　　　贈覺真上人　　　　　　　前　人¶
長安車馬地此院閉松聲新罷九天講舊曽諸岳行能¶
詩因作偈好客豈關名約我中秋夜共來看月明¶
　　　寄太白無能禪師　　　　　前　人¶
太白山中寺師居最上方獵人偷佛火櫟䑕戱禪牀定¶
<pb:KR4h0022_WYG_223-16a>¶
乆衣塵積行稀徑草長有誰來問法林杪過殘陽¶
　　　冬夜山中尋僧　　　　　　李　頻¶
夜山深雪後月下獨尋師若得長閒日應無暫别時葉¶
寒凋欲盡泉凍落㣲遲即此天明去重來又未期¶
　　　贈立規上人　　　　　　　前　人¶
竹向空齋合無僧在四隣去雲離坐石斜月到禪身樹¶
老風終夜山寒雪見春不知諸祖後傳印自何人¶
　　　送元遂上人　　　　　　　前　人¶
<pb:KR4h0022_WYG_223-16b>¶
白衣遊帝鄉已得事空王却返湖山寺髙禪水月房雨¶
中過岳(一作/月)黒秋後宿船凉廻顧秦人語他僧宿上方¶
　　　送清江上人歸東林　　　　前　人¶
風濤幾千里歸路半乗舟此地難相别何人更共&KR0335;坐¶
經嵩頂夏行值洛陽秋到寺安禪夕江雲過石樓¶
　　　送僧之天台　　　　　　　前　人¶
一錫隨縁起天台又去登長亭舊别路落日獨行僧夜¶
燒山何處秋㠶浪幾層他時授巾拂莫説老無能¶
<pb:KR4h0022_WYG_223-17a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_223-17b>¶
　¶
　¶
　¶
　¶
　¶
　¶
　¶
　文苑英華巻二百二十三¶
