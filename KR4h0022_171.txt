# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.597996
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百七十一 
<pb:KR4h0022_WYG_171-1a>¶
欽定四庫全書¶
　文苑英華巻一百七十一　宋　李昉等　編¶
　應制四　　　巡幸二　　　扈從附¶
　　早登太行山六首　　　瓊岳頓三首¶
　　經河上公廟四首　　　南出雀䑕谷十二首¶
　　行次成臯四首　　　　早發三鄉山行¶
　　初岀洛城一首　　　　謁𤣥元廟一首¶
　　經鄒魯廟三首　　　　行至温湯七首¶
<pb:KR4h0022_WYG_171-1b>¶
　　扈從廻鑾頓一首　　　登㑹昌山二首¶
　　扈從酬和十二首¶
　　　早登太行山中言志　　　　唐𤣥宗(附見張/說集)¶
清蹕渡河陽凝笳上太行火龍鳴(集作/明)鳥道鐵騎遶羊¶
腸非(集作/白)霧埋隂壑丹霞助曉光澗泉含宿凍山木(集/作)¶
(草/)帶餘霜野老茅為屋樵人薜作裳宣風問耆艾敦俗¶
勸耕桑凉德慙先哲徽猷慕昔皇不因今展義何必冒¶
垂堂¶
<pb:KR4h0022_WYG_171-2a>¶
　　　奉和聖製早登太行山中言志應制¶
　　　　　　　　　　　　　　　張　說¶
六龍鳴玉鸞(集作/鑾)九折歩雲端河絡(集作/眷)南浮近山經¶
北上難羽儀映松雪戈甲帶春寒百谷晨笳動千巗曉¶
仗攅皇心感韶節敷藻念人安既立省方舘復建禮神¶
壇扈蹕參天老承榮忝夏官長勤百年意思見一勝殘¶
　　　同前　　　　　　　　　　張嘉貞¶
明發扈山顛飛龍髙在天山南平對鞏山北逺通燕瞻¶
<pb:KR4h0022_WYG_171-2b>¶
彼岡巒峻馮兹士馬妍九旂行若砥萬谷輾如川羅網¶
開三面閭閻問百年澤將春雪比文共曉星連徯后逢¶
今聖登台謝曩賢唯餘事君節不讓古人先¶
　　　同前　　　　　　　　　　張九齡¶
孟月攝提貞乗時我后征晨嚴九折度暮戒六軍行日¶
御馳中道風師巻太清戈鋌林表出組練雪間明動植¶
希皇豫髙深奉睿情陪逰七聖列望幸百神迎氣色烟¶
猶喜恩光草尚榮之罘稱萬嵗今此復同聲¶
<pb:KR4h0022_WYG_171-3a>¶
　　　同前　　　　　　　　　　蘇　頲¶
北山東入海馳道上連天順動三光注登臨萬象懸俛¶
觀河内邑平指洛陽川按蹕夷闗險張旗亘井泉曉嚴¶
中警折春事下蒐畋徳重周王問歌輕漢(集作/魏)后傳宸¶
逰鋪令典睿思起芳年願以封書奏廽鑾禅肅然¶
　　　同前　　　　　　　　　　苗晋卿¶
金吾戒道清羽騎動天聲砥路方南絶重巗始北征闗¶
樓前望逺河邑下觀平喜氣廽輿合祥風轉斾輕祝堯¶
<pb:KR4h0022_WYG_171-3b>¶
三老至㑹禹百神迎月令農先急春蒐禮後行仍親后¶
土祭更理晋陽兵不似勞車轍空留八駿名¶
　　　奉和次瓊岳頓應制　　　　張九齡(見集/本)¶
山祇亦望幸雲雨見靈心岳舘逢朝霽闗門觧宿隂咸¶
京天上近清渭日邊臨我武因冬狩何言是即禽¶
　　　同前　　　　　　　　　　李林甫¶
東幸從人望西廵順物囬雲收二華出天轉五星來十¶
月農初罷三驅禮復開更㸔瓊岳上嘉氣接神䑓¶
<pb:KR4h0022_WYG_171-4a>¶
　　　同前　　　　　　　　　　韋　濟¶
陸海披晴雪千旗獵早陽岳臨秦路險河繞漢垣長行¶
漏通鳷鵲離宮接建章都門信宿近歌舞扈周王¶
　　　經河上公廟　　　　　　　唐𤣥宗(附見張/說集)¶
昔聞有耆叟河上獨遺榮跡與囂塵隔心將道德并詎¶
以天地累寜為寵辱驚矯然遡(集作/翔)寥廓如何屈堅貞¶
𤣥𤣥妙門啓肅肅祠宇清冥漠無先後那能紀(集作/記)姓¶
名¶
<pb:KR4h0022_WYG_171-4b>¶
　　　奉和經河上公廟應制　　　張　說(見集/本)¶
河上無名老知非漢代人先探道德要留待聖明辰𤣥¶
妙為天下清虗用谷神化將和氣一風與太初隣靈廟¶
觀遺象仙歌入至真皇心齊萬物何處不同塵¶
　　　同前　　　　　　　　　　張九齡¶
昔日(集作/者)河邉叟誰知隐與仙姓名終不識章句此空¶
傳跡為坐㤀晦言由強著宣精靈竟何所祠宇獨依然¶
道在紆宸眷風行動睿篇從兹化天下清净復何先¶
<pb:KR4h0022_WYG_171-5a>¶
　　　同前　　　　　　　　　　蘇　頲¶
河流無日夜河上有神仙輦路常經此壇塲即宛然下¶
疑成洞穴髙若在空烟善物遺方外和光繞(集作/枕)道邉¶
事因周史得言向(集作/與)漢皇傳喜屬膺期聖邦家業又¶
𤣥¶
　　　扈從南出雀䑕谷　　　　　張　說(見集/本)¶
豫動三靈賛時廵四海威硤關凌曙出平路半春歸霍¶
鎮迎雲䍐汾河送羽旂山南柳半宻谷北草全稀遲日¶
<pb:KR4h0022_WYG_171-5b>¶
宜華蓋和風入夾衣上林千里近應見百花飛¶
　　　答張說南出雀䑕谷　　　　唐𤣥宗¶
雷出應(集作/&KR0574;)乾象風行訓(集作/順)國人川途猶在晋車馬¶
漸歸秦背硤(集作/陜)闗山險横汾鼔吹震(集作/頻)草依陽谷¶
變化待北巗春聞有鵷鸞客清詞雅調新求音思欲報¶
心跡竟難陳¶
　　自此篇至趙冬曦共十一首並附見張說集¶
　　　奉和聖製答張説南出雀䑕谷　宋　璟¶
<pb:KR4h0022_WYG_171-6a>¶
秦地雄西夏并州近北胡禹行山啓路王在邑為都忽¶
見(集作/視)寒暄隔深思險易殊四時宗伯叙六義宰臣鋪¶
徴作宮嘗應星環日每紆盛哉逢合道良以致亨衢¶
　　　同前　　　　　　　　　　蘇　頲¶
雨施廵方罷雲從訓俗廽宻途汾水衛清蹕晋郊陪寒¶
㸔(集作/著)山邉静(集作/盡)春當日下來御祠𤣥鳥應仙仗緑¶
楊開作頌音傳雅觀文色動台更知西向樂宸藻叶鹽¶
梅¶
<pb:KR4h0022_WYG_171-6b>¶
　　　同前　　　　　　　　　　王　丘¶
襟帶三秦接旂常萬乗過陽源淑氣早隂谷沍寒多花¶
縟前茅仗霜嚴後殿戈代(集作/戌)雲開晋嶺江鴈入汾河¶
北土分堯俗南風動舜歌一聞天樂唱恭逐萬人和¶
　　　同前　　　　　　　　　　袁　暉¶
魏國山河險周王警蹕廽九旗雲際出萬騎谷中來石¶
岸行將盡烟郊望忽開賞矜垂栁拂春畏落花催興逸¶
横汾體恩褒作頌才小臣瞻日月延首詠康哉¶
<pb:KR4h0022_WYG_171-7a>¶
　　　同前　　　　　　　　　　崔　翹¶
硤路繞河汾晴光拂曙氛笳吟中嶺樹仗入半峯雲頓¶
覺山原盡平㸔邑里分早行芳草逺(集作/未)晩憇好風薰¶
嘉頌推英宰春逰扈聖君共欣乗睿渥日月照天文¶
　　　同前　　　　　　　　　　張九齡¶
設險諸侯地承平聖主廵東君朝二月南斾擁三辰寒¶
出重闗盡年随行漏新瑞雲叢捧日芳樹曲迎春舞詠¶
先馳道恩華及近(集作/從)臣汾川花鳥意併捧屬車塵¶
<pb:KR4h0022_WYG_171-7b>¶
　　　同前　　　　　　　　　　王光庭¶
省俗恩將遍廵方路稍廽寒随汾谷盡春逐晋郊來雲¶
騎傳行漏烟旄引從䑓惠風初應律和氣正調梅雅頌¶
通宸詠(集作/禁)天文接曙陪(集作/台)㶚陵桃李色應待日華¶
開¶
　　　同前　　　　　　　　　　席　豫¶
鳴鸞初幸代旋盖欲横汾山盡千旗出郊平五校分前¶
林巳暄景後壑尚寒氛風送簫韶曲花迎(集作/鋪)黼黻文¶
<pb:KR4h0022_WYG_171-8a>¶
鹽梅推上宰禮樂統中軍獻賦紆天札飄颻飛白雲¶
　　　同前　　　　　　　　　　梁昇卿¶
何意重闗道千年遇聖皇幽林承睿(集作/惠)澤閒谷見清¶
光日御先途逺山靈獻夀長寒雲入晋薄春樹隔汾香¶
國佐同時雨天文屬嵗陽從來漢家盛未若此廵方¶
　　　同前　　　　　　　　　　趙冬曦¶
軒轅膺(集作/應)順動力牧正趨陪道合殷為礪時行楚有¶
材省方西禮設振旅北京(集作/方)廽地理分中壤天文照¶
<pb:KR4h0022_WYG_171-8b>¶
上台寒依汾谷去春入晋郊來竊比康衢者長歌仰大¶
哉¶
　　　行次成臯途經先聖擒建德之所緬思(集作/懐)功¶
　　　　業感而賦詩　　　　　　唐𤣥宗(附見張/說集)¶
有隋政昬虐羣雄巳交争先聖按劍起叱咤風雲生飲¶
馬河洛竭作氣嵩華驚克敵睿圖就擒俘帝道亨顧慙¶
嗣寳厯㳟承天下平幸過翦鯨地感慕神且英¶
　　　奉和行次成臯應制　　　　張　說(見集/本)¶
<pb:KR4h0022_WYG_171-9a>¶
夏氏階隋亂自言河朔雄王師進榖水兵氣臨山東前¶
掃成臯陣却下洛陽宮義合帝圖起威加天宇同軒臺¶
百年外虞典一廵中戰龍思王業倚馬賦神功¶
　　　同前　　　　　　　　　　張九齡¶
天命誠有集王業初惟艱剪商自文祖夷項在兹山地¶
識斬蛇處河臨飲馬間威加昔運徃澤流今聖還尊祖¶
頌光(集作/先)烈賡歌安用攀紹成即我后封岱出天闗¶
　　　同前　　　　　　　　　　蘇　頲¶
<pb:KR4h0022_WYG_171-9b>¶
漢東不執象河朔方鬬龍夏滅漸寧亂唐興終奮庸皇¶
威正赫赫兵氣何匈匈用武三川震歸淳六代醲成臯¶
覩王業天下致人雍(集作/邕)即此廵于岱曽孫受命封¶
　　　奉和早發三鄉山行應制　　張九齡¶
羽衛森森西向秦山川歴歴在清晨晴雲稍巻寒嵓樹¶
宿雨微消御路塵(㣲集/作能)聖德由來合天道靈符即此應¶
時巡遺賢一一皆覊致猶欲髙深訪隐淪¶
　　　奉和聖製初出洛城　　　　前　人¶
<pb:KR4h0022_WYG_171-10a>¶
東土淹龍駕西人望翠華山川祇徇(集作/詢)物宫觀豈為¶
家十月廽星斗千宮捧日車洛陽無怨思廵幸更非賖¶
　　　奉和謁𤣥元皇帝廟齋應制　前　人¶
興運昔有感建祠北山巔雲雷初締構日月今悠然紫¶
氣尚葱(集作/蓊)欝𤣥元如在前迨兹事追逺輪奐復増鮮¶
洞府香林處齋壇清漢邉吾君乃尊祖夙駕此留連樂¶
動人神㑹鐘成律度圓笙歌下鸞鶴芝草聚靈仙曽是¶
福黎庶豈唯味虗𤣥賡歌徒有作㣲薄謝昭宣¶
<pb:KR4h0022_WYG_171-10b>¶
　　　經鄒魯祭孔子而歎之　　　唐𤣥宗(附見張/說集)¶
夫子何為者栖栖一代中地猶鄒氏邑宅即魯王宮嘆¶
鳯嗟身否傷麟怨道窮今㸔兩楹奠當與夣時同¶
　　　奉和聖製經鄒魯祭孔子而嘆應制¶
　　　　　　　　　　　　　　　張　説(見集/本)¶
孔聖家鄒魯儒風藹典墳龍驂過舊宅鳯德咏餘芬入¶
室神如在昇堂樂似聞懸知一王法今日待明君¶
　　　奉和經孔子舊宅應制　　張九齡(見集/本)¶
<pb:KR4h0022_WYG_171-11a>¶
孔門太山下不見登封時徒有先王法今為明主思恩¶
加萬乗幸禮致一牢祠舊宅千年外光華空在兹¶
　　　惟此温泉是稱愈疾豈予獨受其福思與兆人¶
　　　　共之也乗暇廵逰乃言其志¶
　　　　　　　　　　　　　　唐𤣥宗(附見張/說集)¶
桂殿與山連蘭湯湧自然隂崖含秀色温谷吐潺湲績¶
為蠲邪著功因飬正宣願言將億兆同此共昌延¶
　　　奉和温泉言志應制　　　張　說¶
<pb:KR4h0022_WYG_171-11b>¶
温谷媚新豐驪山横半空湯池薰水殿翠木暖烟宮起¶
疾逾仙藥(集作迎/仙操)無私合聖功始知堯舜德心與萬人¶
同¶
　　　扈從温泉宮獻上(集作/詩)　　　前　人¶
温泉啓蟄地氤(集作/氛)氲渭浦歸鴻日數羣騎仗聮聮環¶
北極鳴笳歩歩引南薰林間綵殿籠佳氣山上朱旗繞¶
瑞雲不知逺望華胥國何如親奉帝堯君¶
　　　宿直温泉宮羽林獻上(集作/詩)　前　人¶
<pb:KR4h0022_WYG_171-12a>¶
冬狩羙秦正新豐樂漢行星沉𤣥武閣月對羽林營寒¶
木羅霜仗空山響夜更恩承靈液暖節效古松貞文武¶
皆王事輸心不為名¶
　　　雜言奉和聖製温泉歌　　　張九齡¶
有神物待聖人去後温還冷來時樹亦春今兹十月自¶
東歸羽斾逶迤上翠㣲温谷葱葱佳氣色離宮奕奕斗¶
光輝臨渭川近天邑浴日湯(集作/温)泉復在兹羣仙洞府¶
那相及吾君利物心𤣥澤浸蒼黔漸漬神湯無疾苦薰¶
<pb:KR4h0022_WYG_171-12b>¶
歌一曲感人深¶
　　　幸鳯泉湯　　　　　　　　唐𤣥宗(附見張/說集)¶
西狩觀周俗南山歴漢宮薦鮮知路近省歛覺年豐隂¶
谷含神㸑湯泉養聖功益齡仙井合愈疾醴源通不重¶
鳴岐鳯誰矜陳寳雄願將無限澤霑沐衆心同¶
　　　奉和幸鳯泉湯應制　　　　張　說¶
周狩聞(集作/因)岐禮秦都辨鳯(集作/雍)名獻禽天子孝存老¶
聖皇(一作/泉)情温潤宜冬幸逰畋樂嵗成湯雲出水殿煖¶
<pb:KR4h0022_WYG_171-13a>¶
氣入山營坎意無私刼乾心稱物平帝歌流樂府溪谷¶
也増榮¶
　　　扈從廽鑾頓應制　　　　　蕭　華¶
粤自秦京日議乎封禪難豈知陶唐主道濟蒼生安惟¶
彼烈祖事増修實榮觀聲名朝萬國玉帛禮三壇纂聖¶
德重光建元功載刋仍聞舊馳道不記昔廽鑾羽衛摇¶
晴日弓戈生早寒猶思檢玉處却望白雲端¶
　　　奉和登㑹昌山應制　　　　孫　逖¶
<pb:KR4h0022_WYG_171-13b>¶
巗磴列雲旗吾君訪道時乾行萬物覩日馭(集作/駐)六龍¶
遲望逺廻天顧登髙動睿詞願同山作夀長保運昌期¶
　　　同前　　　　　　　　　　趙　起¶
睿想入希夷真㳺到具茨玉鸞登陣逺雲輅出花遲泉¶
壑凝神處陽和布澤時六龍多順動四海正雍熈¶
　　扈從¶
　　　和周記室從駕曉發合璧宮　李　嶠¶
濯龍春苑曙翠鳯曉旗舒野色開烟後山光澹月餘風¶
<pb:KR4h0022_WYG_171-14a>¶
長笳響咽川迥騎行疎珠履陪仙駕金聲動萬車¶
　　　扈從還洛呈侍從羣臣　　　前　人¶
四海帝王家兩都姬漢室觀風昔來幸御氣今旋蹕雷¶
奮六合開天行萬乗出𤣥真(疑作/冥)奉時駕白帝參戎律¶
後隊鳴笳簫前驅嚴䍐罼輝光射東井號令橫西秩帳¶
殿别陽春旌門臨甲乙將交洛城雨稍逺長安日洛鞏¶
雲外來咸秦霧中失孟冬霜霰下是月農功畢天道向¶
歸餘皇情羙隂隲行存名岳禮逓問髙年疾祝鳥既開¶
<pb:KR4h0022_WYG_171-14b>¶
羅調人更張瑟登原採謳誦俯谷求才術邑罕懸罄貧¶
山無掛瓢逸施恩浹寰宇展義詠文質徳澤盛軒逰哀¶
矜深禹恤申歌地廬駭獻夀衢罇溢瑞氣抱氤氲祥颸¶
變蕭飋宗枝旦奭輔侍從王劉匹並輯蛟龍書同簪鳳¶
凰筆陶甄荷吹萬頌勸歸明一歡與道路長顧随談笑¶
宻叨承廊廟舉謬齒䕫龍弼意屬大厦成慙非棟隆吉¶
　　　扈從温泉同紫㣲黄門羣公泛渭川得齊字¶
　　　　　　　　　　　　　　　蘇　頲¶
<pb:KR4h0022_WYG_171-15a>¶
紅旗映緑荑春仗(一作/統)漢豐西侍蹕扶清道揚舲降紫¶
泥近臨鈞石地遥指釣璜溪岸轉㠶飛疾川平棹舉齊¶
傅舟來是用軒馭徃應迷興闋菱歌動沙洲亂夕鷖¶
　　　奉和扈從温泉宮承恩賜浴　蔡希周¶
天行雲從指驪宮浴日餘波錫詔同綵殿氛氲擁香溜¶
紗窓宛轉閉春風來將蘭氣衝皇澤去别星文捧碧空¶
自憐遇坎便能止願托仙槎路未通¶
　　　和僕射晋公扈從温湯　　　王　維¶
<pb:KR4h0022_WYG_171-15b>¶
天子幸新豐旌旗渭水東寒(一作/逺)山天仗裏温谷幔城¶
中奠玉羣仙坐薰(集作/焚)香太乙宮出逰逢牧馬罷獵有¶
非熊上宰無為化明時太古同靈芝三秀紫陳粟萬箱¶
紅玉醴尊(集作王/禮遵)儒教天兵小戰功謀猷歸哲匠詞賦¶
屬文宗司諌方無闕陳詩且未工長吟吉甫頌朝夕仰¶
清風¶
　　此詩二百四十二巻重出今巳削去注異同為一作¶
　　　奉和季員外從駕幸湯(一作/温)泉宫¶
<pb:KR4h0022_WYG_171-16a>¶
　　　　　　　　　　　　　　　錢　起¶
未央月曉度疎鐘歩(集作/鳯)輦時從出九重雨(集作/雪)霽山¶
門迎瑞日雲開水殿候飛龍輕寒不入宮中樹佳氣嘗¶
薫仗外峯遥羨枚臯扈僊(集作/先扈)蹕偏承霄漢渥恩濃¶
　　　扈從鳯泉和崔黄門喜恩㫖觧嚴罷圍之作¶
　　　　　　　　　　　　　　　蘇　頲¶
輦路岐山曲儲胥渭水湄敎成提將鼓禮備植虞旗不¶
取從畋樂(集作/敬)先流去殺慈舜韶同舞日湯祝盡飛時¶
<pb:KR4h0022_WYG_171-16b>¶
物應陽和施人知雨露私如何穆天子七萃幾勞師¶
　　　扈從鄠杜間奉呈刑部尚書舅黄門馬常侍¶
　　　　　　　　　　　　　　　前　人(見本/集)¶
翠輦紅旗出帝京長楊鄠杜昔知名雲山一一㸔皆異¶
竹樹叢叢畫不成羽騎相過持袂拂香車欲度巻簾行¶
漢家曽草廵遊賦何似今來扈聖明¶
　　　和姚令公從幸温湯喜雪　張九齡(見本/集)¶
萬乗飛黄馬千金狐白裘正逢銀霰積如向玉京逰瑞¶
<pb:KR4h0022_WYG_171-17a>¶
色鋪馳道花文拂綵旒願聞吉甫頌不共郢歌儔¶
　　　扈從温泉奉和姚令公喜雪　蘇　頲¶
清道豐人望乗時漢主逰恩暉随霰下慶澤與雲浮泉¶
暖驚銀(集作/雲)磧花寒愛玉樓鼎臣今有問河伯且應留¶
　　　侍從游宿温湯宮作　　　　李　白¶
羽林十二將羅列應星文霜仗懸秋月蜺旌巻夜雲嚴¶
更千户肅清樂九天聞日出瞻佳氣叢叢繞聖君¶
　　　扈從御宿池　　　　　　　祖　詠¶
<pb:KR4h0022_WYG_171-17b>¶
君王既廵狩輦道入秦京逺樹低槍壘孤峰入幔城寒¶
疎清禁漏夜警羽林兵誰念迷方客常懐魏闕情¶
　¶
　¶
　¶
　¶
　¶
　文苑英華巻一百七十一¶
