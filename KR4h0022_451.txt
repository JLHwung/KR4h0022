# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:50.596544
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百五十一
<pb:KR4h0022_WYG_451-1a>¶
欽定四庫全書¶
　文苑英華巻四百五十一　宋　李昉等　編¶
　制書四¶
　　都元帥¶
　　　普王荆襄江西等道兵馬都元帥制¶
　　　　　　　　　　　　　　　陸　贄¶
門下君人立極所務於勝殘秉律成師實先於謀帥申¶
明號令揔制紀綱𢎞九合之功决百勝之略非重慎(集/作)¶
<pb:KR4h0022_WYG_451-1b>¶
(慎/簡)不可以濟事非僉屬不可以臨人集大勲者必振其¶
宏綱體至公者無避於内舉爰擇蕃翰俾掌元戎開府¶
儀同三司舒王謨性禀忠厚訓知禮樂居常樂善動不¶
違仁察其内直(集作/恕)外温必能安人和衆體方識敏諒¶
可成功庶乎知子之明授以師貞之律可揚州大都督¶
持節充荆襄江西沔鄂等道節度及諸軍行營兵馬都¶
元帥餘如故仍賜名誼改封普王嗚呼小子誼其敬聽¶
朕命我國家之有天下百七十載于兹矣祖宗垂統(二/字)¶
<pb:KR4h0022_WYG_451-2a>¶
(集作垂/化紹綂)功徳繼茂威加殊俗惠洽普天海隅蒼生代受¶
亭育躋之於夀域(集作/富夀)煦之以仁和(集作/和平)源廣流長慶¶
深祚逺厯數有嗣纉于朕躬兢兢業業懼不克負荷䖍¶
恭寅畏歳五周星循列聖之耿光稽上古之謩(集作/明)訓¶
一物失所是用疚心萬方有罪每懷咎已懸法更考于¶
(詔令作/皆考于)天則(集作/意)舉事必酌於人謀期合人中罔狥私¶
欲而渉道猶淺燭理未明文闕於化成武乏於定亂刑¶
賞失中選授(集作/授任)乖方厚澤未均大信未著致使兇慝¶
<pb:KR4h0022_WYG_451-2b>¶
熾禍干紀亂常悖違君親蔑棄天地盗㨿我郡邑毒痡¶
我士庶驅脅丁壯暴骸於原野攘奪羸老轉死於溝壑¶
忠良隕命義烈啣寃廹以㓙威莫由(詔令/作能)自奮憤深骨¶
髓怨結蒼旻朕所以中宵屢興終食三嘆哀蒼生之無¶
告念(集作/憫)赤子之非&KR0499;為人父母寧忘愧悼頼三事大¶
夫竭誠於内羣帥爪牙宣力於外交脩不逮(集作/怠)日兾¶
康寧江漢上游建瓴制冦亘千里之地連十萬之師保¶
大定功宜有綂壹允副兹選徃哉汝諧無以貴驕人無¶
<pb:KR4h0022_WYG_451-3a>¶
以善自伐無從已之欲無咈衆之謨(集作/謀)從(集作/納)諌如¶
流改過勿恡卑躬降志以奉賔傅絶丼分少以撫軍師¶
布誠信以歸人心明賞罰以盡士力詰禁誅暴懋昭乃¶
勲敬事恤人無替成命膺兹重任可不勉歟(建中四年/九月二十)¶
(六/日)¶
　　副元帥¶
　　　郭子儀兵馬副元帥制　　　賈　至(見唐大/詔令)¶
制昔伊尹與湯合傅説與髙宗合尚父與周合故哲后¶
<pb:KR4h0022_WYG_451-3b>¶
良臣莫不至合非賢不乂有開必先乆大之業也公上¶
略宏才惇信明誼受我旄鉞輯寧區夏典器銘勲髙視¶
前古實邦家之傑豈獨為予社稷之衞可獨弼予節制¶
咨謀安危斯屬懼朕之不稱也徃欽哉司空子儀可兵¶
馬副元帥主者施行(至徳二/年四月)¶
　　　李抱玉河西等道副元帥制　常　衮¶
勑周以元老監方伯漢以丞相撫四夷則軍國之務中¶
外一體自華陽而西至於隴坂渉河之右兼控五原揔¶
<pb:KR4h0022_WYG_451-4a>¶
三將之帥專萬里之寄詰禁經武宜有綂制憂邉謀思¶
深仗輔臣開府儀同三司行兵部尚書同中書門下平¶
章事潞州大都督府長史知鳯翔府事充懷鄭澤潞觀¶
察處置等使仍充南道通和吐蕃秦隴臨洮已來觀察¶
處置等使上柱國凉國公李抱玉文以經邦徳以鎮俗¶
孝友忠信人之模表禮樂刑政朝之訓式以道匡朕允¶
升大猷叅聴斷之可否載清凈以寧一兼委戎旅屏于¶
方夏知謀變化潜合神明將校悦從親如父子事出韜¶
<pb:KR4h0022_WYG_451-4b>¶
鈐之外功成戰伐之前勤勞王家以衞社稷有致君庇¶
人之績冠旗常彛鼎之銘顧以國之慿倚乆任憂患兵¶
車之半悉以咨之當不憚煩以時鎮定也可兼充山南¶
西道觀察處置度支營田等使判梁州事隴右懷鄭澤¶
潞等使如故充山南西道河西隴右等道副元帥¶
　　　授馬燧渾瑊副元帥招討河中制¶
　　　　　　　　　　　　　　　陸　贄¶
門下天地殊位君臣異制苟不率道兹謂(集作/為)亂常退¶
<pb:KR4h0022_WYG_451-5a>¶
而增脩於是有舞干之義諭以遷善於是有文告之辭¶
若猶未悛乃用致討興戎動衆豈得已哉李懷光擢自¶
軍候委之節度亟有勤(詔令/作勞)績累加寵榮㧾衆駿奔自¶
遠赴難觧圍盪(集作/逐)冦朕甚徳之位極上台寄崇綂帥¶
親之若同體信之無間言朕於斯人亦已厚矣而器小¶
任重固貽顛覆有功自棄無罪(集作/過)自疑崇信讒邪却¶
逐將帥養冦資亂(集作/姦)蓄姦幸灾(集作幸/灾樂禍)朕素所推誠¶
猶(集作/尚)謂非實優容任遇常懷(集作/坦然)如初凶徳既盈醜¶
<pb:KR4h0022_WYG_451-5b>¶
跡彌露謀危社稷通結渠魁公相往來無復畏忌(集作/避)¶
窮(集作/肆)極兇悖所不忍言朕播遷(詔令/作越)巴梁逺違陵寢¶
大懼失墜為列聖羞頼先澤在人兆庶知感朔方將士¶
(集作/校)忠節不渝懷光既沮(集作/阻)姦謀詭稱効順累陳欵¶
疏請詣闕庭朕深惟舊勲務欲全貸授以師保(集作/傅)之¶
重疇其井賦之食璽書勞問誓以始終懷光遂殺辱使¶
臣完聚守備將以悖慢之罪加於忠義之軍因兹脅從¶
兾與同惡謂衆可罔謂天可欺覆載所不容人神所共¶
<pb:KR4h0022_WYG_451-6a>¶
棄討除大憝招緝非&KR0499;爰咨輔臣以董戎寄銀青光禄¶
大夫檢校司徒(詔令/作空)平章事兼太原尹北都(詔令/作京)留守¶
充河東(集作/中非)保寧軍節度觀察處置度支營田等使北¶
平郡王馬燧操業端亮器宇閎達(集作氣/宇宏達)秉難奪之節¶
負不覊之才恒持至誠(集作/公)深識大體感慨(一作/激)而三¶
軍有勇彌綸而庶績允諧威聲所臨郡邑皆復(集作/服)殿¶
於(集作/于)北土隠若長城元從奉天定難功臣開府儀同¶
三司行(詔令/作守)侍中兼靈州大都督充靈塩豐夏等州節¶
<pb:KR4h0022_WYG_451-6b>¶
度管内支度營田觀察處置押蕃落等使仍充朔方邠¶
寧振武等道奉天永平等軍行營節度兵馬副元帥上¶
柱國樓煩郡王渾瑊淳粹積𠂻(詔令/作中)仁厚成性布(詔令/作藴)¶
寛大以容衆著誠信以撫人事必沉詳臨危益辦節惟¶
貞固在險逾彰𢎞濟艱難茂詔勲閥出納朕命光膺具¶
瞻並文武全才安危注意副我憂矚時惟二臣比徳叶¶
謀往濟(集作/清)多難燧可兼充奉誠軍及晋絳慈隰等州¶
節度并&KR0249;内諸軍行營兵馬副元帥餘並如故瑊可兼¶
<pb:KR4h0022_WYG_451-7a>¶
河中絳州節度觀察處置等使仍充河中同絳陜虢等¶
州節度及管内諸軍行營兵馬副元帥功臣開府本官¶
勲封並如故嗚呼朕之不敏不明失於君道連禍未息¶
勞師靡居中心自咎欝若焚灼又以朔土之衆代(集作/大)¶
著忠勞横遭汙脅深所閔惜爾其敬敷朕命明諭朕懷¶
務於招綏非黷威武惟輸誠歸順罔有不赦惟執迷非¶
命(集作/拒順)罰止元兇寧失不經無濫非罪列爵懸賞用俟¶
勲賢布告逺邇咸令知委(集作/悉)¶
<pb:KR4h0022_WYG_451-7b>¶
　　　授李晟鳯翔隴右節度使兼涇原副元帥制¶
　　　　　　　　　　　　　　　前　人¶
門下周之元老以分陜為重漢之丞相以憂邉見稱故¶
方嶽克寧疆場不聳安人保大致理之端今所以重煩¶
上台作鎮西土奉天定難功臣司徒兼中書令充神䇿¶
節度使兼京畿渭北(詔令/作南)鄜坊丹延等州節度觀察處¶
置等使仍充京畿(詔令有渭/南二字)渭北商州華州(集作商/華等州)兵¶
馬副元帥上柱國合川郡王李晟勵精剛之操體博厚¶
<pb:KR4h0022_WYG_451-8a>¶
之徳適時通變(一作動/適時變)而大節不奪虚受廣納而獨斷¶
自明奉法以律身推功以及(集作/先)下衆無犯命人用樂¶
推(集作/從)懷徳畏威令行禁止誓群帥(詔作/帥)於危疑之際¶
駐孤軍於版蕩之中氣凌風雲誠動天地一皷而兇徒¶
折(集作/攝)北再駕而京邑廓清師皆如歸人不知戰載安¶
社稷(集作/宗社)功格皇天而明識秉彛清風激俗雅尚恬曠¶
撝謙有光朕以汧隴近郊扶鳯右地川阜連亘抵於(集/作)¶
(于/)囬中限界諸夷(集作/戍)藩屏王室所屬誠重付之(詔令/作允)¶
<pb:KR4h0022_WYG_451-8b>¶
(付/)元臣兼二將之甲兵崇十連之綂帥宣威耀徳罷警¶
息人俾予仰成時乃丕烈可兼鳯翔尹充鳯翔隴右節¶
度支度營田觀察處置等使仍充鳯翔隴右涇原節度¶
兼管内諸軍及四鎮北庭行營兵馬副元帥改封西平¶
郡王功臣本官兼官勲並如故(興元二年/八月四日)¶
　　都統¶
　　　授王縉侍中兼河南都統制　常　衮¶
門下天地之徳資隂陽以成功帝王之道任將相而興¶
<pb:KR4h0022_WYG_451-9a>¶
化聿求左輔命掌元戎必藉文武之才用經軍國之務¶
金紫光禄大夫行黄門侍郎同中書門下平章事兼𢎞¶
文舘崇𤣥舘大學士知舘事仍充大清大微宫使太原¶
縣開國伯王縉有髙妙之行有𢎞達(詔令/作通)之識學該古¶
訓文正國風夣帝賚予濟川用汝百揆時叙四維充張¶
累陳造膝之言彌契沃心之道濵海之右自河而南王¶
旅攸同戎軍殷㑹監于方伯之國利用建侯之司大將¶
息人予有禦侮鎮漢沔淮淝之地綂齊梁魯鄭之軍揔¶
<pb:KR4h0022_WYG_451-9b>¶
制髙牙紀綱羣帥𢎞七伐四征之䇿成一匡九合之功¶
式遏外虞底綏多難將授銅符之律爰咨瑣闥之謀往¶
哉汝諧無替朕命可侍中持節都綂河南淮南淮西山¶
南諸道節度行營事仍進封郡公食邑二千户餘並如¶
故主者施行(廣徳二/年八月)¶
　　　授劉洽檢校司空充諸道兵馬都綂制¶
　　　　　　　　　　　　　　　陸　贄¶
門下論道經邦允歸碩望建牙統衆必藉雄才中外具¶
<pb:KR4h0022_WYG_451-10a>¶
瞻安危注意今以(集作/之)二柄委之(集作/付以)元臣開府儀同¶
三司檢校尚書左僕射同中書門下平章事使持節宋¶
州諸軍事兼宋州刺史充宣武軍節度支度營田宋亳¶
頴等州觀察處置等使仍權知汴滑宋亳等州(集作/道)都¶
統兵馬事上柱國懷徳郡王劉洽秉志端亮飭躬簡儉¶
博厚足以容衆和易足以長人純孝榮親盡忠事主分¶
我閫寄殿予大藩(集作/邦)扼(集作/桓)制淮夷保(詔令/作堡)障楚甸¶
戎㨗繼至軍聲載揚殪群兇於宛丘驅大憝於梁野控¶
<pb:KR4h0022_WYG_451-10b>¶
引漕輓委輸京師予嘉乃懋(集作/異)勲亮(集作/懋)乃貞節用¶
錫丕命俾揚王(集作/𢎞)休燮賛三台紀綱羣帥式是大任¶
爾惟欽哉可檢校司空同中書門下平章事依前充宣¶
武軍節度支度營田宋亳頴等州觀察處置等使仍充¶
宋亳頴等州管内諸軍兵馬都督散官勲封如故¶
　　　授范希朝京西都統制　　　白居易¶
門下閶闔風至太白星髙謀帥䕶邉國之大計具官范¶
希朝中貞勤儉以為質惠和智勇以為用一代名將三¶
<pb:KR4h0022_WYG_451-11a>¶
朝信臣朕以西邉列鎮三四若有揔統則易成功思得¶
良帥有威名者并䕶諸將歳一廵邉乗秋順令揚其威¶
武則南牧之馬引弓之人知我有備不戰而去誰可任¶
者無如希朝以爾有朔方之勞有振武之効功在疆場¶
名聞𦍑戎惟實與聲皆副是選今拜爾為大將尊爾為¶
司徒節制進退一令諮稟倚望如右可不慎歟可充京¶
西都統¶
　　招討使¶
<pb:KR4h0022_WYG_451-11b>¶
　　　加裴度幽鎮兩道招討使制　元　稹¶
門下夫以區區秦伯而猶念晋國曰其君是惡其人何¶
罪况朕均養億兆為之君親燕人冀人皆為乳哺而育¶
之者安忍以豺狼驅脅之故絶其飛走盡致網羅止行¶
犯命之誅是用開其一面河東節度觀察處置等使金¶
紫光祿大夫守司空兼門下侍郎同中書門下平章事¶
大原尹北都留守上柱國晋國公食邑三千户裴度昔¶
者區域之中蜂蟻巢聚蔡有逆孽齊有狡童厥初圖征¶
<pb:KR4h0022_WYG_451-12a>¶
疑議滿野不懼不惑挺然披攘茍無司南允罔能濟佑¶
我憲考為唐神宗實頼(集作/惟)股肱運用心力肆朕小子¶
䝉受景靈冀服於前燕平於後而撫馭失理盤牙復生¶
求思弭寧中夕有得國老尚在夫何患焉是用亟宣懇¶
惻之誠就加招撫之命於戲頃者師道元濟乗累代襲¶
授之資藉山東結連之勢以丞相布畫於千里之外使¶
諸將持重於四封之中而猶劉悟裂虵豕之軀李佑潰¶
鯨鯢之腹葢逆順之情異而忠孝之道明也况彼幽鎮¶
<pb:KR4h0022_WYG_451-12b>¶
無名暴征(詔令作/征暴)以丞相近觀其宜以諸侯齊奮其力¶
斧鑽之刑坐迫椒蘭之氣外薰誰不自愛其生焉能與¶
亂同死度宜開懷緩帶以待其歸可依前守司空兼門¶
下侍郎同中書門下平章事河東節度使充幽鎮兩道¶
招撫使餘如故¶
　　　加裴度鎮州四面招討使制¶
門下傳云死者不可復生刑者不可復續是以先王斬¶
一枝(集作/支)指殺一犬彘莫不伏念隠悼至于旬時决而¶
<pb:KR4h0022_WYG_451-13a>¶
行之(集作/者)葢不得已也予於鎮人亦既(集作/然)伏念俟其¶
悛革詎止旬時乃命相臣招懷撫諭矜其詿誤示以生¶
門期於盡脱網羅豈可驅之䧟穽而豺狼當道荆棘牽¶
衣雖欲歸於有仁(詔令作歸於有生/集作歸之於仁)厥路無由而至况¶
王師壓境義勇争先朕每抑其鋒鋩未忍覆其巢穴是¶
猶愛稂莠而傷稼穡養癰疽以潰肌膚獨懷兒女之仁¶
慮失祖宗之典今上台居鎮筭畫無遺操晋陽之利兵¶
驅屈産之良馬舉河東義武之衆合滄景澤潞之師當¶
<pb:KR4h0022_WYG_451-13b>¶
元翼受命之初乗田布雪寃之頃舉毛拾芥其易可知¶
兼用威恩尚存招致宜令河東節度使裴度充鎮州四¶
面招討使於戯以一城之卒敵天下之師狥猖蹶(詔令/作狂)¶
之徒抗君父之命吾哀爾軰死實無名茍能自新亦兾¶
容汝主者施行¶
　　　鳯翔李業河東李拭並加招討使制¶
　　　　　　　　　　　　　　　崔　琮¶
門下邉境未寧固資於選帥輪轅適用必在乎與能無¶
<pb:KR4h0022_WYG_451-14a>¶
煩易地之勞各副長城之委鳯翔節度使檢校刑部尚¶
書李業生自將門久知虜態悦詩禮而不倦索韜鈐而¶
甚精河東節度使檢校禮部尚書李拭早膺儒術克擅¶
文場㓜挺瑚璉之姿尤通冉季之政並累更重任必播¶
能名或居𠟵塞而練卒討𦍑或領北門而尅已訓士皆¶
勤勞備著功効居多朕以右輔之新拓土疆是資綏輯¶
大鹵之連控戎落尤藉隄防或更户封之崇或仍舊貫¶
之美各膺新命無替前勞¶
<pb:KR4h0022_WYG_451-14b>¶
　　異姓王制¶
　　　冊太原節度使守大師兼中書令晋王制¶
　　　　　　　　　　　　　　　錢　珝¶
維年月日皇帝若曰我國家作法於仁達情以禮振典¶
謩而誕告載名器以公行何嘗不動懷多難豐報丕烈¶
矧乃圖先廟社允集王功誠動日星必承天祐王功建¶
而臣節盡天祐至而君命宜昔經武為師賜履荷宗周¶
之寵今在邦稱傑剖符受全楚之封英偉相侔古今同¶
<pb:KR4h0022_WYG_451-15a>¶
典當勲而舉非我有私具官某博厚自持堅剛不惑抱¶
公能察守貴必㳟騫然飛將之風增彼懦夫之氣而先¶
臣竒備間代雄才圮上視書太公來受雲中饗士李牧¶
復生出鞏洛以行師轉淮沂而殄冦倬哉茂績興在後¶
昆爾乃開國象賢勤王繼志諒因心而無改敬遺體以¶
有為英蕩既臨文筃是籍率乎羣后自絶他時控彼諸¶
戎下連右臂日者驅除大盜爰復神州焜燿元功載書¶
盟府以啓紹開之慶是資戡定之勞而復念先朝荐罹¶
<pb:KR4h0022_WYG_451-15b>¶
否運朱玫則罪極邉伯李煴則親非子頹肆其樹置之¶
謀黷我纉承之統是以奮飛長檄條列本枝遏濟惡之¶
亂流披崇姦之僣黨夷兇有力賀福無違近則王行喻¶
驕以叛恩顛將敗族爾乃先知塗地每耻同天顧刑憲¶
之可加抗封章而不避潜思㰱血憤欲寢皮而逆豎犯¶
闕興兵朕方奔車出次始懷愧懼未暇剪除行瑜轉禍¶
終迷于誅罔畏螫手而不能自斷噬臍而誰復與論爾¶
聞難成憂直躬决䇿衝冠激怒折箠興言龔行已勵於¶
<pb:KR4h0022_WYG_451-16a>¶
五申急召寧煩於二節武剛夙駕屈産跳驅存誠而有¶
禮則安舉事而不疑何卜乃聲鍾鼓乃合諸侯留屯雖¶
在於郊坼宿飽匪勞於漕輓爾臨渭曲深溝而親拒冦¶
讎我復鎬京髙枕而無虞侵軼然後進攻外壘盡復強¶
軍支剪喉舂如麻滿野或反&KR0209;以來獻俾噍類之不遺¶
元惡出奔勢窮就戮廓清而罷約束尚嚴受降兼讓於¶
使臣擇帥請行於國命一如紀律以報㑹盟天賛孔昭¶
主憂盡釋始未見若之靣今盡見若之心神聽斯言衆¶
<pb:KR4h0022_WYG_451-16b>¶
圖是賞畵雲䑓而莫顯篆樂石而非多師氏建官位惟¶
極致春秋列國晋實大名典重而近古不行勲盛而予¶
𠂻何愛廣廷備物且授詞臣法坐臨軒式光禮命今遣¶
中書舍人薛廷珪冊爾為大師兼中書令仍進封晋王¶
於戯獨立王功忠乃善藏之府永膺天祐敬惟能保之¶
軀則必慶于而家樂于而土戒之勿息與國無窮¶
　　　李茂貞封岐王加尚書令制　吳　融¶
門下夫天有星辰為之綱所以保乎乾健地有山嶽為¶
<pb:KR4h0022_WYG_451-17a>¶
之鎮所以定乎坤柔故王者話夾輔之臣資股肱之任¶
安危所係動靜是慿其在周也則姫公盡心於經營其¶
在漢也則絳侯竭力於匡賛惟天所相何代無才厥生¶
英賢為我柱石拯兹艱運樹彼洪勲欲示褒旌爰加徽¶
數具官某三光結粹一氣融精合鸞鳯之正音動諧律¶
吕有麒麟之逸足(一作/歩)迨出塵埃抱鐵石於寸心棲雪¶
霜於勁節倜戃恢廓深沉温雅允為王國之楨實稟生¶
人之秀自岐陽振跡隴右成功虬騰周翰之間鶚立漢¶
<pb:KR4h0022_WYG_451-17b>¶
壇之上弓鳴霹靂劒躍蜿蜒指揮而川陸可囬叱咤而¶
風雲立變一居右輔累復皇都殊庸已煥於旗常嘉頌¶
早傳於金石(闕/)昨妖興肘腋釁起宫闈而能憤激𠂻腸¶
宻施籌畫致禁軍之貔武戮當路之豺狼安宗社於綴¶
旒復乗輿如反掌人祗共慶華夏同歡既而仗瑞節以¶
來朝秉桓圭而展敬静與之語簡而有常動叶生知克¶
符中道披肝露膽皆本於至誠言發涕零必期於盡瘁¶
感通天地激動人臣得不嘉乃竒功申兹異渥表爾優¶
<pb:KR4h0022_WYG_451-18a>¶
崇南省統率六宗(一作/卿)尊大西郊封超五等在常時而¶
難舉非盛烈而莫當傑立羣倫光流萬代勉膺朝奬敬¶
答天休可守尚書令兼侍中仍封岐王餘官勲並如故¶
　　　授韓建昌黎郡王制　　　　韓　儀¶
門下記曰諸侯有功徳於人者加地進律書云徳懋懋¶
官功懋懋賞其有功宣於宗社徳被於生靈立扶危定¶
顛之勲展安祖建儲之力忠誠貫天地貞節伏鬼神須¶
行不次之恩用報非常之績俾諧僉議爰舉寵章具官¶
<pb:KR4h0022_WYG_451-18b>¶
某維嶽降神自天生徳巨材山立雅量海深行徤不以¶
武而以文明處順不以邪而以忠正其動也直其静也¶
專孫武理兵令惟畫一文翁訓俗敎必在三臨大事則¶
偘偘丈夫在平居則謙謙君子生知無對黙識絶倫自¶
鎮關防已周星律化驍雄之士盡閲詩書流愷悌之風¶
大行鄉里去秋迎鑾郊次駐䠋州城語時事之艱危言¶
淚具下奉行朝之供億勤竭無渝而又請謁元龜載營¶
複廟纔當旬浹更事嚴禋椒壁虹梁備聞壯麗禮容備¶
<pb:KR4h0022_WYG_451-19a>¶
物靡不精周既而首貢封章議建儲貳復六十年之墜¶
典振三百載之洪規邦本以貞丕基永固寔自良畫成¶
此懿圖去不令之人以清朝列懲左道之軰用肅羣倫¶
謀無不臧動有成憲肇我中興之業因其活國之誠永¶
念殊庸實無與二是乃錫功臣之號封異姓之尊用答¶
元勲勉膺異渥噫嘻當屯窒之時雖危無咎者鮮乗泰¶
亨之際在上不驕者難全卿始終罔怠操執賛輔以徳¶
永孚于休¶
<pb:KR4h0022_WYG_451-19b>¶
　　　授王鎔常山郡王羅𢎞信長沙郡王劉仁㳟彭¶
　　　　城郡王制¶
門下五嶽承天共振横宵之力四溟紀地咸施潤下之¶
功所以國之獻臣時之哲輔亦如華崧衡霍登九命而¶
冠三公海瀆江河輯六瑞而踰五等居牧伯之位秉桓¶
信之圭茍非茂績昭宣殊勲荐洽豈可膺兹並命用叶¶
僉諧我有三臣實全七徳爰舉疇庸之典式符進善之¶
經具官王鎔夙紹弓箕丕承堂構襲重侯之積慶允武¶
<pb:KR4h0022_WYG_451-20a>¶
允文奉先王之成規克勤克儉剛簡而無傲虐栗直而¶
務温寛言必有章動不踰矩具官羅𢎞信將星瑞彩卿¶
月祥光常竭力於公門每推心於王室保大有九三之¶
盛任重而不危守中孚六四之貞致逺而不泥既為良¶
帥復號吏師具官劉仁㳟氣薄雲天義形霜雪秘𤣥符¶
於腹笥機術無儔運黄畧於意筌弛張有度以恬養智¶
用壯處謙三軍敬之若神明百姓仰之如膏雨居然侯¶
度屹若國禎而皆道邁殷賢名齊漢傑洞達㧾戎之要¶
<pb:KR4h0022_WYG_451-20b>¶
剪起扶輪精通育物之源龔黄拜手犬牙而理人心以¶
寧屏蔽一隅繚長城於翰海藩垣中夏布横(一作/貳)落於¶
天田疇咨恊㳟奮揚熈載或尊(疑作/奠)兹冀土成阜安於¶
大名或宅彼幽都共綏懷於有北駢闐勲緒照灼簡書¶
敷進律之殊恩奬殿邦之美化真相正三台之位掌武¶
居一品之尊增實封以錫圭田升虚邑而光實節酬功¶
報徳惟恐不多勉竭乃誠各膺休命¶
　　　授成汭上谷郡王制¶
<pb:KR4h0022_WYG_451-21a>¶
門下朕聞賞有功則勞者勸考其績則政事彰能否既¶
分黜陟斯在有其勲已銘於簡冊化復被於謳謡表率¶
公侯澄清土宇靜夣澤於千里盡闢汙萊曜軫宿於九¶
霄光生芒角行爵繼(一作/出)禄顯忠遂良式副僉諧爰登¶
寵寄具官成汭氣合冬日志烈秋霜藴雄特之標中能¶
抑畏抱介㓗之操外富通明自節制衡巫統臨荆楚承¶
匪人之貪虐屬生聚之流離比衞丈之革車兼無三百¶
同魏相之版户畧不盈千㑹(疑作/曽)未踰時俄成樂國井¶
<pb:KR4h0022_WYG_451-21b>¶
閻富庶人物殷繁璣組之賦聿脩苞茅之貢常入砮舟¶
靡闕&KR1642;簵咸臻睦隣而四境風行蕩冦而三峽浪息况¶
蔓聮湖嶺輻輳梯航既水陸之靡難致賦輸之罔滯績¶
兹功緒實謂忠勞茍無舉善之文是廢疇庸之典今則¶
移紫㣲之尊秩疏異姓之殊封位冠三台爵踰五等用¶
奬分憂之績乃申進律之恩勉力在公傾心報國服我¶
休命無忘恪㳟¶
　　　趙凝進封南康王制　　　　楊　矩¶
<pb:KR4h0022_WYG_451-22a>¶
門下叩黄鍾者大則大應建殊績者多則多醻匪我之¶
私惟人所召亦若樹桃李者而獲丼實勤藨蓘者必蓄¶
羡糧安有豐功而無貴仕况我襄峴奥壤荆吳要津資¶
上將之撫寧興庶人之歌詠宜旌善政以馭殊榮豈惟¶
疇庸式俾垂勸具官趙凝訓承馬服術茂龍韜藴倜儻¶
之宏才負縱横之逺畧性推忠厚連營懷敢死之心徳¶
尚寛和比屋佩來蘇之化加以戴君義切許國誠殷集¶
列岳之梯航賛大朝之經濟憂時奉法曽不捨於朝昏¶
<pb:KR4h0022_WYG_451-22b>¶
問俗撫封固尋彰於逺邇使鳯闕罷祈夏水澄源歡康¶
以布於百城政令克齊於五屬是用特申異數用顯休¶
勲封崇既盛於一時寵貴仍遷於右座爾其彌勤後効¶
益暢前脩為垣翰之凖䋲遂鄉閭之帖泰永刋鍾釡以¶
奉簡書厥惟丕承勿忝休命¶
　¶
　¶
　文苑英華巻四百五十一¶
