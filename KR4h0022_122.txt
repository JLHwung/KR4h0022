# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:41.477232
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百二十二
<pb:KR4h0022_WYG_122-1a>¶
欽定四庫全書¶
　文苑英華巻一百二十二　　宋　李昉等　編¶
　舟車二¶
　　舟賦一首　　　　　　　大舟賦一首¶
　　汾水新船賦一首　　　　滯舟賦一首¶
　　濟河焚舟賦一首　　　　虛舟賦一首¶
　　胡越同舟賦一首　　　　刳木為舟賦一首¶
　　　舟賦　　　　　　　　　　　常　暉¶
<pb:KR4h0022_WYG_122-1b>¶
昔者帝軒君臣道叶刳木為舟剡木為檝洪水以之徑度¶
大川於焉利渉疑夏日之初蓮似秋風之落葉動而必利¶
其物居而必虛其心善蘭桂之得性惡泥滓之陸沉清¶
流澈影岸狹波深直容與而孤運非軌轍之能尋動而¶
何極居而不測以謙虛而受盈尚朴素而思餙為而不¶
有質而能力不以克己辭於功不以利物矜其德夫潜¶
行不離於水有似智焉虛己以濟於物有似仁焉不畏¶
蛟龍之浦不耻魚鼈之泉任規模於匠者隨物理之推¶
<pb:KR4h0022_WYG_122-2a>¶
遷横不測之流無慙於勇决指送歸之路有類於神仙¶
爾其渡遼按甲伏波受命絶島如雲長川似鏡值衝風¶
之䬃起引孤㠶而髙映榜人竒唱棹聲不一赴海凌川¶
箭馳風疾臨地角而長逝望天涯而逈出飄颻畫鷁决¶
孤影而排風迢逓檣烏轉危竿而就日且夫履有常道¶
濟無不通嘉守義於共伯慙棄人於衛公安而不傾得¶
性江湖之上悠哉獨運託質浮沉之浪為用也大為德¶
也廣操檝則津女輕歌畫土則廪君孤徃㐮城帶其寳¶
<pb:KR4h0022_WYG_122-2b>¶
劍神亭飛乎銀仗惟傅巖之版築臨巨川而長想¶
　　　大舟賦¶
崇崇大舟内谽谺而坑谷外突兀以山丘長者(一無/此字)百¶
尋受萬斛淺淮泗滯原陸兀若簸大海以出鯨魚邈如¶
漂崑崙而横地軸及縱大壑鼔雄風疊髙濤摩蒼穹連¶
山嶪于天外疾雷吼於地中當此時也忽然湧出謾若¶
乘空挺無何之鄉樹摩天之檣檜檝不舉雲㠶髙張平¶
林倐閃以藏没群島飛動而相望兩儀混沌萬象𣺌茫¶
<pb:KR4h0022_WYG_122-3a>¶
崇山成秋毫滿月猶隟光一日二日經岷峨而歴扶桑¶
外甚(一作/乘)馳鶩中唯虛閒所以望之者勢同累卵居之¶
者安如泰山借如唐堯洪水大浸桑田包山上陵刮地¶
滔天無巨舟矣人其魚焉有若漢武習戰羽衛雲陳鑿¶
昆明者四十里坐豫章者一萬人夫其為大與世殊倫¶
暨乎巨象初來輪囷其貎錙銖犀兕䘊蠓貔豹向非刻¶
舟鍳其淺深代(疑/)輕重而難較岑彭西伐杜預南征千¶
里江漢三軍甲兵若非廣艘𢎞舸何以蜀滅呉平稽前¶
<pb:KR4h0022_WYG_122-3b>¶
代之為用信殊途而同軌以古况今相去逺矣何者我¶
后無唐堯洪水懲漢武昆池(一作/明)笑魏家秤象偃晋國¶
興師則大舟之用殊於昔時今乃守在海外化漸無垠¶
浮三海(一作/江)以實倉廪遶四溟以周乾坤既而飛鳳詔¶
宣洪恩或西盡月窟東臨朝暾(一作/職)南國狙遊北極馳¶
奔窮水路以適逺為大舟之用存於戱向者將逝萬里¶
之外滯一曲之内故知德有所長皆以拙於用大今以¶
濟度為功適天下而皆通假其風水之力不離江漢之¶
<pb:KR4h0022_WYG_122-4a>¶
中向使移舟為人以海為主元首契合大舟夾輔則傳¶
說之濟川同功軒皇之刳木何取客有扣舷而歌曰是¶
舟也非大匠則無以成非大水則膠而傾非大風則道¶
不行此皆大匠之則大海之德一日千里者風之力也¶
　　　汾水新船賦(以虛舟濟物利/渉大川為韻)　徐彦伯¶
賢者徹侯求人之瘼分帝之憂以為冀方輪轉病於行¶
輈乃乘素秋鏡清流假道於河伯息肩於呉牛因去彼¶
以取此遂捨車而造舟革故鼎新裁規創制通子房之¶
<pb:KR4h0022_WYG_122-4b>¶
妙畧運桑羊之潜計則淺深之量將載沉而載浮陳去¶
就之宜則既濟而未濟懿夫席㠶錦䌫蘭橈桂檝不日¶
而成嘉謨(一作/謀)允叶蒲且罔設寧勞漁子之家財用無¶
虧不奪農人之業水之積也厚船之動也㨗回翔竝騖¶
識波上之䨇鳬倐忽孤飛見天邉之一葉伊負重以致¶
逺非卬否而人渉及夫安卑委順外靜中虛混泥沙而¶
閉矣象智者之居諸逐便乘流排難觸物泛波濤之不¶
屈狀勇者之拂鬱船之時義吉無不利向之為材也標¶
<pb:KR4h0022_WYG_122-5a>¶
挺特之材今之為器也作殊常之器若徃若來無顛無¶
躓奢淫自戒厭殷帝之酒池遊戱無虞耻丹朱之陸地¶
鷁首翩然魚鱗比川映汾隂之寳鼎參漢武之樓船當¶
秋風之擢(一作/摺)唱候明月以扣舷載廪儲而奉國逹方¶
物以朝天可以通河渭可以泝涇瀍斯漸(一作/暫)勞而永¶
逸將冠古而爭先且知君子攸作務於逺大美利亟行¶
莫不繫頼厥聲載路賡歌濟巨川之功史不絶書考課¶
獲疇庸之最别有荷為衣兮蕙為帶鼔輕枻兮張翠蓋¶
<pb:KR4h0022_WYG_122-5b>¶
杳𦕈煙波之末夷猶區域之外願一渉於龍門接神仙¶
之嘉㑹¶
　　　滯舟賦　　　　　　　　　蕭頴士¶
攝提歲拂衣海嶽應調函洛詠佩服之臯蘭美縶維之¶
塲藿徴良圖以趍事窘中道以摧落昔謬價於當年今¶
後來之不若衆飛下以抵&KR0470;余矩枘而規鑿悲介直之¶
不可媒想雲林以自託眷眷離憂行行獨愁邅我車而¶
北上朅吾道以東遊愛遲遲之暮春登泛泛之輕舟過¶
<pb:KR4h0022_WYG_122-6a>¶
巖邑以信次䌫縈波之下流于時丙丁守位恢台肇節¶
朱雲四騰瑶草半歇景冲冲而熾旱風翳翳以歊熱赫¶
中潬(大亶功沙/堆為潬)之平沙滲通川而殆竭則有危檣巨舸¶
長艥廣艘龍翼錦軸雀顱方艚材木蘭兮竹箭紉齒革¶
與羽毛頓修笮於廻塘駢曲岸以戢篙於是迅拏輕㯍¶
河舠漢艇乘時泝洄赴利馳騁混魚商而沸雜期數日¶
而俄頃事也時哉咸適其才于嗟大艦安得而來借如¶
三江五湖之𣺌漫礐石飄沙之汨淈望赤岸以天低臨¶
<pb:KR4h0022_WYG_122-6b>¶
清波而景没峻艫衝濤以直透髙㠶雲巻而上彗朝發¶
乎荆衡夕止乎楊越晷刻千里之外一何去留之倐忽¶
彼斗筲鍾鬲之餘㨗逕趨時之末曽壓溺以不暇亦何¶
知於歲月材㣲則致逺而自覆量大則俟時而可貴苟¶
或喻於窮通又奚分於器類運之來也賈長淵髙視於¶
三台謀不用焉梅子真近辭於一尉吾將歛䇿以飲氣¶
覩維舟而歔欷¶
　　　濟河焚舟賦　　　　　　　高　邁¶
<pb:KR4h0022_WYG_122-7a>¶
昔孟明之載戰載北也空山肉填平地血流匹馬隻輪¶
蕩然不收社稷包羞朝廷隱憂用兵至此不死何求誠¶
以棄瑕之恩未報拜賜之言虛設砥名礪節易地改轍¶
冀桑榆之未晩得雌雄之一决乃復總元戎申薄伐駟¶
馬雲㓕(一作/屯)長劔電掣哮闞(一作/咆)兮前貔後虎威稜兮¶
左霜右雪火千旗而四靣風生(一作/動)雷萬鼔而一道地¶
裂小長平之瓦散(一作/觧)凌不周之柱折朝出乎咸秦夕¶
臨(一作/濟)乎孟津其氣益振其屈欲伸於是指河中之舟¶
<pb:KR4h0022_WYG_122-7b>¶
示軍中之人曰吾與君子誓雪前恥雪則出(一作負/則入)黄¶
泉之下勝則入青雲之裏吹噓(一作/咈)而霜露變叱咤而¶
風塵弭雖無此舟誰無此舟否則骸骨為異鄉之土魂¶
魄為鄰國之鬼雖有此舟誰有此舟矣乃命焚之夫其¶
火與木相守水與火相煎烘大川焮長湍龍吼乎沸潭¶
魚喁乎湯泉舳艫化而為灰檝棹颺而為煙水聲與軍¶
聲合旁聒乎地火氣與兵氣鬭上衝于天是謂(一作/以)天¶
為我赫怒焉地為我震嶪焉林木為我枯死焉山陵為¶
<pb:KR4h0022_WYG_122-8a>¶
我崩騫(一有/馬字)千里而髙鳥不過四遐而猛獸莫前况於¶
人乎况於國乎於是晉君臣聞之心攅百箭背負芒刺¶
形神無主手足若墜曰秦師德之修誠之至天將啓吾¶
將避閉城郭而不出潜鋒鋩以自備以五廟苟存為幸¶
以萬人苟免為智敢佑(二字一作/豈敢䕶)其山河而虞其土地¶
于時晉實為(一作/之)主反為客秦實為(一作/之)客反為主不¶
戰而勝不攻而取掠地於大河之北封尸於崤陵之下¶
既而鬼得(一無/此字)償前(一作/雪)耻人得(一無/此字)觧厚顔四顧野¶
<pb:KR4h0022_WYG_122-8b>¶
清横行而旋譟聲破晉山嘉(一作/喜)氣塞秦闗曹沬復¶
魯之勲自居其下范蠡平呉之力莫厠其間此役也見¶
孟明之臨事暫否終泰圖之大也見子桑之舉人遺麤¶
得精鍳之明也見秦伯之用賢責功捨辠道之在也臣¶
事君不必自致藉主司之公君使臣不必自得藉主司¶
之忠由是觀秦伯之有子桑猶耳目之在躬以其視視¶
一國之明以其聽聽一國之聦自可以翊天子還淳風¶
代(一作/名)與三五比崇身與二八爭功威強晉(一作/秦)覇西¶
<pb:KR4h0022_WYG_122-9a>¶
戎不亦宜乎明明我后渴賢固久懸無私之境以照六¶
合持(一作/倚)無私之衡以秤九有掇竒拾異葑菲盡取若¶
有一人兮(一無/此字)近文章含堅貞(一作近忠/貞含文章)悔已徃之無¶
成謀大來於此行出蜀郡題橋以見志入函闗棄繻以¶
示誠寧作焚舟而死不為棄甲而生投軍於子桑自比¶
於孟明君謂之何如哉(一作君謂/如之何)言之不可以已也(一/無)¶
(此/字)頌之曰析薪如之何匪斧不克事君如之何匪媒不¶
得是知焚舟之役非孟明之力乃子桑之力也¶
<pb:KR4h0022_WYG_122-9b>¶
　　凢一作皆文粹¶
　　　虛舟賦(以浩然任觸君/子之心為韻)　　　樊陽源¶
𤣥理可得真宗可尋惟虛舟之不繫同大道之無心每¶
悠悠而去住恒泛泛而浮沉寂慮為徒必澄淡而方息¶
在物無競信風濤而莫侵體合道樞來慿積水本流謙¶
以處順寧遇坎而斯止類善行之無跡似至人之虛己¶
或沿或泝非假功於檝師載沉載浮亦奚勞於舟子若¶
乃景絶逰氛川息波文蕩漾無阻逍遥不群則鼔枻者¶
<pb:KR4h0022_WYG_122-10a>¶
未足與議摧撞者不得而云故曰動以貞勝而靜為躁¶
君觀其浮廣川之洋洋混長潤(一作/瀾)之浩浩不拘同放¶
曠之懷無着體希夷之道殊青翰之見重等𤣥珠之為¶
寳惟斯道全誰曰不然任東西之漂蕩隨風水之推遷¶
中含虛而自若外守正以無偏逄流則行靡驚黿鼉之¶
穴安波自徃空思李郭之仙動息靡常去留不禁以虛¶
而受殊乎小器易盈可濟不通非曰不勝其任處靜安¶
卑乗流任時浩然獨逝邈矣誰追想好風於曲岸避巨¶
<pb:KR4h0022_WYG_122-10b>¶
浪於中坻且没跡於寂寥檝(一作/鼔)棹何從喧矣是無爭¶
於觸擊紼纚焉得維之是則虛其舟川得以寧虛其心¶
人寡於欲既與道而合契亦無情於相觸苟思(疑/)理之¶
未忘諒無驚於寵辱¶
　　　胡越同舟賦(以所思同濟寧/患異心為韻)　袁不約¶
胡越異方兮言語不通邂逅相遇兮扁舟之中訝形殊¶
而類别偶泝浪而乗風邈矣兩鄉懷土之情則異飄然¶
一葉濟川之計斯同始也各自天涯俱來波際指遥程¶
<pb:KR4h0022_WYG_122-11a>¶
於空濶紛逺思而容裔南冠朔服俄泛泛以相親孤棹¶
片㠶杳悠悠而未濟安危目擊休戚心期當波瀾之起¶
處是肝膽之呈時水害若防不獨文身之俗風髙儻便¶
豈惟嘶馬之思去乃夷猶來何處所不逺南北宛為儔¶
侣投足而作隣遥集共軫風濤思鄉而何暇哀吟且虞¶
悠阻迹也既狎心焉匪寧摇煙蕩水泛梗飄萍在浩𣺌¶
之難測况沿洄之不停容與安流每欣欣而㑹意縱横¶
駭浪咸惴惴以忘形蓋以風水多虞因依不間來非類¶
<pb:KR4h0022_WYG_122-11b>¶
聚雖慙泛洛之仙情匪貎親誠無敵國之患殊方何逺¶
合志何深因託質於刳木遂忘言於斷金向若不同其¶
利無得而尋長嗟綿邈莫嗣徽音則朔野慕射雕(與鵰/同)¶
之悍(一有/然字)炎洲樂拾翠之心復安得同其憂患而計其¶
浮沉哉於是察其事嘉其意諒極暌而乃合非棄同而¶
即異永懷共濟之誠信無徃而不利¶
　　　刳木為舟賦(以濟川資舟理/國求相為韻)　羅劭權¶
昔王者以濟衆為先念舟航之未具長川謂運斤之人¶
<pb:KR4h0022_WYG_122-12a>¶
必能造物選合抱之木遂使攻堅既而削彼鱗皴定兹¶
繩墨短長大小任規模之巧心髙下重輕稱波瀾之巨¶
力原夫造其舟而利其用亦由求其理而安其國剞劂¶
斯休舳艫已流小周穆黿鼉之駕契髙宗舟檝之求德¶
合國風暗動揚㠶之勢人歌帝力爰成鼔枻之謳濟物¶
不得無其舟行化不得無其相運智既由乎明主操舟¶
亦因乎哲匠器無不具實均大造之功道無不通宛叶¶
蒼生之望必也主意𣺌瀰用汝猶疑不顧斧斤之妙不¶
<pb:KR4h0022_WYG_122-12b>¶
求擁腫之資則思渉之人恨無航而空嘆未濟之士欲¶
行水而何期且刻之求劒者其意細㣲用之稱象者誠¶
非大計曷若濟巨川而是念命良工而立制欲使蠻夷¶
之類慕化而有路斯來啇賈之徒通貨而乗流逺逝利¶
渉之道彌彰拯溺之功潜契以此利物何物不利以此¶
濟人何人不濟由是皇恩逺被鴻化旁流潜通四海之¶
路皆因一葉之舟用之則行豈隨波而上下利有攸徃¶
當與道而沉浮今我后契道臨人端黙求理思通大水¶
<pb:KR4h0022_WYG_122-13a>¶
濟川之具雖多樂得長材刳木之心未已則知從古之¶
君為舟於水若葦航於河廣之内似芥葉於㘭塘之裏¶
方之於今未足喻其大而擬其美¶
　¶
　¶
　¶
　¶
　¶
<pb:KR4h0022_WYG_122-13b>¶
　¶
　¶
　¶
　¶
　¶
　¶
　¶
　文苑英華巻一百二十二¶
