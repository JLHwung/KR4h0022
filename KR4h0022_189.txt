# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.021770
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百八十九
<pb:KR4h0022_WYG_189-1a>¶
欽定四庫全書¶
　文苑英華巻一百八十九　宋　李昉等　編¶
　省試十(州府/試附)¶
　　至人無夣一首　　　　人不易知二首¶
　　行不由徑四首　　　　言行相顧一首¶
　　求自試一首¶
　　天門街西觀榮王聘妃二首¶
　　太社觀獻㨗一首　　　觀劍南獻㨗一首¶
<pb:KR4h0022_WYG_189-1b>¶
　　河中獻㨗一首　　　　送薛大夫和蕃二首¶
　　呉宫教戰二首¶
　　李太尉重陽日得蘓屬國書一首¶
　　題杜賔客新豐里幽居一首¶
　　石季倫金谷園一首¶
　　仲秋太常寺觀公輅車拜陵一首¶
　　早春送郎官出宰一首¶
　　武德殿朝退望九衢春色一首¶
<pb:KR4h0022_WYG_189-2a>¶
　　金莖一首　　　　　　錦帯佩呉鈎一首¶
　　雲母屏風隔坐一首　　觀淬龍泉劍一首¶
　　青出於藍二首　　　　白受采一首¶
　　晦日同志昆明池泛舟二首¶
　　上已連清明遊宴一首　登聖善寺閣望龍門一首¶
　　上元日聽太清宫歩虚一首¶
　　府試中元觀道流歩虚一首¶
　　河南府試鄉飲酒一首　京兆府試目極千里一首¶
<pb:KR4h0022_WYG_189-2b>¶
　　國學試風化下一首　　府試古鏡一首¶
　　秦鏡二首　　　　　　監試夜雨滴空堦一首¶
　　江陵府試澄心如水一首¶
　　　至人無夣　　　　　　　　　蔣　防¶
已賾希㣲理知將静黙隣坐忘寧有夣跡滅示凝神化¶
蝶誠知(一作/知成)幻徵蘭匪契真抱𤣥雖觧帶守一自離塵¶
寥朗壺中曉虚明洞裏春翛然碧霞客那比漆園人¶
　　　人不易知　　　　　　　　　鄭　昉¶
<pb:KR4h0022_WYG_189-3a>¶
如靣誠非一深心豈易知入秦書十上投楚嵗三移和¶
玉翻為泣齊竽或濫吹周行雖有寘殷鑒在前規寅亮¶
推多士清通固賞竒病諸方號哲敢相反成疵冬日承¶
餘愛霜雲喜暫披無令見瞻後迴照復云疲¶
　　　同前　　　　　　　　　　失　名¶
權衡諒匪易愚智信難移九德皆殊進三端豈易施同¶
稱崐岫寶共握桂林枝鄭䑕今奚别齊竽或濫吹瑶臺¶
有光鑑屢照不應疲片善當無掩先鳴貴在斯龍門峻¶
<pb:KR4h0022_WYG_189-3b>¶
且極驥足庶來馳太息李元禮期君幸一知¶
　　　行不由徑　　　　　　　　孟　封(類詩作/蕭昕)¶
欲速竟何成康莊亦砥平天衢皆利往吾道本方行不¶
復由蓬徑無因訪蔣生三條遵廣道九軌尚安貞紫陌¶
悠悠去芳塵歩歩清澹臺千載後公道有遺名¶
　　　同前　　　　　　　　　　王　炎(類詩作/庾承宣)¶
邪徑趨時㨗端心惡此名長衢貴高歩大路自規行且¶
慮(類詩作/且避)縈紆僻將求坦蕩情詎同流俗好方保立身¶
<pb:KR4h0022_WYG_189-4a>¶
貞逺跡如違險脩仁在履平始知夫子道從此得堅誠¶
　　　同前　　　　　　　　　　張　籍¶
田裏有微徑賢人不復行孰知趨(集作熟/知求)㨗歩惟(集作/又)¶
恐異端成從易衆所欲安邪患亦生誰能違大路(集作/逺大)¶
(道/)共此競前程子羽有遺跡孔門傳舊聲今逢大君子¶
士節再(集作/自)應明¶
　　　同前　　　　　　　　　　俞　簡¶
古人心有尚乃是孔門生為計安貧樂當從大道行詎¶
<pb:KR4h0022_WYG_189-4b>¶
應流逺迹方欲料前程㨗徑雖云易長衢豈不平後來¶
無枉路先逹擅前名一示遵途意㣲衷益自精¶
　　　言行相顧　　　　　　　　呉叔逹¶
聖人垂政教萬古請常傳立志言為本脩身行乃先相¶
須寧得闕相顧在無偏榮辱當於已忠貞必動天大名¶
如副寶至道亦通𤣥千里猶能應何云邇者焉¶
　　　同前　　　　　　　　　　孟　翺¶
將使言堪復常聞行欲先比珪斯不玷脩已直如絃跬¶
<pb:KR4h0022_WYG_189-5a>¶
歩非全進吹嘘禀自然當令夫子察無宿仲由賢正遇¶
興邦際因懐入曙年坐知清監下相顧有人焉¶
　　　求自試　　　　　　　　　竇　常¶
僊禁祥雲合高梧彩鳯遊沉冥求自試通鑑果䝉収文¶
墨悲無位詩書誤白頭陳王抗表日毛遂請行秋䨇劔¶
曽埋獄司空問斗牛希垂拂拭惠感激願相投¶
　　　天門街西觀榮王聘妃　　　張光朝¶
僊媛來朱邸名王出紫㣲三周初展義百兩遂言歸鄭¶
<pb:KR4h0022_WYG_189-5b>¶
國通梁苑天津接帝畿橋成烏鵲助蓋轉鳯凰飛霜仗¶
迎秋色星缸滿夜暉從茲磐石固應為得賢妃¶
　　　同前　　　　　　　　　　張　鉉¶
帝子乗龍夜三星照户前兩行宫火出十里道鋪筵羅¶
綺明中識簫韶暗裏傳燈攅九華扇帳撒五銖錢交頸¶
文鴛合和鳴彩鳯連欲知來日羙雙拜紫㣲天¶
　　　太社觀獻(入翰林試以/功字為韻)　　　白居易¶
淮海妖氛滅乾坤喜氣通班師郊社内操袂凱歌中廟¶
<pb:KR4h0022_WYG_189-6a>¶
筭無遺策天兵不戰功小臣同鳥獸率舞向皇風¶
　　　觀劔南獻㨗　　　　　　　失　名¶
遐圻新破虜名將應(一作/舊)登壇戎首西南至氈裘長㓜¶
觀邊疆氛已息矛㦸血猶殘紫陌歡聲動丹墀喜氣盤¶
唐虞方德易衞霍比功難共覩俘囚入&KR0435;歌萬國安¶
　　　河中獻㨗　　　　　　　　梁　隨¶
叛將忘恩久王師不戰通凱歌千里内喜氣二儀中冦¶
盡條山下兵廻漢苑東將軍初執訊明主欲論功落日¶
<pb:KR4h0022_WYG_189-6b>¶
烟塵静寒郊壁壘空蒼生幸無事自此樂堯風¶
　　　送薛大夫和蕃　　　　　　孫　頠¶
亞相獨推賢乗軺向逺邊一心傾漢日萬里望胡天忠¶
信皇恩重要荒聖德傳戎人方屈膝塞月復嬋娟别思¶
流鶯晩歸朝候鴈先當書外垣傳廻奏赤墀前¶
　　　同前　　　　　　　　　　失　名¶
戎王歸漢命魏綘諭皇恩旌斾辭雙闕風沙上五原往¶
途遵塞道出祖耀都門策令天文盛宣威使者尊澄波¶
<pb:KR4h0022_WYG_189-7a>¶
㸔四海入貢佇諸蕃秋杪迎回驛無勞枉夣魂¶
　　　呉宫教戰　　　　　　　　呉　秘(類詩作/顔粲)¶
客獻陳兵計功成欲覇呉玉顔承將略金殿賜軍符轉¶
斾風雲暗鳴&KR2351;錦繡趨雪花頻落粉香汗盡流珠掩笑¶
誰干令嚴師必用誅至今孫子法猶可静邊隅¶
　　　同前　　　　　　　　　　林　藻(類詩作/葉季良)¶
強呉矜覇略講武在深宫盡出嬌娥軰先觀上將風揮¶
戈羅袖巻擐甲汗装紅輕(一作/掩)笑分旗下含羞入隊中¶
<pb:KR4h0022_WYG_189-7b>¶
皷停行未整刑舉令方崇自可威隣國何勞騁戰功¶
　　　李太尉重陽日得蘇屬國書　白行簡¶
降虜意何如窮荒九月初三秋異郷節一紙故人書對¶
酒情無極開緘思有餘感時空寂寞懐舊幾躊躇鴈盡¶
平沙逈烟銷大漠虚廻頭向南望掩淚對雙魚¶
　　　題杜賔客新豊里幽居　　　蔣　防¶
退迹依三逕辭榮繼二踈聖情容觧印帝里許懸車已¶
去龍樓籍猶分御廪儲風泉輸耳目松竹助𤣥虚調䕶¶
<pb:KR4h0022_WYG_189-8a>¶
心常在山林意有餘應嗤紫芝客逺就白雲居¶
　　　石季倫金谷園　　　　　　許堯佐¶
石氏遺文在凄凉見故園輕風思奏樂衰草憶行軒舞¶
榭荒苔掩歌臺墜葉繁斷雲歸舊壑流水咽清源曲渚¶
殘虹歛藂篁宿鳥喧空餘林上月長似對金罇¶
　　　同前　　　　　　　　　　李君房¶
梓澤風流地凄凉跡尚存殘芳迷妓女衰草憶王孫舞¶
態隨人謝歌聲寄鳥言池平森灌木月落弔空園流水¶
<pb:KR4h0022_WYG_189-8b>¶
悲難駐浮雲影自翻賔階餘蘚石車馬詎喧喧¶
　　　仲秋太常寺觀公輅車拜陵　苖重芳¶
南吕初開律金風已戒凉拜陵將展敬車輅儼成行士¶
庶觀祠禮公卿習舊章郊原佳氣引園寢瑞烟長鹵簿¶
辭丹闕威儀列太常聖心何所寄惟德正無忘¶
　　　早春送郎官出宰　　　　　張　隨¶
僊郎今出宰聖主下憂民紫陌軒車送丹墀雨露新趨¶
程猶犯雪行縣正逢春粉署時㢠首銅章已在身鳴琴¶
<pb:KR4h0022_WYG_189-9a>¶
化欲展起草戀空頻今日都門外悠悠别漢臣¶
　　　武德殿朝退望九衢春色　　曹　松¶
玉殿朝初退天街一㸔(類詩作/一望)春南山初過雨北闕净¶
無塵夾道夭桃滿連溝御栁新蘇舒同舜澤煦嫗並堯¶
仁佳氣浮軒蓋和風襲搢紳自茲憐萬(類詩作/知萬)物同入¶
發生辰¶
　　　金莖　　　　　　　　　　徐　敞¶
武帝貴長生延年餌玉英銅盤貯珠露僊掌抗金莖拂¶
<pb:KR4h0022_WYG_189-9b>¶
曙氛埃歛凌空沆瀣清岧嶤捧瑞氣巃嵸出宫城勢入¶
浮雲聳形標霽色明大君當御宇何必去蓬瀛¶
　　　錦帶佩呉鈎　　　　　　　張友正¶
帶劔誰家子春朝紫陌遊結邊霞聚錦懸處月隨鈎綵¶
縷廻文出雄芒練影浮葉依花裏艶霜向鍔中秋的皪¶
宜騘馬斕斒映綺裘應湏待報國一刎月支頭¶
　　　雲母屏風隔坐　　　　　　失　名¶
彩障成雲母丹墀隔上公才彰二紀盛榮播一朝同近¶
<pb:KR4h0022_WYG_189-10a>¶
玉初齊白臨花乍散紅凝姿分縹緲轉珮辨玲瓏意愜¶
恩偏厚名新寵更崇誰知歴千古猶自仰清風¶
　　　觀淬龍泉劔　　　　　　　裴夷直¶
歐冶將成器風胡幸見逢發硎思剸玉投水化為龍詎¶
肯藏深(類詩作/深藏)匣終期用刜鐘蓮華生寶鍔秋日勵霜¶
鋒鍊質纔三尺吹毛過百重聲(一作/擊)磨如不倦提握願¶
長從(類詩作决雲今得/便提出剪姦凶)¶
　　　青出藍　　　　　　　　　王季文¶
<pb:KR4h0022_WYG_189-10b>¶
芳藍滋疋帛人力半天經浸潤加新氣光輝勝本青還¶
同氷出水不共草為螢翻覆依襟上偏知造化靈¶
　　　同前　　　　　　　　　　吕　温¶
物有無窮好藍青更(集作/又)出青硃研方比徳白受始成¶
形袍襲宜從政衿垂可問經當年(集作/時)不採擷佳色幾¶
飄零¶
　　　白受采　　　　　　　　　失　名¶
皛皛金方色遷移妙不窮輕衣塵跡化净璧繢文通沙¶
<pb:KR4h0022_WYG_189-11a>¶
變藍溪漬氷渝墨沼空似甘言受和由禮學資忠皎潔¶
形無定𤣥黄用莫同素心如可教願染古人風¶
　　　晦日同志昆明池泛舟　　　朱餘慶¶
故人同泛處逺色望中明静見砂㾗露㣲思月魄生周¶
廻餘雪在浩渺暮雲平戱鳥隨蘭棹空波盪石鯨刼灰¶
難問理島樹偶知名自省曽遊(雜詠/作追)賞無如此日情¶
　　　同前　　　　　　　　　　失　名¶
靈沼疑河漢蕭條見斗牛煙生知岸近水净覺天秋落¶
<pb:KR4h0022_WYG_189-11b>¶
月低前樹清輝滿去舟興因孤嶼起心為白蘋留曉吹¶
兼漁唱閒雲伴客愁龍津如可上長嘯且乗流¶
　　　上已連(雜詠/作接)清明遊宴　　獨孤良弼¶
上已觀初罷清明賞又追閏年侵舊厯令節併芳時細¶
雨鶯飛重春風酒醒遲翫花迷白雪㸔栁折青絲淑氣¶
如相待天和竟為誰却(雜詠/作呼)嗟名未立空詠宴遊詩¶
　　　登聖善寺閣望龍門　　　　成　崿¶
髙閣聊登望遥分禹鑿門刹連多寶塔樹滿給孤園香¶
<pb:KR4h0022_WYG_189-12a>¶
境超三界清流振陸渾報慈𢎞孝理行道得真源空净¶
祥煙霽時光愛日温願從初地起長奉下生尊¶
　　　上元日聽太清宫歩虚　　　張仲素¶
僊客開金籙元辰㑹玉京靈歌賔紫府雅韻出層城磬¶
雜音徐(一作/餘)徹風飄響更清紆餘空外盡斷續聽中生¶
舞鶴紛將集流雲住未行誰知九陌上塵俗仰遺聲¶
　　　府試中元觀道流歩虚　　　殷堯恭¶
𤣥都開秘籙白石禮先生上界秋光静中元夜景清星¶
<pb:KR4h0022_WYG_189-12b>¶
辰朝帝處鸞鶴歩虚聲玉洞花長發珠宫月最明掃壇¶
天地肅投簡鬼神驚儻賜刀圭藥還成不死名¶
　　　河南府試鄉飲酒　　　　　吕　温(見集/本)¶
酌言雖舊典刈楚始登堂百拜賔儀盡三終樂奏長想¶
同鸎出谷㸔似鴈成行禮罷知何適隨雲入帝鄉¶
　　　京兆府試目極千里　　　　劉得仁¶
獻賦多年客低眉恨且千此心常欝矣縱目忽超然送¶
驥登長路㸔鴻入逺天古墟烟羃羃窮野草綿綿樹與¶
<pb:KR4h0022_WYG_189-13a>¶
金城接山疑桂水連何當開霽日無物翳平川¶
　　　國學試風化下　　　　　　薛　能¶
霽闕露穹崇含生仰聖聰英明高比日聲教下如風静¶
發宸居内低來品物中南薫歌自溥北極響皆通蘋末¶
㸔無狀人間覺有功因令委泥者覩此忘途窮¶
　　　府試古鏡　　　　　　　　失　名¶
舊是秦時鏡今來古匣中龍盤初挂月鳯舞欲生風石¶
黛曽留殿朱光適在宫應祥知道泰監物覺神通肝膽¶
<pb:KR4h0022_WYG_189-13b>¶
誠難隠妍媸信易窮幸居君子室長願免塵䝉¶
　　　秦鏡　　　　　　　　　　仲子陵¶
萬古秦時鏡從來抱至精依臺月自吐在匣水常清爛¶
爛金光發澄澄物象生雲天皆洞鑒表裏盡虛明但見¶
人窺膽全勝響應聲妍媸定可識何處更逃情¶
　　　同前　　　　　　　　　　張　佐¶
樓上秦時鏡千秋獨有名菱花寒不落氷質夏長清龍¶
在形難掩人來膽易呈昇臺冝逺照開匣乍藏明皎色¶
<pb:KR4h0022_WYG_189-14a>¶
新磨出圓規舊鑄成愁容如可鑒常欲拂塵纓¶
　　　監試夜雨滴空堦　　　　　喻　鳬¶
霎霎復凄凄飄松又灑槐氣濛蛛網檻聲疊蘚花堦古¶
壁青燈動深庭濕葉埋徐垂舊鴛瓦競歴小茅齋冷與¶
隂蟲間清將玉漏諧病身唯展轉誰見此時懐¶
　　　江陵府初試澄心如水　　　盧　肇¶
丹心何所喻唯(集作/為)水並清虛莫測千尋底難知一勺¶
初内明非有物上善本無魚澹泊隨高下波瀾逐巻舒¶
<pb:KR4h0022_WYG_189-14b>¶
養䝉方浩浩出險(集作/海)每徐徐若灌情田裏常流盡不¶
如¶
　¶
　¶
　¶
　¶
　¶
　文苑英華巻一百八十九¶
