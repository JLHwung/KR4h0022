# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:39.357730
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七
<pb:KR4h0022_WYG_007-1a>¶
欽定四庫全書¶
　文苑英華巻七　　　　　宋　李昉等　編¶
　天象七¶
　　秋月賦一首　　　　華月照方池賦一首¶
　　瑶臺月賦一首　　　月映清淮流賦一首¶
　　月明星稀賦一首　　明月照積雪賦一首¶
　　月中桂樹賦二首　　玉鈎賦二首¶
　　　秋月賦(以至明周/照為韻)　　　　　歐陽詹¶
<pb:KR4h0022_WYG_007-1b>¶
粤惟日行於翼風發於庚白露下降鴻鴈來征野䬃䬃¶
而木落天寥寥而氣清獨孤亭之不寐見凉月兮東生¶
上迢迢之霄漢掩冽冽之恒星出江山之磅礴豁閶闔¶
之峥嶸皎皎摇摇晶晶盈盈映階墀以歴歴對窓戸以¶
亭亭雖他時之並照何斯夕之為明異夫白鶴翩翻不¶
分其色寒泉洒落空聞其聲乃遥夜以虚燭實純風之¶
至精於是照曜必周通冥洞幽其色也潤林巒之卉物¶
其影也瑩江湖之亂流益池亭之寂寂増氣候之颼颼¶
<pb:KR4h0022_WYG_007-2a>¶
起離家之逺恨生去國之繁憂何處而不見何人而不¶
愁豈謂征客懐歸徘徊於黄榆之塞佳人怨别蕭條於¶
紅粉之樓已矣哉信知宇宙之中光明為至非凄凉之¶
獨感亦清貞之可類臨照者足以倣有德之君潔白焉¶
宜将匹無瑕之士傷哉不肖徬徨嶺徼時雨露兮未沾¶
自形影兮相吊願窮經兮取老恐用人兮尚少幸君子¶
兮如月冀餘光兮一照¶
　　　華月照方池賦(以凝素光净/寒氷為韻)　李　濋¶
<pb:KR4h0022_WYG_007-2b>¶
天開圓月水净方塘月則桂華初滿水則蘋風不揚徘¶
徊委照㶑灔交光素魄将臨合浦之珠乍吐清漣同映¶
玉壺之氷始藏契禪心之寂寂發郢思之蒼蒼何兹景¶
之逾麗信終夜之難忘况乃萬里無埃三秋罷霧始朣¶
朧之啓夕已奫淪之納素前臨不測姮娥下入於河宫¶
永望長空明鏡上騰於天歩碎蟾影於龍鱗之浪混瓊¶
華於雪毛之路天泉合而益空毫芒鑒而必具故夫秋¶
以為節氣以宵凝紅蕖落而渚净白露降而波澄泳之¶
<pb:KR4h0022_WYG_007-3a>¶
㳺之始方舟而取翫今夕何夕若乗槎而上升豈獨發¶
清管滅華燈思凄切於阮戸光漾蕩於玉繩而已哉觀¶
乎麗天者月習坎者水水以柔而居月月以輝而垂美¶
一鏡合而内外澄鮮䨇影分而上下相似驚夜聲於鳬¶
鵠鋪皓彩於蘋芷規沉泉底豈魚目之能倫勢出波中¶
乍洛妃之可擬異乎纎纎樓上的的雲端未若麟不鬬¶
於天宇魚不驚於釣竿舟蕩漾而烟空轉麗風淅瀝而¶
桂影生寒佇以取鑒適夫情性寂以喻道斯道也逾深¶
<pb:KR4h0022_WYG_007-3b>¶
色以喻空其空也逾净故體上善之為德中含光而不¶
競既彰𤣥教之樞用播詩人之咏¶
　　　瑶臺月賦(以仙家帝室皎/潔清光為韻)　　王　淮¶
素月宵凝寒空逈徹照瓊樹以増麗煥瑶臺而共潔逺¶
而望也浮皎皛之精光近而察焉帶巍峩之積雪美其¶
清熒互映絢練相鮮洞玉砌以周設對金波而正圓増¶
構參差逈出林巒之表光輝照燭還同崐閬之前覩重¶
璧以發地瞻百常之造天乍動乍摇難審詳於衆目若¶
<pb:KR4h0022_WYG_007-4a>¶
明若㓕疑陟降於羣仙顧兎凄凉崇臺&KR0772;窱惵爾意駭¶
倐然䰟悄駢階級以雲矗粲瓊瑛之霄皎徒引耀之可¶
觀豈懐材之足表若見仙闕如逰玉京月映臺而九天¶
共霽臺照月而萬里俱明含氷霰而逾潔軼氛埃而更¶
清斯可以滌鄙夫之幽抱暢達士之髙情皎皎寒光悠¶
悠清質凝精以降委照而出玩浮光而神竦炫㣲輝而¶
皆溢視乎外美清瑩乎瑶華鑒乎中致齋莊於虚室由¶
斯可保亦既有光始激射以内照忽飛騰而外揚璧彩¶
<pb:KR4h0022_WYG_007-4b>¶
遥分奪氷壺以的的桂華中映同日觀之煌煌於是天¶
地朗然纎埃不翳九成由其直上八表可以旁睨将以¶
象清都朝玉帝豈徒恣遐想窮逺睇徘徊於臺榭之間¶
悵望於蟾蜍之際而已哉吟翫既乆規圓已斜歎将傾¶
於桂魄思復搴於瓊華庶竭精於册府寧逺慕於仙家¶
　　　月映清淮流賦(以題/為韻)　　　　楊　諫¶
地有四瀆其一也惟淮天有兩曜其一也惟月月至明¶
而不阻遐邇淮至清而可鑒毫髮故澄澈而相暉况埃¶
<pb:KR4h0022_WYG_007-5a>¶
壒而初歇泛灔多象朣朧交映類藏氷之在玉壺如臨¶
水之懸明鏡引清潤而介若自潔和素光而終然不競¶
千里伴孤舟而浮百丈動纎鱗之泳此所謂物至净而¶
増其净也如其孕靈納影委照淪精徐而匪濁攬之不¶
盈蟾蜍下沉對蠙珠而増美璿源圓折混金波而更清¶
皓鶴奪彩玉砂迷明如分舟子之望終起漁歌之聲此¶
所謂物無情而感有情者也古人有引類為贈因物傷¶
懐風雲欲别琴酒相乖念居者已賦乎露濕寒草悲行¶
<pb:KR4h0022_WYG_007-5b>¶
者則想乎月映清淮盖㫖哉月以隂而合德水為坎而¶
處柔或麗天而成象或紀地而引流契仁者之理静含¶
道門之清幽有二美矣允孚于休将以求古之情多聞¶
是務一則以紀其善一則以垂為裕以灰厭暈不學淮¶
王之方進牘抽毫空作謝莊之賦¶
　　　月明星稀賦(以大明流光羣/曜自戢為韻)　韋　琮¶
伊圓光之未呈觀列象之繁星忽昇輪以委照齊掩縟¶
而韜精天宇無雲意姮娥之可覩金波出海覺婺女之¶
<pb:KR4h0022_WYG_007-6a>¶
迷明爾其兎影高輝榆光潜靄冲融者寥落或存隐映¶
者蒼茫自昧仰著明而下分融朗驚有爛而全迷光大¶
美矣夫星沉四裔月麗中央以合璧之華彩掃連珠之¶
衆光有北㣲分於辰極維南屢失於昊蒼奕奕三台既¶
暫容於出沒熒熒五緯亦具體而㣲茫時則俯燭地隅¶
斜臨海嶠寫碧落以増麗拂金風而引耀使占蜀國當¶
曖昧而何知賢聚潁川豈低昻而自照的的悠悠蟾孤¶
桂秋離離兮弄影如晦皎皎兮澄明不流萬家盈手之¶
<pb:KR4h0022_WYG_007-6b>¶
時望牛女而纔見千里同心之際美烏鵲而追逰且樂¶
彼無私失乎躔次焜煌河鼔羃䍥天駟初朣朧出地似¶
懐德以増輝忽粲爛經天知畏威而有自既而夜乆凝¶
澈時無埃氛銀華炫晃以将落珠彩蕭踈而掩羣且共¶
歎於隂靈因悲鵲化如欲觀其分野豈辨天文儼若咸¶
賔稀然且集知至明之難競故不耀而相襲則水朝宗¶
未足以為喻火就燥孰云其可及吐皓魄以流空掩繁¶
光而載戢¶
<pb:KR4h0022_WYG_007-7a>¶
　　　明月照積雪賦(以孤光上燭寒/彩下凝為韻)¶
月麗天而配陽雪抱隂而體剛輪合太虚類呈祥於徃¶
漢尺盈平地亦表瑞於我唐清虚洞照皓質練張配金¶
精而可乆禀水德而為常月吐危峯自掩瑶階之跡雪¶
凝平野誰分玉兎之光高卑交映動静有方一則向晦¶
而引曜一則候明而昭彰同聖人之潔白類君子之行¶
藏俯而察之謂履玉山之玉逺而望也謂覩燭龍之燭¶
影能相扶德且不孤朣朧相映若有若無虧盈足為物¶
<pb:KR4h0022_WYG_007-7b>¶
鑒朴素可與道俱夜乆彌明鵲遶林而就侣室虚生白¶
人味道以自如當其雲巻天高氛銷鏡朗曠碧霄明媚¶
之色失白鷴飛舞之狀臨北堂而可鑒曵穿履以遐望¶
姢姢若晝高臨舊井之中淅淅驚風疑落孤松之上光¶
臨皓璧氣引凝寒混金波而曜潘室交素彩而鄙齊紈¶
入秦臺且不慙於清鏡彈楚曲寧有愧於幽蘭懿夫夜¶
已深兮月猶在雪未消兮夜将改照曜氷壺之質掩映¶
瓊林之彩月之德也明而升雪之體也白以凝圓虚色¶
<pb:KR4h0022_WYG_007-8a>¶
澈柔祗氣澄故得二美相貫兩氣含𢎞謝莊翫而成詠¶
袁安寐而莫興原夫象在於上形成於下德無不施物¶
無不假比同塵之叶美異投珠而見捨倘委照以無私¶
願不遺於㣲者¶
　　　月中桂樹賦(以中秋夕望光/彩扶踈為韻)　趙　蕃¶
圓月如霜有仙桂兮宛在中央映澄澈之素彩逗葳蕤¶
之冷光杳杳低枝拂孤輪而挺秀依依宻樹侵滿魄而¶
含芳觀其皓爾方凝翛然不改隨昇沉而自若貫盈缺¶
<pb:KR4h0022_WYG_007-8b>¶
而長在夐羃羃而臨空杳萋萋而發彩同蟾蜍之片影¶
似濯瑶池異珊瑚之幽藂徒生滄海埃壒初歇闗山正¶
秋空泬寥而逾净色冉弱而彌幽謂扇花薄如珪玷浮¶
望玉露之初垂遥疑滴瀝聽金風之乍起逺若颼飀皎¶
皎孤懸亭亭相向纔分杳靄之質㣲辨輪囷之狀諒攀¶
援而莫及寧欲淹留歎音塵之未期空勞曠望嘉其竦¶
本無地分輝有餘轉低影於穹碧擢幽姿於顥初訝姮¶
娥之繪成文逾靃靡並秦鏡之照出勢自蕭踈斯所以¶
<pb:KR4h0022_WYG_007-9a>¶
亘雲路委天衢弱質中植纎條外扶亂彩時摇起飛飛¶
之驚鵲澄波靡隔掩歴歴之高榆是故邈彼輕霄呈兹¶
永夕紛敷逺瑩偃蹇旁射夾餘霞而暫丹經斜漢而彌¶
白臨紫極而天香不散指北斗而仙花可摘况其逺象¶
朣朧桂子𡨕空惜迢遰而遐想况嬋姢而内融素色不¶
彫自挺雪霜之外清隂廽泛頻移霄漢之中何必詠招¶
隐卧幽藂庶高枝兮可折願逍遥於蟾宫¶
　　　第二(同前/韻)　　　　　　　　楊真宏¶
<pb:KR4h0022_WYG_007-9b>¶
月滿於東桂芳其中因澄輝之皎潔見幽茂之玲瓏炫¶
凝冷於清夜寫濃纎於碧空逺莫致之詎攀折以盈手¶
光可鑒也覺清明之在躬夫擢本隂靈流形永夕禀玉¶
燭之和氣潤金波之滋液枝徘徊而若垂葉靃靡以如¶
積同作繢於團扇想孚尹於尺璧悠悠歴歴宜乎凛秋¶
滿虚輪而挺秀瑩白暈以含幽天邉無風孕香氣而不¶
散草上有露泛花光而若浮異夫高謝地靈妙融真宰¶
籠𤣥兎以不動映素娥而如在太陽讓羙収若木之餘¶
<pb:KR4h0022_WYG_007-10a>¶
暉列宿懐慙掩白榆而沉彩既寒暑無變亦古今不殊¶
是知託其所終乃異顛而不扶二氣初分誰見哉生之¶
質三光不息斯無朽蠧之虞與燃薪之殊患同瑞草之¶
共舒事相傳於摭實勢終類於慿虚樓上含華映網軒¶
而列耀園中委照益嘉木之蕭踈千里共瞻九霄之上¶
春冬無清浄之景朒朓闕婆娑之狀及素秋之節信謂¶
逢時當明德之年何憂掩望耻片玉以齊價笑三珠之¶
可尚彼藂生因地森挺陵霜驗植物之斯美杳神功之¶
<pb:KR4h0022_WYG_007-10b>¶
可量垂䕃何方乃傳天之下界結根何處宛在月之中¶
央又安能較其小大齊其短長冀一枝兮可得故驤首¶
以觀光¶
　　　玉鈎賦(以常恊政經故/無朓朒為韻)　　　張仲素¶
月以隂德玉聞夜光伊在天而成象杳如鈎而可望毎¶
映樓而皎皎類照廡之煌煌隐見以時兮不愆其候虧¶
全有節兮此惟其常當其霽景方晩清飇既凉瑩迢遰¶
之初魄出西南之一方韜皎皎之輝尚潜𤣥兎呈纎纎¶
<pb:KR4h0022_WYG_007-11a>¶
之狀詎假白狼矧乃就盈之姿曲成是愜從三讓而載¶
吐表四序之克恊侔雕瓊之異象契舒蓂之數葉臨洞¶
房之内猶隔𤨏窓隐遥城之隅乍明粉堞觀夫媚霜烟¶
掛遼夐悟如珪之有始知合璧之将聖既麗天而作則¶
亦順辰而為政彎環而素彩未流蕭散而丹霞始浄所¶
以増思婦之獨愁發詩人之興咏豈止生彼海澨煥乎¶
天經况於玉以比德復如鈎而效靈落魚浦之間偏宜¶
泛影垂朱簾之側宛似分形思其逈出隴隂漸登雲路¶
<pb:KR4h0022_WYG_007-11b>¶
每因躔而進晷乃就新而去故沉澄寥之碧空麗柔明之¶
㣲素曷蛾眉之足儔豈玉璜之能喻然而合其道也則¶
圓景不渝順其化也而盈缺或殊當未光之時所明若¶
昧自哉生之外其有如無且色依㣲於林表晦見西方¶
之謂朓光掩映於暘谷朔出東隅以為朒今異此而守¶
度諒君明而臣肅故其賦玉鈎之輝輝誠可増金波之¶
穆穆¶
　　　第二(同前/韻)　　　　　　　　　紇干俞¶
<pb:KR4h0022_WYG_007-12a>¶
日云莫矣月出之光始如鈎而可辨亦方蛾而乍揚太¶
隂表精知就盈之所漸司厯紀候見哉生之有常原乎¶
内職既修隂事允叶故得啓臨照於品類彰運行於紀¶
牒上迷山桂之藂稍應階蓂之莢沉碧水以輝動掛珠¶
簾而影接孤懸亳野狼衘虚貴於殷年逈燭汾隂鼎見¶
方慙於漢葉高凝雪映朗若氷浄懐逺戍於虚弓望征¶
人於破鏡将以洞纎芒而並深鑑符隂德而昭聖政豈¶
比夫空驚思婦之心載發詩人之咏彼鏘珮鳴環之侣¶
<pb:KR4h0022_WYG_007-12b>¶
瑶階玉砌之庭徘徊瞻乎爽朗晼晩俟其清熒披霧纔¶
昇綃幕誤傳於盈手流天未滿璅窓徒訝其分形奚必¶
効重輪之慶表三珥之靈然後可以光帝典而耀祥經¶
者哉是知淪精蟾兎亦此之故比質瑾瑜其羙何無所¶
以澄清景於天杪蕩浮埃於物表倐周流於皓璧漸泛¶
濫於靈沼千門始麗以㳙㳙午夜俄分而皎皎禮有讓¶
遂成其魄政以齊勿謂之朓昔也示冲於朏謫見乎朒¶
諒無徴於次舍斯有斁乎遅速今聖后垂統纎阿為僕¶
<pb:KR4h0022_WYG_007-13a>¶
本其位于西方正其居於北陸明大易致逺之義合升¶
歌向中之目夫然則罔差於常度所以集帝臺之祉福¶
　¶
　¶
　¶
　¶
　¶
　¶
<pb:KR4h0022_WYG_007-13b>¶
　¶
　¶
　¶
　¶
　¶
　¶
　¶
　文苑英華巻七¶
