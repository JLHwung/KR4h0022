# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:41.317687
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百十五
<pb:KR4h0022_WYG_115-1a>¶
欽定四庫全書¶
　文苑英華巻一百十五　　宋　李昉等　編¶
　寳一¶
　　六瑞賦一首　　　　　玉賦一首¶
　　攻玉賦一首　　　　　石韞玉賦二首¶
　　韞玉求價賦一首　　　沽美玉賦一首¶
　　良玉出櫝賦一首　　　良玉不琢賦一首¶
　　良玉比君子賦一首¶
<pb:KR4h0022_WYG_115-1b>¶
　　　六瑞賦(以儉故能廣被/褐懷玉為韻)　　　李子卿¶
昔先王之朝列位也宴以示慈惠享以訓恭儉故六瑞¶
之等差為百僚之形檢將以守官有序而亦在瑕無掩¶
其質不昧特明乎等威其義則深兼管乎褒貶然而珪¶
璧列布方圓為度煥彼憲章請徴其故且五節之制以¶
瑞為恒美王者有逮下之徳而鎮圭是増庶存乎可大¶
可乆仍契乎不騫不崩追琢斯成伊桓伊信㑹朝是執¶
惟股惟肱伯置躬以式禮子揖糓以旌能况不闕一於¶
<pb:KR4h0022_WYG_115-2a>¶
蒲璧固知夫立(疑作/六)瑞之道斯𢎞若乃伯禹塗山千載¶
攸仰率土肆覲普天歸往獻替之道若木従繩朝宗之¶
心猶風召響棣棣之威儀是浹愔愔之徳音克廣徴往¶
㑹之有倫信斯瑞之所奬洎夫道徳浸㣲君臣失義或¶
求車棄禮或舉烽成偽出而非正為丘明所羞召之河¶
陽則文宣興刺九服自失其序四海莫由光被徒以彼¶
狄為好仇豈用我珪為嘉瑞丕休哉否不可終道窮斯¶
達我國家崇儀式禮敦本棄末三起衣荷再徴被褐執¶
<pb:KR4h0022_WYG_115-2b>¶
玉既翼其左右班瑞仍霑於退闊美其四時展禮百神¶
允懷奉珪以拜亦授鎮之力孰云祈年而階(一作/諧)則知¶
禮之所貴莫先於玉發六瑞於周典冠二牲(書作/二生)於舜¶
録其難致也恥應連城之價不易知焉甘刖三獻之足¶
儻未逢至鑒之所珍誰辨混沙以雌伏者哉¶
　　　玉賦　　　　　　　　　　仲之𤣥¶
𦕈坤珍之潜思察妙有之嘉生伊靈丘之産玉得天地¶
之純(一作/淳)精超衆寳而惟美比君子而居貞含温潤之¶
<pb:KR4h0022_WYG_115-3a>¶
麗色抱清越之竒聲神光照廡髙價連城瑜滅有私而¶
不掩珪美無心而自明爾乃太𤣥分儀洪纎是質瓊瑶¶
琬琰之殊號結緑懸黎之衆述五色相宣千名競出振¶
鶴羽以益鮮&KR0717;雞冠而増煥匪蒸栗之足侔何純漆之¶
能亂乃堅以守正妙以通㣲洪爐不能易其色厚地不¶
能瘞其輝乍騰虹於白氣或見女於青衣山林孕之而¶
含鬱川瀆育之而漣漪昭靈神之景命啓聖&KR0530;之昌期¶
無終設漿而獲偶渭浦投釣而匡時復有逍遥人俗髣¶
<pb:KR4h0022_WYG_115-3b>¶
髴仙府泛醴流膏崇臺結宇飛華崑閬之岫結影蓬瀛¶
之浦使人主齋戒班垂歎揚磨礱規矩華睆文章琢之¶
為珪下辨君臣之節合之為璧上連日月之光既展禮¶
於天地亦分榮於殿堂垂纓珮兮濟濟登鑾輅兮鏘鏘¶
入管絃而流韻備罇俎而含芳然而運有屈伸時兼否¶
泰當其潛影幽阻抱璞荒外碔砆紛揉砂礫無汰空泥¶
涅而不緇何風雲之難㑹嗟夫雖天下至寳必俟鑒而¶
後知苟非人而妄進則按劍以興疑故卞和為之瀝泣¶
<pb:KR4h0022_WYG_115-4a>¶
鄒陽為之銜悲夫物不可以衒賣將韞櫝而藏之¶
　　　攻玉賦(以他山之/石為韻)　　　　　趙　昻¶
有美玉於斯有工人在茲玉待人而成器人捨玉而何¶
之於是施(一作/用)其巧審其思事必堅决心無墜虧再視¶
再度以䝉夫精鑒匪瑕匪穢(注在/前)寜有於吾欺向無質¶
直之性琬琰之姿特達人許清貞自持則大匠不顧天¶
材或遺亦何知入之於火也不變其色投之於泥也不¶
染其緇良工見此(闕/)　　　多惜直以為珽圓而作璧¶
<pb:KR4h0022_WYG_115-4b>¶
無枉纎毫皆知所適遇今晨之發彩冀入珪璋察往日¶
之屈䝉期分干石於是虹氣玉白雞冠與赤執之以禮¶
故有藉而見文受之必齊非許城而不易若然者(疑/)隠¶
於玉玉無憚於可磨𤣥黄糅色山水騰波但因時而獲¶
賞敢輕議乎其他人未我知甘無言於見棄賢能相達¶
將不索而謂何况乎玉之寡珉之多夫子有比徳之歎¶
卞生為追怨之歌歌曰昔之玉在石石在山山有玉兮¶
隠其間今則石為錯玉為環環亦獻兮君解顔遂與¶
<pb:KR4h0022_WYG_115-5a>¶
生芻為比與郄桂同攀豈辛勤於道路徒抱泣於荆¶
蠻¶
　　　石韞玉賦(以温潤積中英/華發外為韻)　　白行簡¶
髙山穹崇山有石兮玉在其中物不能自珍綿千載而¶
抵飛鵲寳所以為異貫四時而見白虹積苔文而外翳¶
涵氷形而内融煥乎其文既自抱其堅白敦兮在璞將¶
有俟於磨礱嗟夫委質含章藏輝晦迹閟竒文於特達¶
韜善價於今昔棄他山之下未得輝乎滿堂泛渭(一作/楊)¶
<pb:KR4h0022_WYG_115-5b>¶
水之中誰復知其盈尺混清潤以潛穎託層崖而委積¶
愛而不見雖類懷寳迷邦和而不同終辨我心匪石懿¶
夫石惟縝密玉乃堅貞孕明含粹養素挺英包其䝉詎¶
覩蘂兮之色藏於宻誰識詘然之聲徒觀夫明其内晦¶
其外諒可乆而可大見其素隠其華若去泰而去奢形¶
委順而可轉心抱忠而無瑕闇然而章同夫珠媚於水¶
光而不耀異乎金在於沙爾其玉方藴藏石未磨磷氣¶
中潛以育徳色旁達而示信處於鑿鑿則氷(疑作水見/文選顔延)¶
<pb:KR4h0022_WYG_115-6a>¶
(之/詩)折而方流依彼巖巖亦山輝而木潤照廡之光尚戢¶
截肪之色空存昧識者但見其落落精鑒者方辨其温¶
温石不能言莫遇琢磨之力玉未成噐難逢拂拭之恩¶
則知至寳在乎藏真至徳惡夫自代刳其心而白不受¶
采實其腹而間不容髪客有愛此堅貞想其清越歎時¶
俗之莫顧惜輝華之潛發儻見彩於一拳庻無虞於再刖¶
　　　第二(以淳粹積中英/華發外為韻)　　　　　李　瑾¶
客有感物而憤激何彼連城之珍尚藴他山之石嗤宋¶
<pb:KR4h0022_WYG_115-6b>¶
人之謬好嗟卞子之未覿抱昭質而陸沈緘異彩而塵¶
積則知時有興廢道有窮通以彼十徳之美處斯一拳¶
之中光未施於照廡氣潛發於如虹知識真者希故處¶
幽自秘莫覩縝宻空含精粹良工未遇曷溢目之可觀¶
髙價儻來將無脛而自至其窮也類獨善以自守其出¶
也比兼濟而為利誠宜取貴於人資琢成器也今用晦¶
而明抱素含英慮以俱焚每懼崑岡之火俟乎人用自¶
憐(一作/為)物産之精豈直潤木有所輝山可名惜冲鑿之¶
<pb:KR4h0022_WYG_115-7a>¶
未臨倦凡目之見忽徒在山而期乆獨䝉垢而未發麗¶
質可嘉采實損華居其中誰謂困乎石藏於宻非曰匿¶
其瑕是知物變則通否極將泰彼含章而混跡由因中¶
而表外當今庶類歸真萬物化醇地不藏寳山將貢珍¶
豈使永韞光於散地獨埋照於窮塵願鑿石出於竒璞¶
知乎希代之無鄰¶
　　　韞玉求價賦(以韞櫝藏諸沽/求善賈為韻)　獨孤授¶
物有可為之感憤彼玉也則良寳而斯韞豈不以識貞¶
<pb:KR4h0022_WYG_115-7b>¶
或寡至真難鬻白虹之氣莫通𤣥圃之英乆伏精鑒頗¶
期於卞氏無厭匪及於虞叔懐特達之性豈傷於山抱¶
堅剛之姿寧毁於櫝雪澤膏光隂中之陽工成六器色¶
備五方是飾容乗乎車服亦將頒瑞於侯王表其華同¶
貞士之素履韞於宻叶至人之退藏誠異乎石處而以¶
居可比夫處實而若虚我則物之貴者彼宜力以求諸¶
惟賢有孚豈名是沽佩諸身可以節君之歩執於手可¶
以息君之趨或稱之以琬琰或嘉之以瑾瑜韞櫝如將¶
<pb:KR4h0022_WYG_115-8a>¶
於慢藏匪瑕之匿連城儻用之善賈何脛之無是知接¶
神祗者必我之由奉朝聘者亦我之求雖含光之未發¶
信入用而則周伊入用也理均乎兼濟其含光也義等¶
乎獨善詎若韞鄭䑕之足嗤寳燕石而莫辨有客感而¶
嘆曰玉也者固可取貴乎天下今不售於人猶獨髙其¶
價垂大賢之盛徳非小禮之能捨故有偃蹇當時沈冥¶
委化必使反荆王之深惑審田文之見詐則美玉器而¶
髦士官豈徒埋身而照夜¶
<pb:KR4h0022_WYG_115-8b>¶
　　　沽美玉賦(以懷寳迷時豈/曰君子為韻)　　白行簡¶
美矣哉有玉於兹不磷不緇韜而藏則傷乎秘寳懐而¶
匿又慮乎失時是以露瑶華之炯爾就朝市而沽之且¶
以辨玉璞之名且以見至珍之道耀盈尺之燦燦彰合¶
拱之皓皓使思之者覩於貞清仰之者知乎堅好首六¶
瑞以為瑞排衆寳而稱寳然後厥聲載路厥價載聞藴¶
十徳以光代先駟馬以薦君亦何必隠映其華韜藏其¶
美行於魯謂迷邦之士入於宋比越鄉之子豈獨用為¶
<pb:KR4h0022_WYG_115-9a>¶
薦神亦自以為厲已(一作一自以為身/危一自以為厲已)且時見玉而既¶
重玉待時而以諧獻楚之忠誠必賞求秦之價直非乖¶
自可覆之於匵鬻之於懷間彼琅玕照追師之笥離于¶
衣褐禆天子之階寜令善價不再良辰無幾且逺於簮¶
裾永踈於筐篚夫然則玉工貽誚君子不韙韞藏之則¶
求沽之則吾豈如垂棘之璧不琢之珪亦當出彼巖¶
石鬻此規携是以百爾之行一與之齊未有玉逢價而¶
更惜士於時而自迷然則事有可而必行辭有為而焉¶
<pb:KR4h0022_WYG_115-9b>¶
説道既危而思隠善求顧(一作售/求善)而無伐故沽玉者遵¶
於賜言待賈者存乎子曰沽哉於斯文而蓋闕¶
　　　良玉出櫝賦(以藏輝乆矣善/賈今來為韻)　嚴楚封¶
美玉於斯兮韞櫝未揚閟其質韞(疑/)其光寧處幽而遂¶
乆將發䝉之可望貞必俟時奚甘其隠伏寳實稀代安¶
得而蓋藏勿謂愛之而不見願使闇然而後章比事詎¶
同乎剖蚌契已可侔乎釣璜其始也不琢而成効珍可¶
喜絢彩旁射寒煙溢起辭礦璞而山輝乍無受緘縢而¶
<pb:KR4h0022_WYG_115-10a>¶
虹氣未已同被褐之内朗類守墨之中美君方固扄鐍¶
彼孰得而沽諸君儻力提携必同兹而出矣於是至寳¶
將唘良工肯來目力深昧心源獨裁念孤貞之特逹聊¶
徙倚而徘徊將發䝉之是思玉不得不發苟開物以為¶
務櫝不得不開既而真質騰晶孤光盈手貞非受采(一/作)¶
(温/)明不容垢希成器而入用因比徳而見厚荷拂拭於¶
惟新忘沈淪之永乆温其朗潤動有清輝知照廡而識¶
之者異將抵鵲而用之者非用如之何規模之下為環¶
<pb:KR4h0022_WYG_115-10b>¶
而循理不盡製佩而流韻相借在昔退藏於宻何敢稱¶
珍幸今顧盼生光終希善價乃知良玉之比也重出櫝¶
之義也深雖寓言於彼而察人在今欲使出處有節貞¶
方其心無毁匵之嗟誠非肆志起生芻之詠寧懼陸沉¶
則有報匪瓊玖器慙瑚璉倘雕琢之見嘉庶英華之獨¶
善¶
　　　良玉不琢賦(以資質温潤無/假雕刻為韻)　崔　咸¶
惟玉也稟堅白惟琢也散貞姿璞且無瑕可重其良者¶
<pb:KR4h0022_WYG_115-11a>¶
徳斯有比不在於文之故以素為貴也任其自然之資¶
則追琢其章不得以曲肆其巧特達之節不得以無飾¶
而疑懿夫蓄温潤以生輝見精神於照室發虹氣彰皓¶
質欲磨不可每清貞以自持其美孔嘉在切磋而何必¶
體乎智而其理以宻合乎仁而其色斯温既有求於剖¶
璞寧不憚於焚崑諒成器之罔念固全真之(一作/而)可敦¶
嗤獻斗負(一作/員)來終見碎於亞父鄙成環可佩俾獲罪¶
於叔孫含其章積其潤恥従飾以變質豈匿瑕而為吝¶
<pb:KR4h0022_WYG_115-11b>¶
將奪價於連城笑如泥於利刃所寳者道不在其沽幸¶
可貴於君子非賈害於匹夫流水之文記其方兮斯有¶
他山之錯施其用兮則無美可同於韞櫝嫌匪生於掩¶
瑜秉不磷不緇之道陋為珪為璧之徒則知玉之美者¶
是吾寳也異宋人越鄉之患司城安得而使攻類晉侯¶
外府之珍虞道固知而可假雖天子賜珪於朝亦琢亦¶
雕諸侯受瑞于國亦磨亦刻所以尚其名(一作/信)尊其徳¶
豈徒文被褐之懷飾截肪之色又有一拳可尚三獻未¶
<pb:KR4h0022_WYG_115-12a>¶
識俟覽(一作/鍳)者而求旃兾善價而不忒¶
　　　良玉比君子賦(以精光茲色矩/絶寳圖為韻)暢　瓘¶
白虹為氣太陽為精堅其質孕其明卞子識之而曰至¶
寳他山之石攻而挺英融雪華於潛潤(一作/映)洞氷彩而¶
凝清彼其(一作/既)良玉焜焜煌煌瑩若既兼縝宻粲乎其¶
有文章積千金而比價掩十城以騰光將以配君子比¶
皇王豈徒潤林薄藴巒岡而已哉伊何配之温潤含茲¶
瑕穢(已注/在前)不匿貞心固持性自然也灼而不變質有餘¶
<pb:KR4h0022_WYG_115-12b>¶
也湼而不緇温以作徳成我邦式天子展四時之儀庶¶
官修五等之職珪以為瑞佩以比徳上下有軌尊卑有¶
翼既山水節其文𤣥蒼差其色四者爰備勞逸是主民¶
也事也右叶於角徴君也物也左諧於宫羽反而規旋¶
而矩其志不散其容斯取况居則設朝則結進退鏘鳴¶
抑揚磬折禮樂之儀著非僻之心絶是則惟身允固惟¶
玉不撤且駭雞之珍驪龍之寳雖赩其豔煥其藻但侈¶
於庶心何補於王道豈若玉之義也深乎博乎詩人以¶
<pb:KR4h0022_WYG_115-13a>¶
生芻取喻(一作/興)賢則髙矣孔氏以佩環譲徳謙莫比夫¶
故藏之瑞府偶(一作/隅)之河圖奉之者生敬執之者不趨¶
幸無棄於照廡得一獻而論都(尹文子王問玉價工曰/無價五城之都僅可一)¶
(觀/)¶
　¶
　¶
　¶
　¶
<pb:KR4h0022_WYG_115-13b>¶
　¶
　¶
　¶
　¶
　¶
　¶
　¶
　文苑英華巻一百十五¶
