# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.439241
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百八十二
<pb:KR4h0022_WYG_282-1a>¶
欽定四庫全書¶
　文苑英華巻二百八十二　宋　李昉等　編¶
　送行十七¶
　　劉駕三首　　　　　李頻十二首¶
　　章碣一首　　　　　皮日休二首¶
　　許棠七首　　　　　聶夷中一首¶
　　鄭谷十三首　　　　楊䕫三首¶
　　杜荀鶴三首　　　　周繇六首¶
<pb:KR4h0022_WYG_282-1b>¶
　　喻坦之四首　　　　黄滔四首¶
　　　送友人登第東歸　　　　　劉　駕¶
同家楚天涯相識秦雲西古來懸弧義豈顧子與妻携¶
手踐名塲正遇公道開君昇我雖黜感恩同所懐有馬¶
不復羸有奴不復飢㶚岸槐花落却是出關時青門一¶
瓢空分手去遲遲期君轍未平我事繼東歸¶
　　　送李殷遊京西　　　　　　前　人¶
十年夣相識一覩俄見别征駕在我傍草草意難說君¶
<pb:KR4h0022_WYG_282-2a>¶
居洞庭日詩句滿魏闕如何萬里來青桂㸔人折行装¶
不及備西去偶成决(一作/缺)孟夏出都門紅塵客衣熱荒¶
城見羊馬野舘具薇蕨邉塞漸無虞依宿常待月西園¶
置酒地日夕簮裾列壯志安可留樽前槐花發¶
　　　送人登第東歸　　　　　　前　人¶
學古既到古反求鍳者難見詩未識君疑生建安前海¶
畔豈無家終難成故山得失雖由命世途多險艱我皇¶
追古風文柄付大賢此時如為君果在甲科間晩逹多¶
<pb:KR4h0022_WYG_282-2b>¶
早貴舉世咸為然一夕顔却少雖病心且安所居似清¶
明冷竈起新烟髙情懶行樂花盛僕馬前歸程不淹留¶
指期到田園香醪四鄰&KR0836;霜橘千株繁肯憶長安夜論¶
詩風雪寒¶
　　　送許侍御歸潤州　　　　　李　頻¶
家山近石頭遂意在東浮祖席離烏府歸帆轉蜃樓隂¶
霞出海𣪚落日向潮流别有為霖日孤雲未自由¶
　　　送人歸滄州　　　　　　　前　人¶
<pb:KR4h0022_WYG_282-3a>¶
風色又西轉坐為千里分髙㠶背楚落寒日逆潮曛㫁¶
燒縁喬木盤鵰隐片雲鄉園有戰地歸去始休軍¶
　　　送人南歸　　　　　　　　前　人¶
行行野雪薄寒氣日通春故國又芳草滄江終白身逰¶
歸花落滿睡起鳥啼新不得無來札空令借問人¶
　　　送人徃太原　　　　　　　前　人¶
并州非故國所去又何思玁狁方為冦嫖姚正用師戍¶
煙來有號邉雪下無時更想經綿上應逄禁火期¶
<pb:KR4h0022_WYG_282-3b>¶
　　　送人歸新定　　　　　　　前　人¶
歸心常共知歸路不相隨彼此無依倚東西又别離山¶
花含雨亞江樹逆(一作/送)潮欹莫戀漁樵興人生各有期¶
　　　送孫明秀才徃潘州訪(詩選/作謁)韋卿¶
　　　　　　　　　　　　　　　前　人¶
北鳥飛不到北人誰(詩選/作今)去逰天涯浮瘴水嶺外問潘¶
州草木春冬茂猿猱日夜愁定知遷客淚唯(詩選/作只)敢對¶
君流¶
<pb:KR4h0022_WYG_282-4a>¶
　　　送人徃太原　　　　　　　前　人¶
離亭聊把酒此路徹邉頭草白鴈𥘉下時清人去逰汾¶
河流晉地塞雪滿并州别後相思夜遥看北斗愁¶
　　初下(集作/來盡)遥看(集作/空看)¶
　　　送人逰淮南(詩選作/之揚州)　　　　前　人¶
一别長安後晨征更信鷄河聲入峽急地勢出關低緑¶
樹叢垓下青蕪澗楚西路長知不惡隨處得(詩選/作好)詩題¶
　　　送九江狄明府　　　　　　前　人¶
<pb:KR4h0022_WYG_282-4b>¶
字人脩祖德清白定聞傳匹馬離秦去孤㠶入楚懸關¶
中寒食雨湖上暑衣天四考兼重攝相和(疑作/知)住幾年¶
　　　送人赴湖南　　　　　　　前　人¶
關門鳥道中飛轉(疑作/傳)復乗騘暮雪離秦甸春雲入楚¶
宫平蕪天共濶積水地多空使府懸㠶待能銷幾日風¶
　　　送友人東歸　　　　　　　前　人¶
白社思歸處青門見去人鄉連茂苑樹路入廣陵塵海¶
日潮浮曉湖山雪帯春猶期來帝里未得是閒身¶
<pb:KR4h0022_WYG_282-5a>¶
　　　漢上送人西歸　　　　　　前　人¶
此日看行意令人動逺心野銜天去盡山夾漢來深疊¶
浪翻殘雪髙㠶引片隂唯應留别句畢我白頭吟¶
　　　送韋岫郎中典泗州　　　　章　碣¶
玉皇恩詔别星班去壓徐方分野間有鳥盡巢垂汴桞¶
無樓不對隔淮山旌旗漸向行時擁案牘應從到日閒¶
想憶朝天獨吟坐旋飛新作過秦關¶
　　　送令狐𥙷闕歸朝　　　　　皮日休¶
<pb:KR4h0022_WYG_282-5b>¶
文如日月氣如虹舉國重生正始風且願仲山居左掖¶
只憂徐邈入南宫朝衣正在天香裏諫草應焚禁漏中¶
為說明年今日事晉廷新拜黒頭公¶
　　　送從弟皮崇歸復州　　　　前　人¶
羡爾優游正少年竟陵風(集作/烟)月似呉天車螯近岸無¶
勞(詩選/作妨)取舴艋隨風不費牽處處路旁千頃稻家家門¶
外一渠蓮殷勤莫笑襄陽住為愛南溪縮項鯿¶
　　　送裴拾遺赴畿令　　　　　許　棠¶
<pb:KR4h0022_WYG_282-6a>¶
受謫因廷諫茲(一作/東)行不出關直廬辭玉陛上馬向仙¶
山地古桑麻廣城偏僕御閒懸齋高枕卧應夣犯天顔¶
　　　送王侍御越城令　　　　　前　人¶
戴豸忽驅鷄東南上句溪路過金谷盡㠶轉石城西水¶
樹連天暗山禽遶縣啼江人諳舊化那復俟招携¶
　　　送李頻之南陵主簿　　　　前　人¶
赴縣是還鄉途程豈覺長聴鶯離㶚岸盪槳入陵陽野¶
蕨生公署閒雲拂印牀晴天調膳外垂釣有池塘¶
<pb:KR4h0022_WYG_282-6b>¶
　　　李員外知揚州留後　　　　前　人¶
帝命分留後東南向楚天㡬程廽送騎中路上迎船冶¶
列開山鑄民分酌海煎青雲名素重此去豈經年¶
　　　送龍州樊使君　　　　　　前　人¶
曽見卭人說龍州地未深碧溪飛白鳥紅斾映青林土¶
産唯冝藥王租只貢金政成閒宴日誰伴使君吟¶
　　　送從弟歸泉州　　　　　　前　人¶
問省歸南服懸㠶任北風何山猶見雪半路已無鴻瘴¶
<pb:KR4h0022_WYG_282-7a>¶
雜春雲重星垂海夜空徃來如不住亦是一年中¶
　　　送前汝州李侍御罷宣城　　前　人¶
吟詩早得名戴豸又加榮下國閒歸去他人少此情雲¶
移寒嶠出燒夾夜江明重引池塘思還登謝朓城¶
　　　送友人歸江南　　　　　　聶夷中¶
皇州五更鼓月落西南維此時有行客别我孤舟歸上¶
國身無主下第誠可悲¶
　　　送徐澳端公南歸　　　　　鄭　谷¶
<pb:KR4h0022_WYG_282-7b>¶
青衿離白社朱紱始言歸此去多應羡𥘉心盡不違江¶
㠶和日落越鳥近鄉飛一路春風裡楊花雪滿衣¶
　　　送祠部曹郎中鄴出守洋州　前　人¶
為儒欣出守上路亦戎裝舊制詩多諷分憂俗必康開¶
懐江稻&KR0836;寄信露橙香郡閣清吟夜寒星識望郎¶
　　　送水部張郎中彦回之宰洛陽¶
　　　　　　　　　　　　　　　前　人¶
何遜蘭休握陶潜桞正垂官清真塞詔事簡好吟詩春¶
<pb:KR4h0022_WYG_282-8a>¶
漏懐丹闕凉船泛碧伊已虛西閣位朝夕鳯書追¶
　　　送吏部曹郎中鄴免官南歸　前　人¶
髙名向己求古韻古無儔風月抛蘭省江山向桂(一作/復)¶
州賢人知止足中嵗便歸休雲鶴深相待公卿不易留¶
滿朝張祖席半路上仙舟篋重藏呉畫茶新換越甌郡¶
迎紅燭宴寺宿翠嵐樓觸目成幽興全家是勝逰篷聲¶
漁叟雨葦色鷺鷥秋乆别郊園改将歸里巷修桑麻勝¶
禄食節序免鄉愁陽朔花迎棹崇賢葉滿溝(郎中崇賢/里有幽居)¶
<pb:KR4h0022_WYG_282-8b>¶
席春歡促膝簷日暖扶(集作/挽梳)頭道暢應為蝶(集作/虎)時來¶
必問牛終湏康庻品未爽潄寒流議在歸群望情難戀¶
自由小生誠淺拙早嵗便依投夏課毎垂奨雪天常見¶
憂逺招陪宿直首薦向公侯攀送偏揮灑龍鍾志未醻¶
　　　送進士盧棨東歸　　　　　前　人¶
㶚岸草凄凄離觴我獨携流年俱老大失意又東西曉¶
楚山雲滿春呉水樹低到家梅雨歇猶有子規啼¶
　　　送人之九江謁郡侯苖員外　前　人¶
<pb:KR4h0022_WYG_282-9a>¶
澤國尋知己南浮不偶逰湓城分楚塞廬嶽對江州曉¶
飯(一作/泛)臨孤嶼春㠶入亂流䨇旌相望處月白庾公樓¶
　　　送進士許彬　　　　　　　前　人¶
泗上未休兵壺關事可驚流年催我老逺道念君行殘¶
雪臨晴水寒梅發故城何當食新稻嵗稔又時平¶
　　　送太學顔時明經及第東歸　前　人¶
平楚干戈後田園失耦耕艱難登一第䘮(一作/離)亂省諸¶
兄樹没春江漲人繁野渡晴閒來思學舘猶夣雪&KR1084;明¶
<pb:KR4h0022_WYG_282-9b>¶
　　　送京叅翁先軰歸閩中　　　前　人¶
觧印東歸去人情此際多名髙五七字道勝兩重科宿¶
舘明寒燭吟船兀夜波家山春更好越鳥在庭柯¶
　　　送沈(集作/田)光　　　　　　　前　人¶
九陌低迷誰問我五湖流浪可悲君著書笑破蘇司業¶
賦詠思齊鄭廣文理棹好携三百首阻風湏飲㡬千分¶
耒陽江口春山緑慟哭應尋杜甫墳¶
　　　送進士韋序赴舉　　　　　前　人¶
<pb:KR4h0022_WYG_282-10a>¶
丹霞照上三清路瑞錦裁成五色毫波浪不能隨(集作/傾)¶
世態鸞凰應得入吾曹秋山晩水吟情逺雪竹風松醉¶
格髙預想明年騰躍處龍津春碧浸仙桃¶
　　　送進士呉延保及第後南遊　前　人¶
得意却思尋舊跡新銜未得上蘭䑓吟看秋艸出關去¶
逄見故人隨計來勝地昔年詩板在清歌㡬處郡筵開¶
江湖易見淹留興莫待春風吹(集作/綻)瘦梅¶
　　　淮上與友人别　　　　　　前　人¶
<pb:KR4h0022_WYG_282-10b>¶
揚子江頭楊桞春楊花愁殺渡江人數聲風笛離亭晩¶
君向瀟湘我向秦¶
　　　送張相公出征　　　　　　楊　䕫¶
得意在當年登壇秉國權漢推周勃重晋譲趙宣賢儒¶
德尼丘降兵鈐太白傳援毫飛鳯藻發匣吼龍泉歴火¶
金難耗凌霜桂益堅從來稱玉潔此更譲朱妍鴛鷺臻¶
門下貔貅擁帳前去知清朔漠行不費陶甄獻畫符中¶
旨推誠契上𤣥願將班固筆書頌勒燕然¶
<pb:KR4h0022_WYG_282-11a>¶
　　　送杜郎中入茶山脩貢　　　前　人¶
一道澄瀾徹底清仙郎輕棹出重城採蘋虚得當時稱¶
述職那同此日榮劔㦸歩經(一作/揺)髙障黒綺羅光動百¶
花明謝公携妓東山去何似乘春奉詔行¶
　　　送鄭谷　　　　　　　　　前　人¶
春江瀲瀲清且急春雨濛濛宻復踈一曲狂歌兩行淚¶
送君兼寄故鄉書¶
　　　送賔貢登第後歸海東　　　杜荀鶴¶
<pb:KR4h0022_WYG_282-11b>¶
歸㨗中華第登船鬢未絲直應天上桂别有海東枝國¶
界波窮處鄉心日出時西風送君去莫慮到家遲¶
　　以下三篇並見集本¶
　　　送人南遊　　　　　　　　前　人¶
凡逰南國者未有不蹉跎到海路雖盡(集作/難盡)掛㠶人更¶
多潮沙分象跡花洞響蟲歌縱有投文處於君能幾何¶
　　　亂後送友人(集作送/人遇亂)歸湘中　前　人¶
家枕三湘岸門前即釣磯漁竿壯歳别鶴髪亂時歸岳¶
<pb:KR4h0022_WYG_282-12a>¶
暖無猿呌江春有鷰飛平生書劔在莫便學忘機¶
　　　送江州薛尚書(一作/郎中)　　　　周　繇¶
匡廬千萬峯影匝郡城中忽佩虎符去遥疑鳥道通烟¶
霞時滿郭波浪暮連空樹翳樓䑓月㠶飛鼓角風郡齋¶
多岳客鄉户半漁翁王事行春外題詩寄逺公¶
　　　送邉上從事　　　　　　　前　人¶
戎装佩鏌鎁走馬逐輕車衰草城邉路殘陽壠上笳黄¶
河穿漢界青塜出胡沙提筆男兒事功名立可誇¶
<pb:KR4h0022_WYG_282-12b>¶
　　　送洛陽崔員外　　　　　　前　人¶
塞詔除嵩洛觀圖見廢興城遷周古鼎地列漢諸陵日¶
送歸朝客時招住嶽僧郡齋䑓閣滿公退即吟登¶
　　　送人尉黔中　　　　　　　前　人¶
盤山行幾驛水路復通巴峽漲三川雪園開四季花公¶
庭飛白鳥官俸請丹砂知尉黔中後高吟採物華¶
　　　送楊環校書歸廣南　　　　前　人¶
天南行李半波濤灘樹枝枝拂戯猱𥘉着藍衫從逺嶠¶
<pb:KR4h0022_WYG_282-13a>¶
乍辭雲署泊輕艘山村象路桄榔葉海外人收翡翠毛¶
名宦兩成歸舊隐徧尋親友興何饒¶
　　　送宇文虞　　　　　　　　前　人¶
此别欲何徃未言歸故林行車新歳近落日亂山深野¶
店寒無客風窠動有禽潜知經目事大半是愁吟¶
　　　送友人遊東川　　　　　　喻坦之¶
食盡湏分散將行幾願留春兼三月閏人擬半年遊風¶
俗同呉地山川擁梓州思君登棧道猿嘯始應愁¶
<pb:KR4h0022_WYG_282-13b>¶
　　　送友人南中訪舊知　　　　前　人¶
春盡大方逰思君便白頭地蒸川有毒天暖樹無秋水¶
接三巴險猿分五嶺愁為縁知己分南國必淹留¶
　　　大梁送友人東遊　　　　　前　人¶
自古東西路舟車此地分蟇(一作/河)聲梁苑夜草色楚田¶
曛鴈已多南去蝉猶在此聞聖朝無諫獵何計謁明君¶
　　此詩二百九十五巻重出今已削去注異同為一¶
　　作¶
<pb:KR4h0022_WYG_282-14a>¶
　　　送友人遊蜀　　　　　　　前　人¶
為儒早得名為客不憂程春盡離丹闕花繁到錦城雪¶
消巴水漲日上劔關明預想廽來樹秋蟬已數聲¶
　　　送陳明府歸衡　　　　　　黄　滔¶
雛鶴兼雛(一作/留)下單車出桞烟三年兩殊考一日數離¶
筵乆别潮波緑相思嶽月圓翠蘿曽隐處定恐却求仙¶
　　　送翁拾遺　　　　　　　　前　人¶
還家俄赴闕别思肯凄凄山坐軺車看詩將諫筆題天¶
<pb:KR4h0022_WYG_282-14b>¶
開中國大地設四維低拜舞吾君後青雲更有梯¶
　　　遊邉送友人　　　　　　　前　人¶
虜酒不能濃縱傾愁亦重關河𥘉落日霜雪下窮冬野¶
燒枯蓬旋沙風匹馬衝薊門雖漢土逰子莫從容¶
　　　送友人遊邉　　　　　　　前　人¶
銜盃國門外分手見殘陽何日還南越今朝徃北荒沙¶
城經雨壊虜騎入秋狂新詠闗山月歸吟鬢白霜¶
　文苑英華巻二百八十二¶
