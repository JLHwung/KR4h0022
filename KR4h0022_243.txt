# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.404916
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百四十三
<pb:KR4h0022_WYG_243-1a>¶
欽定四庫全書¶
　文苑英華巻二百四十三　宋　李昉等　編¶
　酬和四¶
　　包融一首　　　　　包佶三首¶
　　包何二首　　　　　李嘉祐四首¶
　　錢起一首　　　　　皇甫曾三首¶
　　張繼二首　　　　　韓翃一首¶
　　郎士元三首　　　　皇甫冉三首¶
<pb:KR4h0022_WYG_243-1b>¶
　　顧况九首　　　　　耿緯二首¶
　　司空曙二首　　　　李益一首¶
　　李端一首　　　　　章八元一首¶
　　暢當二首　　　　　李夷簡一首¶
　　武元衡三首　　　　李吉甫一首¶
　　盧綸十三首¶
　　　答國子張主簿　　　　　　包　融¶
湖岸纜初解鸎啼别離處遙見舟中人時時一迴顧坐¶
<pb:KR4h0022_WYG_243-2a>¶
悲芳歲晩花落青軒樹春夢隨我心摇揚逐君去¶
　　　奉和柳相公中書言懷　　　包　佶¶
運籌時所貴前席禮偏深羸駕歸貧宅欹冠出禁林鳳¶
巢方得地牛喘最闗心雅望期三入東山未可尋(以下/三篇)¶
(並見/集本)¶
　　　酬兵部李侍郎晩過東㕔之作(時任刑部侍郎/除國子祭酒)¶
　　　　　　　　　　　　　　　前　人¶
酒禮慙先祭刑書已曠官詔馳黃紙速身在絳紗安聖¶
<pb:KR4h0022_WYG_243-2b>¶
位登堂靜生徒跪席寒庭槐暫摇落幸為入春看¶
　　　酬于侍郎湖南見寄十四韻　前　人¶
桂嶺千崖斷湘流一派通長沙今賈傅東海舊于公章¶
甫經殊俗離騷繼雅風金閨文作字玉匣氣成虹翰墨¶
時無侣丹青夙在工主恩留左掖人望積南宫巧拙循¶
名異浮沉顧位同九遷歸上略三已契愚衷責謝庭中¶
吏(詩選/作禮)悲寛塞上翁楚材欣有適燕石愧無功山曉重¶
嵐外林春苦霧中雪花飜海鶴波影倒江楓去札頻逢¶
<pb:KR4h0022_WYG_243-3a>¶
信迴㠶早挂空避賢方有日非敢愛㣲躬¶
　　　和程員外春日東郊即事　　包　何¶
郎官休浣憐遲日野老歡娛為有年幾度折花驚蝶夢¶
數家留葉待蠶眠藤垂委(一作/宛)地縈珠履泉長侵階浸¶
緑錢直到閉闗朝謁去鶯聲不散柳含煙¶
　　　和孟處州閑齋即事　　　　前　人¶
古郡鄰江嶺公庭半薜蘿府寮閑不入山鳥靜偏過睥¶
睨臨花柳䦨干枕芰荷麥秋今已至君聽兩岐歌¶
<pb:KR4h0022_WYG_243-3b>¶
　　　奉和杜相公長興新宅即事呈元相公¶
　　　　　　　　　　　　　　　李嘉祐¶
意有空門樂居無甲第奢經過容法侣雕飾讓侯家隱¶
樹長簷宿(集作/肅)開園一逕斜據梧聽好鳥行藥寄名花¶
夢蝶留清簟垂貂坐絳紗當山不掩户暎日自傾茶雅¶
望歸安石深知在叔牙還成吉甫頌贈答比瑶華¶
　　　和都官苗員外秋夜寓直對雨(已見一百/九十一巻)¶
　　　　　　　　　　　　　　　前　人¶
<pb:KR4h0022_WYG_243-4a>¶
　　　奉酬路五郎中院長新除工部員外見簡¶
　　　　　　　　　　　　　　　前　人¶
一門同伴(集作/袐)省萬里作長城問絹蓮花府揚旗細柳¶
營詞鋒偏却敵草奏直論兵何幸新詩贈甘輸小謝名¶
　　　酬皇甫十六侍御曾見寄(此公時貶/舒州司馬)¶
　　　　　　　　　　　　　　　前　人¶
自顧衰容累玉除忽承優詔付銅魚江頭鳥避青旄節¶
城裏人迎露網車長沙地近悲才子古郡山多憶舊廬¶
<pb:KR4h0022_WYG_243-4b>¶
更枉新詩思何苦離騷愁處亦無如¶
　　　山中酬楊補闕見過　　　　錢　起¶
日暖風恬種藥時紅泉翠壁薜蘿垂幽溪塵過苔還靜¶
深樹雲來鳥未知青瑣同心多逸興春山載酒逺相隨¶
却思身外(集作却/慙身事)牽纓冕寜勝林(集作未/勝杯)前倒接羅¶
　　　和杜相公移入長興宅呈諸宰執¶
　　　　　　　　　　　　　　　皇甫曾¶
欲向幽偏適還從絶第移秦官鼎食貴堯世土階卑㦸¶
<pb:KR4h0022_WYG_243-5a>¶
户槐隂滿書窓竹葉垂纔分五更漏遥隔萬年枝北闕¶
深恩在東鄰逺夢知日斜門杳暎山逺樹參差論道齊¶
鴛翼題詩憶鳳池從公亦何幸長與珮聲隨¶
　　　酬鄭高郵秋夜見寄　　　　前　人¶
摇落空林夜河陽興已生欲辭公府歩知結逺山情高¶
柳風難定寒泉月助明袁安方卧雪尺素及柴荆¶
　　　酬竇拾遺秋日見呈(時此公自江/隂令除諫官)¶
　　　　　　　　　　　　　　　前　人¶
<pb:KR4h0022_WYG_243-5b>¶
孤城永巷時相見衰柳閑門日半斜欲送近臣朝帝(一/作)¶
(魏/)闕猶憐殘菊在陶家¶
　　　酬李書記校書越城秋夜見贈¶
　　　　　　　　　　　　　　　張　繼¶
東越秋城夜西人白髮年寒城警刁斗孤憤抱龍泉鳳¶
輦棲岐下鯨波鬪洛川量空海陵粟賜乏水衡錢投閣¶
嗤揚子飛書代魯連蒼蒼不可問余亦賦思𤣥¶
　　　酬張二十員外前國子博士竇叔向¶
<pb:KR4h0022_WYG_243-6a>¶
　　　　　　　　　　　　　　　前　人¶
故交日零落心賞寄何人幸與馮唐遇心同跡復親語¶
言未終夕離别又傷春結念湓城下聞猿詩興新¶
　　　酬程延秋夜即事見贈　　　韓　翊¶
長簟迎風早空城澹月華星河秋一鴈砧杵夜千家節¶
候看應晩心期臥正(集作/亦)賖向來吟秀句不覺已鳴鴉¶
　　　和王相公題中書叢竹寄上元相公¶
　　　　　　　　　　　　　　　郎士元¶
<pb:KR4h0022_WYG_243-6b>¶
多時仙掖裏色並翠琅玕幽意含烟月清隂庇蕙蘭枝¶
繁宜露重葉老愛天寒竟日䨇鸞止孤吟為一看¶
　　　酬蕭二十七侍御初秋言懷　前　人¶
楚客秋多興江林月漸生細枝凉葉動極浦早鴻聲勝¶
賞暌前夕新詩報逺情曲高慚和者惆悵閉寒城¶
　　　奉和杜相公益昌路作　　　前　人¶
春半梁山正落花台衡受律向天涯南去猿聲傍䨇節¶
西來江色遶千家風吹畫角孤城曉林暎蛾眉片月斜¶
<pb:KR4h0022_WYG_243-7a>¶
已見廟謀能喻蜀新文更喜報金(一作/南)華¶
　　　奉和王相公喜雪(已見一百/五十四巻)　皇甫冉¶
　　　奉和王相公早春登徐州城　前　人¶
落日憑危堞春風似故鄉川流通楚塞山色遶徐方壁¶
壘依寒草旌旗動夕陽元戎資上策南畝富(集作/起)耕桑¶
　　　和袁郎中破賊後經剡中山水¶
　　　　　　　　　　　　　　　前　人¶
武庫分帷幄儒衣事鼓鼙兵連越徼外宼盡海門西節¶
<pb:KR4h0022_WYG_243-7b>¶
比全疎勒功當雪㑹稽旌旗迴剡嶺士馬濯耶(集作/靈)溪¶
受律梅初發班師草未齊行看佩侯(一作/金)印豈得訪丹¶
梯¶
　　　酬唐起居前後見寄二首　　顧　况¶
愁人空望國驚鳥不歸林莫話彈冠事誰知結襪心霜¶
凋樹吹斷土蝕劒痕深欲作懷沙賦明時恥自沉¶
　　　二¶
何處弔靈均江邉一老人漢儀君已接楚奏我空頻直¶
<pb:KR4h0022_WYG_243-8a>¶
道其如命平生不負神自傷庚子日鵩鳥上承塵¶
　　　奉酬茅山贈賜幷簡綦毋正字¶
　　　　　　　　　　　　　　　前　人¶
玉帝居金闕靈山幾處朝簡書猶有畏神理詎能超鶴¶
廟新家近龍門舊國遥離懷結不斷玉洞(集作/洞浦)一吹簫¶
　　　酬柳相公　　　　　　　　前　人¶
天下如今已太平相公何事喚狂生箇中恰似籠中鶴¶
東望滄洲呌數聲¶
<pb:KR4h0022_WYG_243-8b>¶
　　　酬信州劉侍郎兄　　　　　前　人¶
劉兄本知命屈伸不介懷南州管靈山可惜曠土棲(集/作)¶
(土/乖)樵隠同一徑竹樹薄西齋鳥陵嶂合沓月配波(一作/陂)¶
徘徊薄宦脩禮數長景謝譚諧願為南州民輸稅事鉏¶
犂胡為立不正(集作走/不止)風雨驚邅迴¶
　　　奉酬劉侍郎　　　　　　　前　人¶
㡬迴新秋影璧滿蟾又缺鏡破似傾臺輪斜同覆轍雖¶
分上林桂還照滄洲雪蹔伴顦顇人歸華耿不滅¶
<pb:KR4h0022_WYG_243-9a>¶
　　　酬本部韋左司　　　　　　前　人¶
好鳥依佳樹飛雨灑高城况與二三子列坐分兩楹文¶
雅此何盛林塘含餘清府君未歸朝逰子不待晴白雲¶
帝城逺滄江楓葉鳴却略欲一言零淚和酒傾寸心久¶
摧折别離重骨驚安得凌風(集作/霜)翰肅肅(集作/蕭蕭)四海輕¶
　　　酬房杭州　　　　　　　　前　人¶
郡樓何其曠亭亭廣而深故人牧餘杭留我披胷衿滿¶
篋閲新作璧玉誕清音流水入洞天窅豁欲(一作/相)凌臨¶
<pb:KR4h0022_WYG_243-9b>¶
闢險延北阜薙道陟南岑朝從山寺還醒醉動笑(集作/愁)¶
吟荷花十餘里月色攅湖林父老惜使君却欲速華簮¶
　　　酬漳州張九使君　　　　　前　人¶
故人窮越徼狂生起悲(集作/悲楚)愁山海萬里别草木十年¶
秋鞭(一作/鞍)馬廣陵橋出祖張漳州促膝墮簮珥闢幌戞¶
琳球短題自兹簡華篇詎能酬無階承明庭高歩相追¶
逰南方榮桂枝凌冬捨温裘猿吟郡齋中龍靜檀欒流¶
薜鹿莫猺洞網魚盧亭洲(集作/舟)心安處處安處處思遐¶
<pb:KR4h0022_WYG_243-10a>¶
陬¶
　　　酬張少尹秋日鳳翔西郊見寄¶
　　　　　　　　　　　　　　　耿　緯¶
鼎氣孕河汾英英濟舊勲劉生曾任俠張率自能文官¶
佐征西府名齊將上軍秋山遙出浦野鶴暮離羣逺恨¶
邊笳起勞歌騎吏聞廢闗人不到荒戍日空曛草木凉¶
初變隂晴景半分疊蟬臨積水亂燕入過(一作/高)雲麗藻¶
終思我衰髯亦為君閑吟寡和曲庭葉漸紛紛¶
<pb:KR4h0022_WYG_243-10b>¶
　　　酬田璫　　　　　　　　　前　人¶
同逰七祖後已是十年餘幾度曾相夢何時定得書日¶
高城影盡霜重柳條疎且對樽中酒千般總未如¶
　　　酬李校書端見贈(一作謝李/端見贈)　司空曙(見集/本)¶
緑槐垂(一作/初)穗乳烏飛忽憶山中獨未歸青鏡流年看¶
髮變白雲芳草與心違乍(一作/多)逢酒客春(一作/朝)逰慣久¶
别林僧夜坐稀昨日聞君到城闕莫將簮弁勝(一作/責)荷¶
衣¶
<pb:KR4h0022_WYG_243-11a>¶
　此詩二百五十四卷重出今已削去注異同為一作¶
　　　酬張芬有赦後見贈　　　　前　人¶
紫鳳朝銜五色書陽春忽布網羅除已將心變寒灰後¶
豈料光生腐草餘建水風烟収客淚杜陵花竹夢郊居¶
勞君故有詩相贈欲報瓊瑤恨不如¶
　　　答許五端公馬上口號　　　李　益¶
漫逐旌旗俱白首少逰京洛共緇塵不堪身外悲前事¶
強向盃中覔舊春¶
<pb:KR4h0022_WYG_243-11b>¶
　　　和王元二相避暑懷杜太保　李　端¶
艱難嘗共理海晏更相悲况復登堂處分明避暑時緑¶
槐千穗綻丹(一作/紅)藥一畨遲蓬蓽今何幸先聞大雅詩¶
　　　酬劉員外月下見寄　　　　章八元¶
夜凉河漢白巻箔出南軒過月鴻爭逺辭枝葉暗翻高¶
謡聞麗曲緩歩接清言宣室思前席行看拜主恩¶
　　　天柱隱所重答江州應物　　暢　當¶
寂寞一悵望秋風山景清此中惟草色翻意見人行荒¶
<pb:KR4h0022_WYG_243-12a>¶
徑饒松子深蘿絶鳥聲陽崖全帶日寛嶂偶通耕拙昧¶
難容世貧寒别有情煩君瓊玖贈幽懶百無成¶
　　　山居酬韋蘇州見寄　　　　前　人¶
孤柴泄烟處此中山叟居親雲寧有事耽酒詎知余水¶
定鶴飜去松敧峯儼如猶煩使君問更欲結深廬¶
　　　西亭暇日書懷十二韻獻上相公¶
　　　　　　　　　　　　　　　李夷簡¶
勝賞不在逺無然念𤣥(一作/冥)搜兹亭有殊致經始富人¶
<pb:KR4h0022_WYG_243-12b>¶
侯澄澹分沼沚榮廻間林邱荷香奪芳麝石溜當鳴球¶
撫俗來康濟經邦去咨謀寛明洽時論惠愛聞甿謳代¶
斵豈容易守城獲優悠文翁舊學校子產昔田疇琬琰¶
當佳什池䑓想舊逰誰言矜改作曾是日增脩憲省忝¶
陪属岷峨問徽猷提攜當有路勿使滯刀州¶
　　　奉酬李十一尚書大使西亭暇日書懷見寄十¶
　　　　二韻之作　　　　　　　武元衡¶
鼎鉉昔云忝西南分主憂烟塵開𤏡道旌節護蠻陬任¶
<pb:KR4h0022_WYG_243-13a>¶
重功不立(集作/無立)力微恩未酬據鞍慙齒髮責帥懼春秋¶
高德間(集作/聞)鄭履儉居稱晏裘三刀君入夢九折我廻¶
輈時景屢遷易兹焉期退休方追故山事豈謂台階留¶
遐挹清靜理眷言蘭杜幽一緘瓊玖贈萬里别離愁巴¶
嶺雲外没蜀江天際流懷賢耿遙思相望鳳池頭¶
　　　奉酬荆州嚴司空見寄　　　前　人¶
金貂再領三公府玉帳連封萬户侯簾捲青山巫峽曉¶
烟開碧樹渚宫秋劉琨坐嘯風清塞謝朓裁(集作/題)詩月¶
<pb:KR4h0022_WYG_243-13b>¶
滿樓白雪調高歌不得美人南國(集作/望)翠蛾愁¶
　　　甲午歲相國李相公有北園寄贈之作(集作/什)唫¶
　　　　翫歴時屢促酬答機務不暇未及卒(集作/報)章¶
　　　　今古遽分電波增感留墓劔於(集作/而)心許偶¶
　　　　鄰笛而意傷寓哀冥寞以廣遺韻云¶
　　　　　　　　　　　　　　　前　人¶
機事勞西掖幽懷寄北園鶴巢深更靜蟬噪斷猶喧仙¶
醖百花馥艷歌䨇袖飜碧雲詩變雅皇澤葉流根未報¶
<pb:KR4h0022_WYG_243-14a>¶
雕龍贈俄傷淚劒痕佳城開(集作/闗)白日夜(集作/哀)挽去(集/作)¶
(向/)青門禮命公台重烟霜壠樹繁天高不可問空使輔¶
星昏¶
　　　夏夜後園即事寄門下武相公¶
　　　　　　　　　　　　　　　李吉甫¶
結構非華宇登仙似古原僻殊蕭相宅蕪勝邵平園避¶
暑依南廡追凉在北軒烟霞霄外靜草露月中繁鵲遶¶
驚還止蟲吟思不喧懷君欲有贈宿昔貴忘言¶
<pb:KR4h0022_WYG_243-14b>¶
　　　和太常王卿立秋日即事　　盧　綸¶
山(集作/嵩)高雲日晴(集作/明)潘岳賦初成籬槿花無色堦桐¶
葉有聲絳紗垂簟靜白羽拂衣輕鴻鴈悲天逺龜魚覺¶
水清别絃添楚思牧馬動邊情田雨農官問林風苑吏¶
驚松篁終盛茂蓬艾自衰榮遙仰憑軒夕唯應苦(集作/善)¶
宋生¶
　　　和王倉少尹暇日言懷　　　前　人¶
清時多暇日况乃是夫君習靜通仙事書空閲籙(集作/篆)¶
<pb:KR4h0022_WYG_243-15a>¶
文劒飛終上漢鶴夢不離雲無限烟霄路何嗟跡未分¶
　　　和考功王員外杪秋憶終南舊居¶
　　　　　　　　　　　　　　　前　人¶
靜憶溪邉宅知君許謝公曉霜凝耒耜初日照梧桐澗¶
䑕喧藤蔓山禽竄石叢白雲當嶺雨黃葉遶堦風野果¶
垂橋上高泉落水中歡榮來自間羸賤往曾通月滿珠¶
藏海天清鶴在籠餘音如可寄願得隱牆東¶
　　　酬劉侍御春日見招(一作酬侯釗侍/御春日見寄)¶
<pb:KR4h0022_WYG_243-15b>¶
　　　　　　　　　　　　　　　前　人¶
清園君子居左右滿圖書三徑春自足一瓢歡有餘莎¶
庭成野席蘭藥是家蔬幽顯豈殊迹昔賢徒病諸¶
　　　酬孫侍御春日見寄　　　　前　人¶
經過里巷春同是謝家鄰顧我覺衰早荷君留醉頻松¶
高猶覆草鶴起慙縈塵如悟達人志患名非患貧¶
　　　和太常李主簿秋中山下别墅即事¶
　　　　　　　　　　　　　　　前　人¶
<pb:KR4h0022_WYG_243-16a>¶
清秋來幾時宋玉已先知曠朗霞暎竹澄明山滿池葺¶
橋雙鶴起收果衆猿隨韶樂今方奏雲林徒蔽虧¶
　　　酬韋渚秋夜有懷見寄　　　前　人¶
蕭條凉夜永秋草退(集作/對)衰顔露下鳥初定月明人自¶
閑獨悲無舊業共喜出時艱為問功成後同遊何處山¶
　　　酬李叔度秋夜喜相遇因傷闗東寮友䘮逝見¶
　　　　贈　　　　　　　　　　前　人¶
寒月照秋城秋風泉澗鳴過時見蘭蕙獨夜感衰榮酒¶
<pb:KR4h0022_WYG_243-16b>¶
散同移病心悲似逺行以愚求作友何德敢稱兄石(一/作)¶
(谷/)變波長急松枮藥未成怨看新髩色怯問故人名野¶
澤雲隂散荒原日氣生覉飛本難定非是惡絃驚¶
　　　酬李端長安寓居偶詠見寄　前　人¶
自别前峯隱同為外累侵幾年親酒㑹此日有僧尋學¶
稼功還棄論邊事亦沉衆歡徒滿目專愛久離心覽鏡¶
絲垂鬢彈絃淚灑琴訪田悲洛下寄宅憶山隂薄溜浸¶
青石横雲架碧林壞簷藤障密衰棟棘籬深流散俱多¶
<pb:KR4h0022_WYG_243-17a>¶
故憂傷併在今為當俟高躅歸止共抽簮¶
　　　奉和陜州十四翁中丞寄雷州二十四翁司户¶
　　　　　　　　　　　　　　　前　人¶
聮飛獨不前逈落海南天賈傅竟行矣邵公唯泫然瘴¶
開山更逺路極水無邊沉劣本多感况聞原上篇¶
　　　酬陳翃郎中冬日攜柳郎竇郎歸河中舊居見¶
　　　　寄　　　　　　　　　　前　人¶
三旬一休沐清景滿林廬南郭羣初(一作/儒)從東牀兩客¶
<pb:KR4h0022_WYG_243-17b>¶
居晨煙浮雪野麥隴潤氷渠斑白皆持酒蓬茅盡有書¶
終期買寒渚同此利蒲魚¶
　　　酬包佶郎中覽拙巻後見寄　前　人¶
令伯支離晩讀書豈知詞賦稱相如狂逢花木無新思¶
拙伏溪源損舊居禁路看山珂自緩雲司翫月夜應初¶
沉幽敢望金門召空愧巴歈問子虚¶
　　　酬李益　　　　　　　　　前　人¶
戚戚一西東十年今始同可憐歌酒夜相問兩悲翁¶
<pb:KR4h0022_WYG_243-18a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_243-18b>¶
　¶
　¶
　¶
　¶
　¶
　¶
　¶
　文苑英華卷二百四十三¶
