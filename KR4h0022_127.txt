# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:41.587222
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百二十七
<pb:KR4h0022_WYG_127-1a>¶
欽定四庫全書¶
　文苑英華巻一百二十七　　宋　李昉等　編¶
　逰覧一¶
　　閒逰賦一首　　　　　　逰廟山賦一首¶
　　楚望賦二首　　　　　　望賦一首¶
　　　閒逰賦(并/序)　　　　　　　　　徐　魁¶
余嘗讀易至謙豫二卦乃廢書而歎曰嗟乎天道其何¶
逺哉故逍遥山阿内身外物自保幽靜庶無悔吝遂援¶
<pb:KR4h0022_WYG_127-1b>¶
毫命牘賦閒逰之章云爾¶
夫居幽而思逺兮固先逹之所言吾乗方以靜拙兮亦¶
自得於丘園羡馬蹄之踐雪兮憐澤雉之處樊朅歸來¶
以遂志兮豈榮華之足敦傍山阿而葺宇兮即樹楥而¶
啓門爾其山則盤紆深沉穹窿杳靄下枝廻溪上㵼懸¶
瀨絶峯交竦深林縈帶魚鳥歘以來往煙雨紛其雜㑹¶
喧以騰倚之獸䕃以偃蹇之木百藥爭妍千芳競馥紫芝所¶
業黄精所畜𤣥猨逰嘯於隂杖(疑作/枝)惠風徘徊於陽谷¶
<pb:KR4h0022_WYG_127-2a>¶
潤(疑作/澗)綿靡而成文泉暾鏡而自肅若乃春華既落秋¶
實就成翔雲亹亹流月亭亭髙蝉嘶韻𤣥鳥辭楹氣凄¶
清而開朗露溧冽而含清或傍徨乎松壑亦偃息乎林¶
扄覧五聖之餘軌酌三古之遺經信居謙而履福如在¶
豫而忘鳴遵養性於黄術鍳止足於老生欣松屑之可¶
餌難(一作/歎)黄金之未成至乎身乖俗偶志罷世紛坐隣¶
沙雪卧接煙雲耿長霜(一作/宵)而未寐乍含咏以成文傷¶
孤鴈之失伴懷哀鵠之離羣何物類之多感鬱予懐其誰¶
<pb:KR4h0022_WYG_127-2b>¶
語希體逸而心廣願飄然而高舉美人兮巖阿芳菲兮襲予天¶
奄冉其將暮山蕭條而無侣發清琴以輔志操長歌以延佇¶
歌曰上幽岫兮得所欽山蔬陳兮桂酒斟嗟草木兮洛¶
(疑/)春心悼日月兮逰(疑/)相尋貴龍鳳兮就高深悦張邴¶
兮託蕭森歌響既畢月已沉乃擁荷蓋命漢舟越蘭渚¶
泛滄流意超遥其誰恨何俗累之為憂傷路人之狹隘¶
聊放心以閒逰¶
　　　　逰廟山賦(并/序)　　　　　　　　　王　勃¶
<pb:KR4h0022_WYG_127-3a>¶
𤣥武山西有廟山東有道君廟蓋幽人之别府也長蘿¶
巨樹梢翳雲日王子馭風而逰泠然而喜益懷霄漢之¶
舉而忘城闕之戀矣思欲攀洪崖於煙道邀羡門於天¶
路仙師不在(集作/存)壯志徒爾俄而泉石移景秋隂方積¶
松柏群吟悲聲四起背鄉闗者無復四時之策焉嗚呼¶
有其志無其時則知林泉有窮路之嗟(集作/哭)煙霞多後¶
時之歎不其悲乎遂作賦曰¶
陟彼山阿積石峩峩亭臯千里傷如之何啓松崖之密¶
<pb:KR4h0022_WYG_127-3b>¶
䕃攀桂岊之崇柯隔浮埃於地絡披顥氣於天羅爾其¶
緑巖分徑蒼岑對室菌軒丹糺芝塲翠密俯泉石之清¶
泠臨風颷之瑟䫻仰紺臺而携手望清都而容(集作/屈)膝¶
躡霞岡於玉砌歩雲岊於金壇懷妙童於真女想青螭¶
及碧鸞情恍恍而將逸心迴迴而未安見丹房之晩晦¶
知紫洞之宵寒既而霧昏千障煙浮四野恨流俗之情¶
多痛飛仙之術寡驅逸思於方外跼髙情於天下使蓬¶
瀛可得而宅焉何必懷於此都也亂曰已矣哉吾誰欺¶
<pb:KR4h0022_WYG_127-4a>¶
林壑逄地煙霞失時託宇宙兮無日俟鸞虬兮未期他¶
鄉(集作/邦)山水(集作/谷)秪令人悲¶
　　　楚望賦(并/序)　　　　　　　　李　嶠¶
序曰登髙能賦謂感物造端者也夫情以物感而心由¶
目暢非力覧無以寄杼軸之懷非髙逺無以開沉鬱之¶
緒是以騷人發興於臨水柱史詮妙於登臺不其然歟¶
蓋人禀情性是生哀樂思必深而深必怨望必逺而逺¶
必傷千里開年且悲春目一葉早落足動秋襟坦蕩忘¶
<pb:KR4h0022_WYG_127-4b>¶
情臨大川而永息憂喜在色陟崇岡以累歎故惜逝慜¶
時思深之怨也摇情蕩慮望逺之傷也傷則感遥而悼¶
近怨則戀始而悲終逺節𢎞人且猶軫念苦心志士其¶
能遣懷是知青山之上每多惆悵之客白蘋之野斯見¶
不平之人良有以也余少歴難(疑/艱)虞晩就推擇揚子甘¶
泉之嵗潘生秋興之年曽無侍從之榮顧有池籠之嘆¶
而行藏莫寄心跡罕并嵗月推遷志事遼落栖遑卑辱¶
之地窘束文墨之間以此為心心可知矣縣北有山者¶
<pb:KR4h0022_WYG_127-5a>¶
即禹貢所謂岐東之荆也岧嶤髙敞可以逺望余簿領¶
之暇蓋嘗逰斯俯鏡八川周睇萬里悠悠失鄉縣處處¶
尺(疑/)雲煙不知悲之所集也嵗聿云暮逰子多懷援筆¶
慨然遂為賦云爾¶
眇乎忽然髙山之顛露團團而濕草風烈烈而鳴泉對¶
蒼茫之寒日聽蕭索之悲蝉廟(疑/)獨處而無晤吾凝睇¶
乎八埏於是繁懷載紆積慮未豁生逺情於地表起遥¶
恨於天末霜盡川長雲平野濶恨逰襟之造(疑作/浩)蕩憤¶
<pb:KR4h0022_WYG_127-5b>¶
覉怨之協(疑作/忉)怛寂焉長想倐若有亾固將言而已歎¶
信無哀而自傷撫余情之増軫悼人事之多戚曽浮促¶
之㡬何而思緒之纒邈思何憂而不入心何慮而不攅¶
雖感目之一致終寄懷而百端若乃平原杳兮千里春晴¶
山香(疑/)兮萬里親(疑作/新)迷故鄉之處所㓕愛舊之聲塵¶
願寄言而靡託思假翼而無因徒極睇而盡思終夭性¶
而傷神或復天髙朔漠氣冷河闗漢塞鴻度呉宫鷰還¶
對落葉之驅影怨浮雲之慘顔爾乃永眺無見端居不¶
<pb:KR4h0022_WYG_127-6a>¶
聊(音/留)愴歸軒之寂寂傷逺客之悠悠月臨城曉風送邉¶
秋唳鶴(二字/疑)聞兮炯不寐凝笳動兮此夜愁及夫寒野¶
蕭條空山寂寥目鄢郢而途眇指邯郸而路遥傷永離¶
兮浦曲訣逺送兮河橋眺平蕪之漫漫瞻逺樹之迢迢¶
仡然直視嗌矣魂銷形將槁木同植心與飛蓬共飄至¶
如隴上從軍漢(疑/)陽讁戍挿羽朝急要鞭夜赴黯黯塞¶
雲蒼蒼闗樹甘埋影於異城蹔囬首於歸路魂逝兮邑¶
里目斷兮煙霧歩將前而後(疑作/復)留望欲罷而還顧覩¶
<pb:KR4h0022_WYG_127-6b>¶
驚塵之欻起見征羽之將度泉石愴而増咽行旅悲而¶
失措亦有擣衣思婦織錦懐人看粉黛兮無色視桃李¶
兮非春君去兮還無期妾心兮私自悲高臺四望杳無極¶
天(疑/衍)天涯一去何君(疑/衍)盡時天涯兮綿綿問道路兮將¶
幾千朝朝暮暮綺忩前長懷此恨終永年若夫覉旅失¶
職之人放逐流離之客羌抱恨而誰許(疑作/訴)塊緘愁而¶
不擇(疑/)於是窮澤際天滄流拂漢属榮悴兮時改遇炎¶
凉兮節换莫不瞻草木而孤絶向風煙而永歎故夫望¶
<pb:KR4h0022_WYG_127-7a>¶
之為體也使人慘悽伊鬱惆悵不平興廢思慮震蕩心¶
靈其始也罔兮若有求而不致也悵乎若有待而不至¶
也悠悠揚揚似出天壌而渉雲莊逡逡廵廵若失其守¶
而忘其真羣感方興衆念始并既情招而思引亦目受¶
而心傾浩兮漫兮終逾逺兮肆兮流兮宕不返兮然後¶
精廻(疑/)魄亂神璽至(二字/疑)否憂憤總集莫能自止雖剛¶
悍武力之夫法度禮容之至(作/志)孰不解威失毅廢綱遺紀¶
祝(疑/衍)借使&KR0034;(疑/據)河負海牛山之美可逰左江右湖京臺¶
<pb:KR4h0022_WYG_127-7b>¶
之樂難忘(闕/)　　　邈千秋金石悲兮綺羅傷(一作/相)顧¶
山川以永慨邀山月而詎央若乃羊公愴惻於峴山孔¶
宣憫然於曲阜王生臨逺而沮氣顔子登高而白首惟¶
夫作聖明哲寛和敦厚亦復怛色愀容喪精亐(疑/)夀故¶
望之感人深矣而人之激情至矣必也念終懐始感往¶
悲來㳂未形而至造思繫無而生哀此懽娛者所以易¶
情而慨慷達識者所以凝慮而徘徊者也¶
　　　第二(并/序)　　　　　　　　　劉禹錫¶
<pb:KR4h0022_WYG_127-8a>¶
予既謫于武陵其地故郢之裔邑與夜郎諸夷錯繫乎¶
天者隂伏陽驕繫乎人者風巫氣寙是以囂雰(一作/霧)浮¶
浮利于樓居城之麗譙實隣所舎四垂無蔽萬景坌入¶
因道其逺邇所得為楚望賦云¶
翼軫之野祝融所司隂廹而專專實生沴天濡而雺土¶
洩而泥氣罕淑清兮淫氛曀曀(四字一作/漫淫氛曀)中人之體兮¶
為瘥為瘵(一作/廢)以曠滌煩兮利居髙于物外我卜我居¶
於城之隅宛在藩落麗譙渠渠四阿垂空洞户發樞眸¶
<pb:KR4h0022_WYG_127-8b>¶
子不運坐陵虛無嵗更周流時極慘舒萬象起滅森來¶
貺予櫺軒之外羣山巃嵸岡陵靡陁勢若相拱出雲見¶
怪窈蔚森聳露夕霞朝望如飛動簷廡之下大江澒洞¶
支流合輸泄入雲夢羲和望舒出没兩涯涵泳之族聱¶
取㰹呀秋水灌盈漩石飄沙流枿軒昂舞于盤渦逮及¶
收潦澹如醁醽白石磷磷倒影羅生蘋末風起有文無¶
聲悠逺煙綿與空蒼然湘沅之春先令而行臈月寒盡¶
温風發榮土膏如濡言鳥嚶嚶三星嘒其曉中植物䬃¶
<pb:KR4h0022_WYG_127-9a>¶
以飄英雲歸髙唐草蔽洞庭目與天盡神將化并圓方¶
相函逰氣杳冥熈熈藹藹藻餙羣形枿樹同丘積空凝¶
青環洲曲塘含景曜明恢台之氣發于春季渉夏如鑠¶
逮秋愈熾土山焦熬止水漫沸翔禽跕墮呀喙(一作/咮)垂¶
翅曦赫歊蒸陽極召(一作/反)隂二儀交精下上相歆雲興¶
天際歘若車盖凝矑未瞬彌漫霮䨴驚雷出火喬木糜¶
碎殷地爇空萬夫皆廢懸霤綆縋日中見沫移晷而收¶
野無完塊少隂之中景物澄鮮丹葉星房燭耀(一作/輝)川¶
<pb:KR4h0022_WYG_127-9b>¶
原夕月既望曜(一作/躍)于丹泉上鏡下氷湔塵濯煙宿麗¶
潜芒獨行髙躔皓(一作/皎)一氣之悠悠潔有形而溢清𤣥¶
杳㣲(一作/徴)明以斐斖想逰目於化先夜無朕以徂征¶
金霞暈乎海壖明星方揚斜漢西懸璿柄如墮半沉層¶
(一作/曽)瀾雞啁唽而晨鳴兮日荏苒以騰晶動植瞭兮已¶
分山川鬱乎不平復人寰之諠卑洶浩浩以營營追向¶
時之景光不可驟得以再更意華胥之夢還猶(一作/獨)彷¶
像而馳精日次于房天未降霜百卉猶(一作/獨)澤水泉收¶
<pb:KR4h0022_WYG_127-10a>¶
脉故道朘(音/宣)削衍為廣斥水禽嬉戱引吭伸翮紛驚鳴¶
而决起捨綵翠于砂礫時北風振槁揚埃蕭條邉聲與¶
鴈俱來寒氛委積萬竅交激楚雲改容飛雨凝滴灑林¶
逓響淅瀝梢槭飛電照雪以騰光柔蔬傲霜而透坼躔¶
次殊氣川谷異冝民生其間俗鬼言夷招三閭以成謡¶
德伏波而搆祠投粔籹以鼔檝豢鱣魴而如蟻蟠木靚¶
深孽妖慿之祈年去厲於蠲敬祗擊鼔肆筵河(一作/阿)旁¶
水湄薦誠致祝却落躨跜渚居鱻食大掩水物罟張餌¶
<pb:KR4h0022_WYG_127-10b>¶
啗不可遁伏顯舉潜縋晝撞夜觸設機沉深如拾于陸¶
彼逰鯈之瑣類咸跳脫於窘束雖三趾與六眸時或加¶
乎一目亦有輕舟拖綸往復軒輊泛浮馴鷗相逐暮夜¶
澄寂嘯歌羣族傖音俚態幽怨委曲逗踈柝於江城引¶
哀猨於山木巢山之徒抨(一作/捽)木開田灼龜伺澤兆食¶
而焮鬱攸起于巖阿騰絳氣而蔽天熏歇雨濡(一作/澤)頴¶
垂林顛盗天和而藉地勢諒無勞而有年罷士閒人逸¶
為末作求金渚涘淘汰瀺灂流注濻沱(一作/隤池)繁光熠爚¶
<pb:KR4h0022_WYG_127-11a>¶
貪賈來貿發于懷握無翼而飛潤于豐屋哂耘耕之悒¶
悒徒胼胝以自鞠我處層軒日星廻還閱天數而視民¶
風百態變見乎其間非耳剽以臆說兮固幽求而縱觀¶
觀物之餘遂觀我生何廣覆與厚載豈有形而無情髙¶
莫髙兮九閽逺莫逺兮故園舟有檝兮車有轄江山(一/作)¶
(上/)坐兮不可越吾又安知其所如怳臨髙以觀物¶
　　　望賦　　　　　　　　　　劉禹錫¶
邈不語兮臨風境自外兮感從中明晦轉續兮八極鴻¶
<pb:KR4h0022_WYG_127-11b>¶
蒙(集作/濛)上下交氣兮羣生異容發孤照於寸眸騖遐情¶
乎太空物乗化兮多象人遇時兮不同嗟乎有目者必¶
騁望以盡意當望者必縁情而感時有待者瞿瞿忘懷¶
者熈熈慮深者瞠然若䘮樂極者冲然無違外徙倚其¶
如一中糺紛兮若斯望如何其望㝡樂睎慶霄兮遡阿¶
閣如雲兮天顔咫尺如草兮臣心踴躍扇交翟兮葳蕤¶
旗升龍兮蠖略日轉黄道天開碧落凝瑞景於庭樹掬¶
非煙於殿幕望如何其望且懽登㶚岸兮見長安紛擾¶
<pb:KR4h0022_WYG_127-12a>¶
擾兮紅塵合鬱葱葱兮佳氣盤池象漢兮昭囬城依斗¶
兮䦨干避御史之騘馬逐倖臣之金丸望如何其望攸¶
好宗萬靈兮越四隩漢帝仙臺兮秦皇海嶠霓裳踊(一/作)¶
(踴/)于河上馬跡窮乎越徼紫氣度闗而斐亹神光屬天¶
而照耀睆眷眷以馳精聳專專而觀妙望如何其望有¶
形視蠢蠢兮窮㝠㝠楚塞氛惡兮蕭闗燧明暈籠孤月¶
兮角奮長庚沙長(一作/多)似雪磧有疑城煙雲非女子之¶
氣草木盡王者之兵審曳柴之虛警破來騎之先聲信¶
<pb:KR4h0022_WYG_127-12b>¶
有得於風鳥亦(一作/示)無言於斾旌望如何其望且慕恩¶
意隔兮年光度雕輦已辭兮金屋何處長信草生兮長¶
門日暮候翠華之儻來仰𤣥天以自訴况復湘水無還¶
章(一作/漳)河空注淚染枝葉香餘紈素風蕭蕭兮北渚波¶
煙漠漠兮西陵樹夫不歸兮江上石子可(一作/河)見兮秦¶
原墓拊(一作/拍)琴飜朔塞之思(一作/音)挾瑟指邯郸之路望¶
如何其望最傷俟環玦兮思帝鄉龍門不見兮雲霧蒼¶
蒼喬木何許兮山髙水長春之氣兮悅萬族獨含嚬兮¶
<pb:KR4h0022_WYG_127-13a>¶
千里目秋之景兮懸清光偏結憤兮九迴腸羡環拱於¶
白榆惜馳暉於落棠諒衝斗兮誰見伊戴盆兮何望(平/聲)¶
豈止蘇武在胡管寧浮海送飛鴻之滅没附隂火之光¶
彩鶴頸長引烏頭未改恨已極兮平原空起何時兮東¶
山在永望如何傷懷孔多降將有依風之感宫人成意¶
(一作/憶)月之歌歌曰張衡側身愁思久王粲登樓日廻首¶
不作渭濵垂釣臣羞隨(一作/為)洛陽拜塵友¶
　　凢一作皆集本¶
<pb:KR4h0022_WYG_127-13b>¶
　¶
　¶
　¶
　¶
　¶
　¶
　¶
　文苑英華巻一百二十七¶
