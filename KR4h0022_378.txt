# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:48.252043
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百七十八
<pb:KR4h0022_WYG_378-1a>¶
欽定四庫全書¶
　文苑英華巻三百七十八　宋　李昉等　編¶
　識行¶
　　行難一篇　　　　　　交難說一篇¶
　　述行一篇¶
　雜製作¶
　　祗園寺净土院志一篇　植松論一篇¶
　　觀市一篇　　　　　　觀博一篇¶
<pb:KR4h0022_WYG_378-1b>¶
　　骰子選格序一篇　　　植蘭說一篇¶
　　止妬一篇¶
　　識行¶
　　　行難　　　　　　　　　　韓　愈¶
或問行孰難曰捨我之矜從爾之稱孰能之曰陸先生¶
叅何如曰先生之賢聞於天下是是而非非貞元中自¶
越州徵拜祠部員外郎京師之人日造焉閉門而拒之¶
滿街某嘗往間客(一作/賔)席坐定先生矜語其客曰某胥¶
<pb:KR4h0022_WYG_378-2a>¶
也某啇也其生某任之其死某誄之某與某可(一作/何)人¶
也任與誄也非罪歟皆應曰然愈曰某之胥某之商其¶
得任與誄也有由乎抑有罪不足誄而任之耶先生曰¶
否吾惡其初不然任與誄也何尤愈曰苟如是先生之¶
言過矣昔者管敬子取盗二人為大夫於公趙文子舉¶
管庫之士七十有餘家夫惡求其初先生曰不然彼之¶
取者賢也愈曰先生之所謂賢者大臤貝歟抑賢於人之¶
賢歟齊也晉也且有二與七十焉而可謂今之天下無¶
<pb:KR4h0022_WYG_378-2b>¶
其人耶先生之選人也已詳先生曰然愈曰聖人不世¶
生(集文粹/作出)賢人不時出千百嵗之間儻有焉不幸而有¶
出於胥商之族者先生之説傳吾不忍赤子之不得乳¶
於其母也先生曰然他日又往坐(集無/坐字)焉先生曰今之¶
用人也不詳位乎朝者吾取某與某而已在下者多于¶
朝凡吾與者若干人愈曰先生之與者盡於是乎其皆¶
賢乎抑猶有舉其多而沒其少者乎先生曰固然吾敢¶
求於(集作/其)全愈曰由宰相至執事凡幾位由一方至一¶
<pb:KR4h0022_WYG_378-3a>¶
州凡幾位先生之得者無乃不足充其位也耶不早圖¶
之一朝而舉焉今雖詳(集有且/㣲二字)其後用也必粗先生曰¶
然子之言孟軻不如¶
　　　交難説　　　　　　　　　李　觀¶
交之難兮久矣且苟合兮為耻昔人病於無友嗟友不¶
可以已矣絶壑萬丈&KR0008;&KR0008;(集作/鏗鏗)龍吟𤣥雲遂興六合為¶
陰碧山嵌空虎嘯其中百獸悍慄歘然(集作/焉)長風夫物¶
以類感何感不致交以心契何心不契(此處/疑衍)何心不秘¶
<pb:KR4h0022_WYG_378-3b>¶
然執可久之契先古稱利(集作/制)言求於斯不可易易二¶
氣陶甄曰人是先足矩地首規天大樸摧頹六情入焉¶
一與一奪失(集作/䘮)其自然積有億年人增險難(集作/艱)使¶
我行無所之居無所安㳺(集作/末)流濺濺潰我素源源無¶
清流棄沉逐浮作(集作/詐)色自伐偽心相求睢盱竭歡未¶
竟成讐一日銷落連如凉秋其(集作/朝)榮無遺俗態豈留¶
獨見神岳寒栢千尋無儔直天而生髙畧(集作/干)斗牛下¶
睨群植匪堪與謀(集作/侔)何者為交窮逹不偷樂亦同樂¶
<pb:KR4h0022_WYG_378-4a>¶
憂亦同憂生死循環其道率由破産之(集作/作)惠不相為¶
酬如斯之謂也昔夷吾九合之䇿知者不孤巨卿千里¶
之哭今也(集作/人)則無石父觧縳於齊相智罃負慙於賈¶
夫行(集作/信)㣲其可有(集作/及)乎知我則友何㣲之居(集作/拘)¶
古之奉交多(集作/都)不獲全耳餘之初刎頸慨然隐憫就¶
辱激昻自堅及其據兵而坐勢不相果白刄可吹(集作/追)¶
赤心乃携憑怒相殺氣干虹蜺嗚呼噫戯也交之難兮¶
(二字集/作以利)苟合忿深咆哮余當識(集作/常戒)之不妄語交矧今¶
<pb:KR4h0022_WYG_378-4b>¶
之人兮無異(二字集/作實)䝉虺&KR1340;是故獨處兮而悲蠨蛸冀¶
幸歟(集作若/及者)可振予願言與隣驂吾相之駕捧仲尼之¶
輪義者有其義仁者師其仁不其仁不其善(疑作/義)歟何¶
滯於斯憂辛¶
　　　述行¶
噫聖人之所能而賢人所難曰徳徳不愧則脩立之事¶
著矣琛每究聖人旨顯而㣲隐而著義譲以表其外徳¶
行以明其内恩信以招其賢寛惠以廣其物剛毅以將¶
<pb:KR4h0022_WYG_378-5a>¶
其志温柔以制其勇去義譲則父子之道乖捨徳行則¶
君臣之志缺廢恩信則朋友之道墜亡寛惠則刑法之¶
政弊用剛毅則勇果之心遂斥温柔則和弱之旨怠六¶
者聖人之尊賢人之難也所以堯舜而治丹均而廢禹¶
湯得堯舜之道桀紂蕪禹湯之化是則徳行義譲恩信¶
剛柔偕隨時而晦明也吁以偶為己任以利為己友(一/作)¶
(反/)夫如是雖冠帶儼然事虚美於寰宇下具年足之一¶
氣爾烏異沭猴而冠者耶徳行可置宜乎哉¶
<pb:KR4h0022_WYG_378-5b>¶
　　雜制作¶
　　　祗園寺净土院志　　　　　梁　肅¶
祗園精舍净土院者沙門常輝觀佛三昧之所也按契¶
經西方極樂界曰有佛(集作有/佛曰)無量壽如來誕敷本願¶
爰宅彼土垂拱東向以提群生如想念者利有攸往往¶
而至者住不退地至矣哉盖出世之康衢三乗之舟楫¶
也原夫真俗同體聖凡一貫随心升降見境差别於是¶
深静(集作/染静)相形依正相成離為百界合成一念如來以¶
<pb:KR4h0022_WYG_378-6a>¶
其然也故因其所習視其所安随所感化示所依處無¶
量壽國盖所示之一歟有若觀心佛二者不來不往誰¶
縛誰解如是觀者生之上也如是如見(集無如/見二字)信解觀¶
念漸純生之次也繋縁(闕/)事厭染懐净又其次也或近¶
或逺或真或假值佛聞法同歸一地此西方教所以為¶
至也或者以為法有相空不可得生彼界者與斯土何¶
以異是不知佛意逺矣輝既脩此道塲懼昧者不知所¶
以然因命我紀之¶
<pb:KR4h0022_WYG_378-6b>¶
　　　植松論　　　　　　　　　符　載¶
楚國主人嗜材搴異有樹美松於庭者培沃土灌甘澤¶
根柢深固柯葉暢逹居二三年起盈尺挺於累丈始筳¶
筯大於拱抱髙姿傑然若陵重芬主人方凝睇結意曰¶
是可采之矣將行斧焉客有遇之者曰噫其甚也是木¶
有戞雲之姿有搆厦之材䋲墨太速恐夭其理今植於¶
庭除之間充耳目之翫尚見狎近氣色不振若徙於嵩¶
岱之間沆瀣之華注於内日月之光薄於外祥鸞嗷嗷¶
<pb:KR4h0022_WYG_378-7a>¶
戯其上流泉湯湯鳴其下巖岫重複漠漠然清净靈風¶
四起聲掩竽籟是時也當境勝神王拔地千丈大(疑/衍)根¶
實黃泉枝摩青天則可以柱明堂而棟大厦也豈暇曠¶
之㫖捨此而取其榱桷棼橑哉主人曰客言雖濶而無¶
岸然余終能大之矣¶
　　　觀市　　　　　　　　　　劉禹錫¶
由命士已上不入於市周禮有焉乃今觀之盖因也元¶
和二年沅南不雨自季春至於六月毛澤將盡郡守有¶
<pb:KR4h0022_WYG_378-7b>¶
志于民誠信而雩遂徧山川方社又不雨遂遷市于城¶
門之逵余得自麗譙而俯焉肇令下之日布市籍者咸¶
至夾軌道而介分次焉其左右前後班間錯跱如在闤¶
闠制其列區榜楬價名物參外夷之貨馬牛有牽(集作/緯)¶
私屬有閑在巾笥者緘文及素焉在几閣者&KR0008;彤及質¶
焉在筐筥者白黒巨細焉業于饔者列饔膳(集作/饎)陳䴵¶
餌而苾然業于酒者舉酒旗滌盃盂而澤然鼓刀之人¶
設髙爼觧豕羊而赫然華實之毛畋魚之生交蜚走錯¶
<pb:KR4h0022_WYG_378-8a>¶
水陸群狀夥名入隧而分韞藏而待價者負挈而求沽¶
者乗射其時者竒贏以游者坐賈顒顒行賈遑遑利心¶
中驚貪目不瞬於是質劑之曹較固之倫合彼此而騰¶
躍之易(集作/冐非)良苦於(集作/之非)巧言斁量衡於險手杪忽之¶
差鼓舌傖儜詆欺相髙詭態橫出鼓囂譁坌煙埃奮羶¶
腥壘(集作/疊)巾履囓而合之異致同歸鷄鳴而争赴日午¶
而駢闐萬足一心恐人我先交易而退陽光西徂幅員¶
不移徑如初中無求隟地俱唯(集作/為)守犬鳥烏樂得腐¶
<pb:KR4h0022_WYG_378-8b>¶
餘是日倚衡而閲之感其盈虚之相尋也速故著于篇¶
云¶
　　　觀博¶
客有以博戯自任者速(集作/遲)余觀焉初主人執握槊之¶
器寘於廡下曰主進者要者約之既揖譲則(集作/即)次有¶
博齒齒異乎古之齒其制用骨觚稜四均鏤以朱墨耦¶
而合數取應暮月視其轉止依以争道是制也通行之¶
久矣莫詳所祖以其用必投擲故以(專/)投設之是日客¶
<pb:KR4h0022_WYG_378-9a>¶
抵骨於局且祝之曰其來如趣(集作/趨)其去如脱事先趦¶
趄命中無蹉跌無從彼呼無俾(集作/戾)我怛分曹道廹自¶
旦至于日中昃而率與所祝異焉客視骨(集作/祝)如有情¶
焉或憑焉悉詈之不洩又從而齕囓蹂躪之莫顧其十¶
目之咍譲也乃曰非余術之不工是朽骼者不余畀也¶
請刷耻于奕棋主人促命燭以續之騖神嘿計巧竭智¶
匱主進者書勝負之數于牘視其所䘮又倍前籍焉觀¶
者曰以夫人之&KR0310;心亦將詬棋而柢枰矣既乃恬而不¶
<pb:KR4h0022_WYG_378-9b>¶
恤&KR0956;然有失鵠求身之色人咸異之子劉子曰先人者¶
制人博投是已從人者制於人枯棋是已二者豈有數¶
存乎其間哉何處之勢異耳是知當軸者易生嫌而退¶
身者易為譽易生之嫌不足貶也易為之譽不足多也¶
在(集作/亦)辯其所處而已¶
　　　骰子選格序　　　　　　　房千里¶
古之序班位列爵禄非獨以理萬民摠百事且用以别¶
白賢不肖堯為君舜為相其下有共鯀焉成王為君周¶
<pb:KR4h0022_WYG_378-10a>¶
公為相其下有管蔡焉舜周公之貴非幸也宜也共鯀¶
管蔡之殛放非不幸也宜也故賢者宜進之雖已貴益¶
其禄厚其爵不為幸不肖者宜退之雖已賤奪其廪削¶
其秩不為歉由是人用自勵遷善去惡强奮自篤後代¶
衰㣲升於上者不必賢沉於下者不必愚得不必功失¶
不必過賢者知其善不足恃耻比肩而趨故賢未嘗進¶
不肖者知其惡不果棄(文粹有/惟字)奮臂而逞故不肖未嘗¶
退有賢者退人雖心知之卒無奈何且曰非人也命也¶
<pb:KR4h0022_WYG_378-10b>¶
有不肖者進人雖心知之又(文粹有/益字)無可奈何亦曰非¶
人也命也以是善不勸而惡不悛率曰付(文粹/作賦)諸命而¶
已矣果如是聖人所謂仁誼忠信者何足道哉姑徵其¶
有命無命耳悲夫斯後代之不可復古豈不由是也開¶
成三年春予自海上北徙舟行次洞庭之陽有風甚急¶
繫船野浦下三日遇二三子號進士者以六骼(文粹/作骰)雙¶
雙為數(文粹/作戯)更投局上以數多少為進身職官之差數¶
豐貴而約賤卒局座客有為尉掾而止者有貴為相臣¶
<pb:KR4h0022_WYG_378-11a>¶
將臣者有連得美名而後不振者有始甚㣲而歘升于¶
上位者大凡得失酷似前所謂不繫賢不肖但&KR0114;其偶¶
不偶耳逹人以生死為勞息萬物為一焉果如是吾今¶
之貴者安知其不果賤哉彼真為貴者乃數年之榮耳¶
吾今貴者亦數刻之樂耳雖久促稍異其歸於偶也同¶
列禦冦叙穆天子夣遊(集作/事字)近者沈拾遺述枕中事彼¶
皆異類㣲物且猶竊爵位以加人或一瞬為數十嵗吾¶
果斯人也又安知數刻之樂果不及數年之榮耶因條¶
<pb:KR4h0022_WYG_378-11b>¶
所置進身職官遷黜之目為骰子選格序¶
　　　植蘭說　　　　　　　　　楊　䕫¶
或種蘭荃鄙不遄茂乃法圃師汲穢以溉而蘭净荃㓗¶
非頓乎衆莽苖既驟悴根亦旋腐噫貞哉蘭荃歟遲發¶
舒守其元和雖瘠而茂也假雜壌亂天真雖沃而斃也¶
守真介而擇禄者其蘭荃乎樂滛亂而偷位者其雜莽¶
乎受莽之偽爵者孰若龔勝之不仕耶食述之僣禄者¶
孰若管寧之不位耶嗚呼業圃者以穢為主而後見龔¶
<pb:KR4h0022_WYG_378-12a>¶
管之正¶
　　　止妬¶
梁武平齊盡有其内獲侍兒十餘軰頗娯於目俄為郗¶
后所察動止皆有隔抑抝其憤恚殆欲成疹左右識其¶
情者進言曰臣嘗讀山海經云以鶬鶊為膳可以療其¶
事使不忌陛下盍試諸梁武從之郄茹之後妬減殆半¶
帝愈神其事左右復言曰願陛下廣羞諸以遍賜羣臣¶
使不才者無妬於有才挾私者不妬於奉公濁者不妬¶
<pb:KR4h0022_WYG_378-12b>¶
其清貪者不忌其㢘俾其惡去勝忌前皆知革心亦助¶
化之一端也帝深然其言將詔虞人廣捕之㑹方崇内¶
典誡於血生其議遂寢¶
　¶
　¶
　¶
　¶
　文苑英華巻三百七十八¶
