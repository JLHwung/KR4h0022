# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.975521
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百一
<pb:KR4h0022_WYG_301-1a>¶
欽定四庫全書¶
　文苑英華巻三百一　　　宋　李昉等　編¶
　悲悼一(僧/附)¶
　　追述三十七首¶
　　　沈約十首　　　　　陳子昂七首¶
　　　張説五首　　　　　杜甫八首¶
　　　高適四首　　　　　僧靈一三首¶
　　　悼亡(見三百/二巻)　　　　　　　沈　約¶
<pb:KR4h0022_WYG_301-1b>¶
　　懐舊九首¶
　　　傷王融　　　　　　　　　前　人¶
元長秉竒調弱冠慕前踪眷言懐祖武一簣望成峯塗¶
艱行易跌命舛志難逄折風落迅羽流恨滿青松¶
　　　傷謝朓　　　　　　　　　前　人¶
吏部信才傑文風振竒響調與金石諧思遂風雲上豈¶
言&KR0466;霜質忽隨人事往尺璧爾何寃一日(類聚/作旦)同丘壤¶
　　　傷庾杲之　　　　　　　　前　人¶
<pb:KR4h0022_WYG_301-2a>¶
右率馥時譽秀出冠朋僚聳茲千仞氣振此百尋條藴¶
藉含文雅㪚朗溢風飈楸檟今已合容範尚昭昭¶
　　　傷王諶　　　　　　　　　前　人¶
長史體閑任坦蕩無外求持身非詭遇應物有虚舟心¶
從朋好盡形為歡宴留歡宴未終畢零落委山丘¶
　　　傷虞炎　　　　　　　　　前　人¶
東南既擅美洛陽復稱才携手同歡宴比跡共逰(類聚/作追)¶
陪事随短秀落言歸長夜臺¶
<pb:KR4h0022_WYG_301-2b>¶
　　　傷李珪之　　　　　　　　前　人¶
少府懐貞節忘軀欣(類聚/作濟)所奉吏道勤不息繁文長自¶
擁既闕優孟歌身沒誰為寵¶
　　　傷韋景猷　　　　　　　　前　人¶
韋叟識前載愽物備戎華稅驂止營校淪跡委泥沙始¶
知庸聼局方悟大音賖¶
　　　傷劉渢　　　　　　　　　前　人¶
處和無近累天然有勝質蕭瑟負高情耿介懐秋實義¶
<pb:KR4h0022_WYG_301-3a>¶
貴良為重蘭摧非所恤一罷平生言寧知携手日¶
　　　傷胡諧之　　　　　　　　前　人¶
豫州懐風範綽然標雅度處約志不渝接廣情無忤頡¶
頏事刀筆紛綸逓朱素美志同山河浮年迫朝露¶
　　　薊丘覧古贈盧居士藏用七首(并/序)¶
　　　　　　　　　　　　　　　陳子昻¶
丁酉嵗吾北征出自薊門歴觀燕之舊都其城池覇業¶
迹已蕪昧矣乃慨然仰歎憶昔樂生鄒子羣賢之㳺盛¶
<pb:KR4h0022_WYG_301-3b>¶
矣因登薊丘(集作/樓)作七詩以志之寄終南盧居士亦有¶
軒轅之遺跡也¶
　　　軒轅臺　　　　　　　　　前　人¶
北登薊丘望求古軒轅臺應龍已不見牧馬空(集作/生)黄¶
埃尚想廣成子遺跡白雲隈¶
　　　燕王　　　　　　　　　　前　人¶
南登碣石舘遥望黄金臺丘陵盡喬木昭王安在哉霸¶
圖悵已矣驅馬復歸來¶
<pb:KR4h0022_WYG_301-4a>¶
　　　樂生　　　　　　　　　　前　人¶
王蕩已淪昩戰國競貪兵樂生何感激仗義下齊城雄¶
圖竟中夭遺歎寄阿衡¶
　　　燕太子　　　　　　　　　前　人¶
秦王日無道太子怨亦深一聞田光義匕首贈千金其¶
事雖不立千載為傷心¶
　　　田光先生　　　　　　　　前　人¶
自古皆有死循義良獨稀奈何燕丹(集作/太)子尚使田公¶
<pb:KR4h0022_WYG_301-4b>¶
(集作/光)疑伏劍誠已矣感我涕霑衣¶
　　　鄒衍　　　　　　　　　　前　人¶
大運淪三代天人罕有窺鄒生何遼(集作/寥)廓謾説九瀛¶
垂興亡已千載今也則無推¶
　　　郭隗　　　　　　　　　　前　人¶
逢時獨為貴歴代非無才隗君亦何幸遂起黄金臺¶
　　　五君詠(逹志美類刺義感異哀/事顔氏之心也凝焉)¶
　　　　　　　　　　　　　　　張　説¶
<pb:KR4h0022_WYG_301-5a>¶
　　　齊公魏元忠　　　　　　　前　人¶
齊公生人表廻天聞鶴唳清論早揣摩𤣥心晩超詣入¶
相廊廟静出軍沙漠霽見深吕禄憂舉後陳平計甘心¶
除君惡足以報先帝¶
　　　許公蘇&KR0347;　　　　　　　　前　人¶
許公信國禎克美具瞻情百事資朝問三章廣世程處¶
高心本有臨節自為名朱户傳新㦸青松拱舊塋凄凉¶
丞相府餘慶在元成¶
<pb:KR4h0022_WYG_301-5b>¶
　　　趙公李嶠　　　　　　　　前　人¶
李公實神敏才華乃天授睦親何用心處貴不忘舊故¶
事遵臺閣新詩冠宇宙在人忠所奉惡我誠将宥南浦¶
去無(集作/莫)歸嗟嗟蔑孫秀¶
　　　代公郭元振　　　　　　　前　人¶
代公舉鵬翼懸飛摩海霧志康天地屯適與雲雷遇興¶
喪一言决安危萬心注大勲書王府舛命淪江路勢傾¶
北夏門哀靡東平樹¶
<pb:KR4h0022_WYG_301-6a>¶
　　　耿公趙彦昭　　　　　　　前　人¶
耿公山岳靈才傑心亦妙鷙鳥峻標立哀玉扣清調叶¶
賛休明啓恩華日月照何意瑤臺雪風吹落江徼湘流¶
下潯陽灑淚一投弔¶
　　　八哀詩(並/序)　　　　　　　　杜　甫¶
傷時盗賊未息興起王公李公嘆舊懐贒終於張相國¶
八公前後存沒遂不詮次焉¶
　　　贈司空王公(思/禮)　　　　　　前　人¶
<pb:KR4h0022_WYG_301-6b>¶
司空出東夷童稚刷勁翮追随燕薊兒頴鋭(一作/脱)物不¶
隔服事哥舒翰意無流沙磧未甚㧞行間犬戎大充斥¶
短小精悍姿屹然強㓂敵貫穿百萬衆出入由咫尺馬¶
鞍懸将首甲外控鳴鏑洗劍青海水刻銘天山石九曲¶
非外蕃其王轉深壁飛兎不近駕鷙鳥資遠撃晩學(集/作)¶
(曉/逹)兵家流飽聞春秋癖胷襟日沉静肅肅自有適潼關¶
初潰散萬乗猶辟易偏禆無所施元帥見手格太子入¶
朔方至尊狩梁益胡馬纒伊洛中原氣甚逆肅宗登寳¶
<pb:KR4h0022_WYG_301-7a>¶
位塞望勢敦廹公時徒歩至請罪将厚責際㑹清河公¶
(房太/尉)間道傳玉&KR0125;天王拜跪畢讜議果氷釋翠華巻飛¶
雪(一作飛/雪中)熊虎亘阡陌屯兵鳳凰山帳殿涇渭闢金城¶
賊咽喉詔鎮雄所搤禁暴静(一作/清)無雙爽氣春淅瀝巷¶
有從公歌野多青青麥及夫哭廟後復領太原役恐懼¶
祿位高悵望王土窄不得見清時嗚呼就窀穸永繫五¶
湖舟悲甚田横客千秋汾晉間事與雲水白昔觀文苑¶
傳豈述亷頗跡(集作/藺績)嗟嗟鄧大夫士卒終倒㦸¶
<pb:KR4h0022_WYG_301-7b>¶
　　　故司徒李公(光/弼)　　　　　　前　人¶
司徒天寳末北收晉陽甲胡騎攻吾城愁寂意不惬人¶
安若泰山薊北斷右脅朔方氣乃蘇黎首見帝業二宫¶
泣西郊九廟起頺壓未散河陽卒思明偽臣妾復自碣¶
石来火焚乾坤獵高視笑祿山公又獻大捷(集作大/獻捷)異¶
王册崇勲小敵信所怯擁兵鎮河汴千里初妥帖青蠅¶
紛營營風雨秋一葉内省未入朝死淚終映睫大屋去¶
高楝長城掃遺堞平生白羽扇零落蛟龍匣雅望與英¶
<pb:KR4h0022_WYG_301-8a>¶
姿惻愴槐里接三軍晦光彩烈士痛稠疊直筆在史臣¶
将來洗箱箧吾思哭孤冢南紀阻歸檝扶㒹永蕭條未¶
濟失利渉疲苶竟何人灑淚(集作/涕)巴東峽¶
　　　贈左僕射鄭國公嚴公武　　前　人¶
鄭公瑚璉器華嶽金天晶昔在童子日已聞老成名嶷¶
若(集作/然)大賢後復見秀&KR0487;清開口取将相小心事友生¶
閲書百氏(集作/紙)盡落筆四座驚歴職匪父任嫉邪常力¶
争漢儀尚整肅胡騎忽縱横飛傳自河隴逢人問公卿¶
<pb:KR4h0022_WYG_301-8b>¶
不知萬乗(集作/乗輿)出雪涕風悲鳴受詞劍閣道謁帝蕭闗¶
城寂寞雲臺仗飄颻沙塞旌江山少使者笳鼓凝皇情¶
壮士血相視忠臣氣不平宻論貞觀體揮發岐陽征感¶
激動四極聫翩収二京西郊牛酒再九廟(集作/原廟)丹青明¶
匡汲俄寵辱衛霍竟哀榮四登㑹府地三掌華陽兵京¶
兆空桞色尚書無履聲羣烏自朝夕白馬休横行諸葛¶
蜀人愛文翁儒化成公来雪山重公去雪山輕記室得¶
何遜韜鈐延子荆四郊失壁壘虚舘開逢迎堂上指圖¶
<pb:KR4h0022_WYG_301-9a>¶
畫軍中吹玉笙豈無成都酒憂國祗細傾時觀錦水釣¶
問俗終相并意待犬戎滅人藏紅粟盈以茲報主願庶¶
獲(集作/或)禆世程烱烱一心在沈沈二竪嬰顔回竟短折¶
賈誼徒忠貞飛旐出江漢孤舟轉荆衡虚無馬融笛悵¶
望龍驤塋空餘老賔客身上愧簮纓¶
　　　贈太子太師汝陽郡王(璡/)　　前　人¶
汝陽讓帝子眉宇真天人虬鬚似太宗色映塞外(一作/寒夜)¶
春往者開元中主恩視遇頻出入獨非時禮異見羣臣¶
<pb:KR4h0022_WYG_301-9b>¶
愛其謹潔極倍此骨肉親從容聼朝後或在風雪晨思¶
欲(集作/忽思)格猛獸苑囿騰清塵羽旗動若一萬馬肅駪駪¶
詔王来射鴈拜命已挺身箭出(集作/發)飛鞚内上又(一作/入)¶
廽翠麟翻然紫塞翮下拂明月輪胡人雖獲多天笑不¶
為新王每中一物手自與金銀袖中諫獵書扣馬久上¶
陳竟無銜橜虞聖慈(一作/聦)矧多仁官免供給費水有在¶
藻鱗匪惟帝老大皆是王忠勤晩年務置醴門引申白¶
賔道大容無能永懐侍芳茵好學尚貞烈義形必沾巾¶
<pb:KR4h0022_WYG_301-10a>¶
揮翰綺綉揚篇什若有神川廣不可泝墓久狐兎隣宛¶
彼漢中郡(王弟漢中/郡王瑀)文雅見天倫何以開我悲泛舟俱¶
遠津温温昔風味少壮已書紳舊逰易磨滅衰謝多(一/作)¶
(増/)酸辛¶
　　　贈秘書監江夏李公(邕/)　　　前　人¶
長嘯宇宙間高才日淪替古人不可見前輩復誰繼憶¶
昔李公存詞林有根柢聲華當健筆洒落富清製風流¶
散金石追琢山嶽鋭情窮造化理學貫天人際干謁走¶
<pb:KR4h0022_WYG_301-10b>¶
其門碑版照四裔各滿深望還森然起凡例蕭蕭白楊¶
路洞徹寳珠惠龍宫塔廟湧浩刼浮雲衞宗儒爼豆事¶
故吏去思訃眄睞已皆虚䟦渉曽不泥向来映當時豈¶
獨勸後世豐屋珊瑚鈎麒麟織成&KR0290;紫騮随劒几義取¶
無虚嵗分宅脱驂間感激懐未濟衆歸賙給美擺落多¶
藏穢獨歩四十年風聼九臯唳嗚呼江夏姿竟掩宣尼¶
袂往者武后朝引用多寵嬖否臧太常議靣折二張勢¶
衰俗凛生風排盪秋旻霽忠貞負怨(集作/寃)恨宫闕深旒¶
<pb:KR4h0022_WYG_301-11a>¶
綴放逐早聫翩低垂困炎厲日斜鵩鳥入魂斷蒼梧帝¶
榮(集作/䇿)枯走不暇星駕無安稅㡬分漢庭竹夙擁文侯¶
篲終悲洛陽獄事近小臣斃禍階初負謗易力何深嚌¶
伊昔臨淄亭酒酣託末契重叙東都别朝隂改軒砌論¶
文到崔蘇指盡流水逝近伏盈川雄(楊公/烱)未甘特進麗¶
(李公/嶠)是非張相國(張公/説)相扼一危脆争名古豈然關鍵¶
歘不閉例及吾家詩曠懐掃氛翳慷慨嗣真作(和李/大夫)咨¶
嗟玉山桂鍾律儼高懸鯤鯨噴迢遰坡陁青州血蕪没¶
<pb:KR4h0022_WYG_301-11b>¶
汶陽痊哀贈竟(集作/晩)蕭條㤙波延掲厲子孫在(集作/存)如¶
綫舊客舟凝滯君臣尚論兵將帥接燕薊朗詠六公篇¶
(公有張相等五王/泊狄相六公詩)憂來豁蒙蔽　關鍵(集作揵廣/運邇用)¶
　　　故秘書少監武功蘇公(源/明)　　前　人¶
武功少也孤徒歩客徐兖讀書東嶽中十載考墳典時¶
下萊蕪郭忍飢浮雲巘負米晩為身每食臉必泫夜字¶
照&KR0353;薪垢衣生(一作/帯)碧蘚庶以勤苦志報茲劬勞願學¶
蔚醇儒姿文包舊史善灑落辭幽人歸来潜京輦射君¶
<pb:KR4h0022_WYG_301-12a>¶
東堂䇿宗匠集精選制題(集作/命題)墨未乾休聲(集作/乙科)已大¶
闡文章日自負掾吏亦累踐晨趨閶闔内足踏夙昔趼¶
一麾出守還黄屋朔風巻不暇陪八駿虜庭悲所遣平¶
生滿罇酒斷此朋知展憂憤病二秋有恨石可轉肅宗¶
復社稷得無逆順辨范&KR0524;(宋書范&KR0524;坐謀反誅将死顧/念其兒英華作范雲恐非)¶
顧其兒李斯憶黄犬秘書茂松色(集作/意)再扈(集作/載從)祠壇¶
墠前後百巻文枕藉皆禁臠篆刻(集作/制作)揚雄流溟漲本¶
末淺青熒芙蓉劍犀兕豈獨剸反為後軰䙝予實苦懐¶
<pb:KR4h0022_WYG_301-12b>¶
緬煌煌齋房芝事絶(集作/終)萬手搴垂之俟来者正始貞¶
(集作/徴)勸勉不要懸黄金胡為投乳贙結交三十年(集作/載)¶
吾與誰遊衍熒陽復冥漠罪罟已横&KR0482;(鄭詩/在後)嗚呼子逝¶
日始泰即終蹇長安米萬錢凋喪盡餘喘戰伐何當觧¶
歸㠶阻清沔尚纒漳水疾永負蒿里餞¶
　　　故著作郎貶台州司戸滎陽鄭公(䖍/)前　人¶
鶢鶋至魯門不識鐘鼓響孔翠望赤霄愁思雕籠飬滎¶
陽冠衆儒早聞名公賞地崇士大夫况乃氣精(集作/凊)爽¶
<pb:KR4h0022_WYG_301-13a>¶
(往者公初在疾蘇許公□位尊望重素未相識/早愛才名躬自哀問後結忘年之契逺近慕之)天然生¶
知姿學立逰夏上神農或闕漏黄石媿師長藥纂西極¶
名兵流指諸掌(公所著薈蕞等諸書之/外有選胡本草七巻)貫穿無遺恨薈¶
蕞何枝癢圭臬星經奥蟲篆丹青廣子雲窺未遍方朔¶
諧太枉神翰顧不一體變鍾兼兩文傳天下口大字猶¶
在牓昔獻書晝圖新詩亦俱往滄洲動玉陛(集作/堦)宫(集/作)¶
(寡/)鶴設一響三絶自御題四方尤所仰嗜酒益踈放彈¶
琴視天壤形骸實土木親近唯几杖未曽記(一作/寄)官曹¶
<pb:KR4h0022_WYG_301-13b>¶
突(集作/陶)兀倚書幌晩就芸香閣胡塵昏坱莾反覆歸聖¶
朝㸃染無滌盪老蒙台州掾遐泛(集作/泛泛)浙江槳履穿四¶
明雪飢拾楢溪橡空聞紫芝歌不見杏壇丈天長眺東¶
南秋色餘魍魎别離慘至今斑白徒懐曩春深泰山秀¶
葉墜清渭朗劇談王侯門野稅林下鞅操紙終夕酣時¶
物集遐想詞塲竟踈濶平昔濫吹奨百年見存沒牢落¶
吾安放蕭條阮咸在出處同世網他日訪江樓含悽述¶
飄蕩(著作與今秘書監鄭君審篇翰齊/價謫居江陵故有阮咸江樓之句)¶
<pb:KR4h0022_WYG_301-14a>¶
　　　故右僕射相國曲江張公(九/齡)　前　人¶
相國生南紀金璞無留礦仙鶴下人間獨立霜毛整矯¶
然江海(一作/漢)思復與雲路永寂寞想土堦未遑(集作/嘗)等¶
箕潁上君白玉堂倚君金華省碣石嵗峥嶸天地日蛙¶
黽退食吟大庭何心記榛梗骨驚畏曩哲鬚變負人境¶
雖䝉換蟬冠右地恧多幸敢忘二䟽歸痛迫蘓耽井金¶
紫(集作/紫綬)映莫年荆州謝所領庾公興不淺黄覇鎮毎静¶
賔客引調同諷詠在務屏詩罷地有餘篇終語清省一¶
<pb:KR4h0022_WYG_301-14b>¶
陽發隂管淑氣含公鼎乃知君子心用才文章境散帙¶
起翠螭倚薄巫廬並綺麗元暉擁牋誄任昉騁自成一¶
家則未闕隻字警千秋滄海南名繫朱鳥影歸與(集作/老)¶
守故林戀闕常(集作/悄)延頸波濤良史筆蕪絶大庾嶺向¶
時禮數隔製(集作/制)作難上請再續徐孺碑猶思理煙艇¶
　　　三君詠(並/序)　　　　　　　　高　適(見文/粹)¶
開元中適逰於魏郡郡北有故太師魏公舊舘里中有¶
故尚書郭公遺業邑外有故太守狄公生祠焉覩物増¶
<pb:KR4h0022_WYG_301-15a>¶
懐遂為三君詠¶
　　　魏鄭公(徴/)　　　　　　　　前　人¶
鄭公經綸日隋氏風塵昏濟代取高位逢時敢直言道¶
光先帝業義激舊君㤙寂寞卧龍處英靈千載魂¶
　　　郭代公(元/振)　　　　　　　　前　人¶
代公實英邁津涯浩難識擁兵抗矯徴仗節歸有徳縱¶
横負才智顧眄安社稷流落勿重陳懐哉為悽惻¶
　　　狄梁公(仁/傑)　　　　　　　　前　人¶
<pb:KR4h0022_WYG_301-15b>¶
梁公乃貞固勲烈垂竹帛昌言太后朝潜運儲君(文粹/作皇)¶
䇿待賢開相府共理登方伯至今青霄(文粹/作雲)人猶是門¶
下客¶
　　　安公　　　　　　　　　　僧靈一¶
彌天稱聖哲象法初繄頼𢎞道識行藏匡時知進退秦¶
王輕與舉習生重酬對學文古篆中義顕新經内法服¶
應華夏金言流海岱四方浮雲間更陪龍華㑹¶
　　　林公　　　　　　　　　　前　人¶
<pb:KR4h0022_WYG_301-16a>¶
文公信高逸久向山林住時将孫許逰豈以形骸遇幸¶
辭天子詔復覧名臣䟽西晉尚虚無南朝久淪悞因談¶
老荘意乃盡逍遥趣誰謂竹林賢風流相比附¶
　　　逺公　　　　　　　　　　前　人¶
逺公逢道安一朝棄儒服真機久消歇世教空拘束誓¶
入羅浮中遂棲廬山曲禪經初纂定佛語新明目鉢㡌¶
紀(疑/)朝宗簮裾翻拜伏東林多隠士為我辭榮禄¶
　¶
<pb:KR4h0022_WYG_301-16b>¶
　¶
　¶
　¶
　¶
　¶
　¶
　¶
　文苑英華巻三百一¶
