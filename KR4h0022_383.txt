# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:48.413658
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百八十三
<pb:KR4h0022_WYG_383-1a>¶
欽定四庫全書¶
　文苑英華巻三百八十三　宋　李昉等　編¶
　北省四¶
　　起居郎¶
　　　授韓休起居郎制　　　　　蘇　頲¶
勑朝議郎左補闕内供奉判尚書主爵員外郎韓休理¶
識清暢襟靈夷雅探學精微属詞婉麗甲科對䇿嘗副¶
求賢左史記言用觀書法可行起居郎㪚官如故¶
<pb:KR4h0022_WYG_383-1b>¶
　　　授賀知章起居郎制¶
勅朝議郎(一作/大夫)前行户部員外郎賀知章業優詞學時¶
重才行稟精微之髙妙體仁恕以明逹必能書法不隠¶
立言可觀冝廽職於版圗佇擅聲於鉛筆可行起居郎¶
散官如故¶
　　　授楊齊宣起居郎制　　　　孫　逖¶
勅朝議郎前行左補闕楊齊宣規行介立守道安貞雅¶
致表於文詞清標傳於緒業頃叅諌職考績已深自聞¶
<pb:KR4h0022_WYG_383-2a>¶
謝病嵗年滋乆雖宰臣立節毎避舉親而公噐湏才終¶
難滯用冝發命於中㫖俾分官於左言可行起居郎散¶
官如故¶
　　　授裴綜起居郎制　　　　　賈　至¶
勅左史記事君舉必書先王之制也晉則董狐書法不¶
隠楚則倚相能讀典墳善惡成敗實由其言慎擇端士¶
求難其人殿中侍御史裴綜緒業清純言行敦敏俾之¶
直筆庶朂厥官可行起居郎¶
<pb:KR4h0022_WYG_383-2b>¶
　　　授崔瑶等起居郎制　　　　崔　嘏¶
勅載筆赤墀之下掌禮曲䑓之中注記行而鉛槧是資¶
褒貶當而縉紳知懼顧兹所職豈易其人而擢備宫僚¶
亦為佳選以瑶貞規素履紹克儉之家風以碣秀質清¶
門承定傾之祖徳以瞻雄辭麗藻躡珠履於賔筵以景¶
表退跡安時寄霜華於憲(一作/省)署我之自得爾亦薦聞¶
各膺寵擢之榮自有雲霄之路可依前件¶
　　起居舍人¶
<pb:KR4h0022_WYG_383-3a>¶
　　　授太子舍人劉如玉等右史制　李　嶠¶
鸞䑓朝散大夫行太子舎人劉如玉朝散大夫檢校麟¶
䑓著作佐郎崔融等並言芳蘭芷行温珪璧或譽滿銅¶
樓或名髙石室記言之重選衆尤難宜收博辨之才俾¶
居良史之任並可行右史散官如故¶
　　　授洪子輿起居舎人制　　　蘇　頲¶
勅通直郎著作佐郎洪子輿雅淡不羣清貞自逺學探¶
微㫖詞造幽典立心有恒常慕直臣之節書法無隠可¶
<pb:KR4h0022_WYG_383-3b>¶
稱良史之才俾列軒墀亦光鉛槧可守起居舎人散官¶
如故¶
　　　授崔銑起居舎人制¶
勑朝請郎前試(一作/守)通事舎人崔銑識逺心明懐才藴¶
藝缺碑盡記亡篋不遺實朝序之英髦為士林之俊㧞¶
趨侍西掖洽聞東觀期書法以無隠俾舉能而有聲可¶
守起居舎人散官如故¶
　　　授陳九言等起居舎人制　　孫　逖¶
<pb:KR4h0022_WYG_383-4a>¶
勑朝議郎守太子舎人攝殿中侍御史朔方節度判官¶
陳九言朝議郎行太常博士兼史館脩撰劉貺等清才¶
雅望敏學工文是周行之俊人有致逺之良具史臣之¶
選公議所(一作/攸)歸宜並拜於軒墀俾分官於左右九言¶
可行起居舎人㪚官如故貺可行起居郎餘如故¶
　　　授孔述睿起居舎人制　　　常　衮¶
勑宣議郎試太常博士東都河南江淮南等道轉運使¶
判官孔述睿左右史正用第一流其選殆精於尚書郎¶
<pb:KR4h0022_WYG_383-4b>¶
也今東觀諸儒皆約注記而脩簡冊事之當否多取正¶
焉以某(集作/爾)聖人之𦙍歴代儒首博通古訓述作可傳¶
出入起居期於秉直可守起居舎人㪚官如故¶
　　左右補闕¶
　　　授許景先左補闕等制　　　蘇　頲¶
勑奉議郎行楊州大都督府兵曹叅軍事許景先詞含¶
風雅有公直(一作/正)之量宣議郎前國子監四門直講馬¶
利學摠典墳禀亨嘉之徳士推令問人假清規致之掖¶
<pb:KR4h0022_WYG_383-5a>¶
垣用廣賢路景先可行左補闕利徴可岐州扶風縣丞¶
員外置同正員仍直紫微省散官各如故¶
　　　授楊齊宣左補闕制　　　　孫　逖¶
勅朝議郎前行右拾遺内供奉楊齊宣耿介不羣精明¶
有識傳清白之素業著詞華之令名逹禮云終外除將¶
乆宜承宻命更列近臣可左補闕餘如故¶
　　　授薛兼適左補闕制　　　　常　衮¶
勅朝請郎前行萬年縣丞薛兼適兄弟致羙士林推重¶
<pb:KR4h0022_WYG_383-5b>¶
詞清行潔政以幹稱在煩劇而有餘守貞方而不易文¶
章侍從朝夕論思㕘我諍臣以箴朝闕可行左補闕㪚¶
官如故¶
　　　授辛丘度工部員外郎李石可左補闕李仍叔¶
　　　可右補闕等制　　　　　　白居易¶
勅朝散大夫右補闕内供奉飛騎尉辛丘度等朕詔丞¶
相求方畧忠讜之士置於左右而播䓁以石可暨仍叔¶
應自塞詔書言其為人厚實謇直常(集作/嘗)以文行謀畫¶
<pb:KR4h0022_WYG_383-6a>¶
從容於幕府之間臨事敢言當官能守可使束帶同升¶
諸朝又言立度介潔静專不交勢利宜加推(一作/擢)奨以¶
勸其徒况又(集無/又字)乆次者轉遷後來者登進皆適所用¶
平章可之可依前件¶
　　　授盧文(集作士/下同)玫起居郎劉從周補闕等制¶
　　　　　　　　　　　　　　　前　人¶
勅君有舉左史得書之政有闕諌官得補之二職者歴¶
朝之清選也前侍御史盧文玫甞在西川時為從事亂¶
<pb:KR4h0022_WYG_383-6b>¶
危潜㐲能潔其身前監察御史劉從周頃佐宣城奉公¶
守正(集作/政)端士之操終然不渝時所稱論並宜甄奬况¶
學術詞藻見推於衆並命清貫僉以為宜記事盡規各¶
佇能効文玫可起居郎從周可右補闕¶
　　　授前合州刺史顔蕘禮部郎中殿中侍郎御史¶
　　　　李德璘右補闕監察御史鄭渥右補闕等制¶
　　　　　　　　　　　　　　　錢　珝¶
勑具官顔蕘等昔太師魯公拘在冦廷渠魁有危(一作/僣)¶
<pb:KR4h0022_WYG_383-7a>¶
廹之問對以諸侯朝覲之禮奮發直言不屈端凝守正¶
而歿理命之戒家廟為先賢哉鉅人可謂忠而知禮矣¶
今蕘行髙學茂洪緒有承因太師之所為遂以禮曹郎¶
命爾用昭遺徳且勉令脩徳璘合矩中規擅髦彦之稱¶
渥端居慎守積監視之勞擢為諌臣實就近列使吾聞¶
過繋爾當官無或面從以墜其職可依前件¶
　　左右拾遺¶
　　　授梁升卿等拾遺制　　　　蘇　頲¶
<pb:KR4h0022_WYG_383-7b>¶
勅宣徳郎行岐州雍縣尉梁升卿等或敷暢學㫖或該¶
通詞藝爰廣獻書之路用開納諌之門不獨美於雕龍¶
頗思齊於市駿咸宜採擇以申甄奨可依前件¶
　　　授韋啓左拾遺制　　　　　賈　至¶
勅劔門縣令韋啓雅有文詞仍兼政術諌官近宻必擇¶
正人忠讜之言期於無隠可左拾遺¶
　　　授趙闡右拾遺制　　　　　常　衮¶
誥獻再試文學考入第三等處士趙闡或懿文清㧞四¶
<pb:KR4h0022_WYG_383-8a>¶
科之羙或純孝彰著百行之先或以言精梗槩(闕/)¶
　　　　　属觀風省俗頓綱求才幽滯靡遺精麤咸¶
紀俾昇榮於中外庶有光於奨擢可右拾遺¶
　　　授郎士元䓁拾遺制¶
勅前渭南縣尉郎士元等有君子之行有詩人之風頃¶
尉於畿亦克用乂匪躬之故無以易焉進思直言入告¶
於内勿使流議壅於上聞懋乃所職其無遺政可依前¶
件¶
<pb:KR4h0022_WYG_383-8b>¶
　　　授盧告左拾遺等制　　　　杜　牧¶
勅承奉郎行京兆府長安縣尉直史館盧告等朕觀不¶
理之代無他道也取唯諾之士為耳目之官是以太宗¶
皇帝之理天下也徳為聖人尊為皇帝三日不諌必責¶
侍臣况予寡昧固多遺闕不官才彦安能知之告是吾¶
賢鄉老之令子弟也以甲科成名以家行著稱取自史¶
閣㧞居諌垣夫朕之不徳吏之不平政之失中人之不¶
寜四者之闕悉陳其志此乃漢文帝開諌諍之詔也忠¶
<pb:KR4h0022_WYG_383-9a>¶
告不倦爾當奉職自用則小予不恡過勉思有犯無事¶
遜言景宣與揚皆有才幹糾䋲大府賛佐兵郡各宜勉¶
力以讐知己可依前件¶
　　　授前起居舎人韋序禮部員外郎前櫟陽縣尉¶
　　　　韋溪左拾遺　　　　　　錢　珝¶
勅具官韋序等近朝賢相名卿以貞重簡潔益大其門¶
者序則承之故華選陟居昭其嗣也爾復禀粹揚清不¶
洿不屈播在公論使我思聞其或風法名家鉅宗稍替¶
<pb:KR4h0022_WYG_383-9b>¶
溪則餙身而進志欲與為一羅等(疑/)謨乆為羈滯仍嘉¶
好學俾列近班夫牋奏所司典章誠重而昭嗣之選大¶
不在辭廷諍之臣惟直是舉欲與之志官以道彰華選¶
近班各詳兹訓可依前件¶
　　　授前起居舎人崔居邈庫部員外郎前好畤縣¶
　　　　尉充集賢修撰獨孤遲守左拾遺等制¶
　　　　　　　　　　　　　　　前　人¶
勅具官崔居邈等郎署之選優諌臣之選重必用門子¶
<pb:KR4h0022_WYG_383-10a>¶
以清朝倫居邈愿而自求以守名卿之嗣遲學而不倦¶
能從長者之言聞其退居皆已甚乆茍無甄擢何為搜¶
揚可依前件¶
　　　授監察御史李漸左補闕前著作佐郎張道右¶
　　　　拾遺制¶
勅具官李漸等朕常推感寤之意闢艱難之途實務塞¶
違用昭致理爾等或奕代之盛風聲有傳强以自圖守¶
若不墜或從學之道外直(一無/此字)固在中慎無(闕/)揣我之¶
<pb:KR4h0022_WYG_383-10b>¶
情然後舉職從諌則聖吾詎無心於此哉可依前件¶
　　　授長安縣尉直𢎞文館楊賛禹左拾遺鄠縣鄭¶
　　　　谷右拾遺制　　　　　　薛廷珪¶
勅具官楊賛禹等以賛禹挺生公族雅有令名檢身如¶
履其春氷操心不愧於屋漏而言行無玷文章可觀連¶
中殊科首冠羣彦捨而不顧去奉良知三年於兹澄澹¶
一致自待之意何其逺歟以谷二雅馳聲甲科得雋亦¶
承遺構自致亨衢求諸軰流兼慎行止朕方求理道允¶
<pb:KR4h0022_WYG_383-11a>¶
属滯淹聞爾賛禹之規為可以厚風俗而敦教化聞爾¶
谷之詩什徃徃在人口而伸王澤舉賢勸善允得厥中¶
並命諌垣我為公選汝於職業勉自激揚可依前件¶
　　通事舎人¶
　　　授楊泚通事舎人制　　　　李　嶠¶
勅朝散大夫行通事舎人員外置同正員楊泚肅承簮¶
笏頗著聲芳趨奉軒墀兼効勤恪宜加恩命俾從優奨¶
可檢校通事舎人散官如故¶
<pb:KR4h0022_WYG_383-11b>¶
　　　授韋元珪通事舎人制　　　蘇　頲¶
門下朝散大夫行太子典膳監韋元珪占對閒詳風規¶
韶茂䴏庖分職已命膏梁之緒鸞墀敷奏佇揚賓客之¶
言可行通事舎人散官如故主者施行¶
　　　授韋振通事舎人制¶
門下朝㪚郎前守通事舍人員外置同正員韋振良玉¶
藴價明珠耀彩宜擢才於金穴俾趨侍於瑶墀可朝散¶
大夫行通事舎人散官如故主者施行¶
<pb:KR4h0022_WYG_383-12a>¶
　　　授盧惟(緫目有/雅字)等通事舍人制¶
　　　　　　　　　　　　　　　孫　逖¶
勅前行潤州丹徒縣主簿盧惟等士族見推人才亦著¶
威儀有則詞令可觀明試以言既閑於敷納為官而擇¶
宜在於軒墀並可通事舍人餘如故¶
　　　授張伯禽等通事舍人制　　賈　至¶
勅太子左(一作/右)賛善大夫張伯禽博雅温良能詳故事¶
左金吾衛兵曺㕘軍張總淑慎徽美可立於朝休有令¶
<pb:KR4h0022_WYG_383-12b>¶
聞忠而周敏出納朕命僉曰爾諧伯禽可兼試太子僕¶
總可守通事舎人¶
　¶
　¶
　¶
　¶
　¶
　文苑英華巻三百八十三¶
