# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:49.094086
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百五
<pb:KR4h0022_WYG_405-1a>¶
欽定四庫全書¶
　文苑英華巻四百五　　　宋　李昉等　編¶
　王府¶
　　王師¶
　　　授王繢蔡約王師制　　　　沈　約¶
門下冠軍將軍司徒左長史始平縣五等男繢華宗冠¶
冑器質詳和都官尚書約清源素範體業倫正訓兹藩¶
國僉議攸在繢可隨郡王師加㪚騎常侍男如故約可¶
<pb:KR4h0022_WYG_405-1b>¶
零陵王師加給事中主者速施行¶
　　　授栁沖兼温王師制　　　　蘇　頲¶
勑左散騎常侍兼脩國史上柱國平陽郡開國公栁沖¶
族茂汾鼎價珎垂璧雅負通才備聞遺訓探六經之奥¶
如叩鴻鍾窮百氏之源若披明鏡挾輿切問侍從増榮¶
擁篲崇儒師資佇德可兼温王師¶
　　王傅¶
　　　授楊廉陜王傅制　　　　前　人¶
<pb:KR4h0022_WYG_405-2a>¶
門下利建子弟旁求師傅委之訓導必學(疑/)方直銀青¶
光禄大夫前岐州刺史上柱國歸義縣開國子楊廉外¶
示静黙言將發而寡辭内敷條理德不孤而應物故能¶
逰藝聚學脩官辨政臺閣盡清華之選吏人懐撫貸之¶
餘儀刑是稱叅議斯在當肄業於鄒衍俾賦詩於韋孟¶
可陜王傅勲封如故主者施行¶
　　　授殷彦方王傅等制　　　　孫　逖¶
門下中散大夫守忠王府長史兼侍讀上柱國殷彦方¶
<pb:KR4h0022_WYG_405-2b>¶
等朝廷雅望人物周才或聚學冲深或屬詞清逺頃膺¶
授擇皆侍藩維教導之功既聞於日就温文之德遂涉¶
於春儲國有典章義存褒賞宜進秩於髙位俾升榮於¶
近傅可依前件¶
　　　授張崇俊韓王傅制　　　　常　衮¶
勑朝散大夫前守彭王府諮議叅軍充内飛龍廐驅使¶
賜紫金魚袋張崇俊敏行資身良才適用列官朱邸早¶
陪文學之車從事玉臺久佐飛黄之皁彊力匪懈清心¶
<pb:KR4h0022_WYG_405-3a>¶
不渝忠効見稱器能可録王門傳道允藉純臣仍進榮¶
階俾超彛序可銀青光禄大夫韓王傅餘如故¶
　　　授薛昌朝絳王傅制　　　　元　稹¶
勑薛昌朝等國有政職之要其一曰其員所以稽績用¶
而昇秩序也爾等典掌衆務勤歴(一作/勞)歳時無畏(一作/瘝)¶
厥官能舉其政擇才以佐諸邸選士以列東朝亦吾藴¶
崇本枝之意也爾無易之可依前件¶
　　　授太子賔客王牘等諸王傅制¶
<pb:KR4h0022_WYG_405-3b>¶
　　　　　　　　　　　　　　　薛廷珪¶
勑具官王牘等朕聞王者之子在襁褓中置二公以教¶
訓之由古道也我思成人已來遘此多難師訓之義蔑¶
(一作/翦)焉闕聞南靣稱尊愧於寡昧由是言念諸子用疚¶
厥心因擇正人為之傅導今丞相言爾牘等並老於文¶
學雅有德行明君臣父子之道知禮樂詩書之源可使¶
高歩承華入叅望苑琢磨羽翼朕有冀焉或授正卿或¶
加峻級宜旌優異徃傅童䝉邪蒿鮑魚勿俾登俎胄筵¶
<pb:KR4h0022_WYG_405-4a>¶
講肆為惜分隂使其知東平為善之規喜王褒洞簫之¶
賦承萬代之業固磐石之基斯頼於老成人也可依前¶
件¶
　　　授郭保嗣德王傅依前通事舎人等制¶
　　　　　　　　　　　　　　　前　人¶
勑具官郭保嗣等資相法儀宣明號令序鴛鸞之行綴¶
整珩珮之威容蕆事申嚴罔不頼爾予聞舊制常俾兼¶
官用奬勤勞以示優假今保嗣等其勤至矣厥官罷焉¶
<pb:KR4h0022_WYG_405-4b>¶
宜舉彛章許之序進矧大勲之後舊將之家尚鍳寐以¶
求思豈淹回之不恤兼八座以傅予愛子亞九卿而立¶
我明庭勉揚休聲茂對殊寵可¶
　　王府諮議¶
　　　授郭元融寜王府諮議制　　孫　逖¶
勑典軍郭元融名列戎昭官升王邸頗經歳序克著勤¶
勞宜更文武之職俾在諮謀之任可朝議郎守寜王府¶
諮議叅軍¶
<pb:KR4h0022_WYG_405-5a>¶
　　　授李夷吾滎王府諮議制¶
勑朝議郎守青州司馬李夷吾門擅文儒才推幹理從¶
事惟謙在官必達貳于郡職已聞康海之謠官彼王門¶
宜膺背淮之選可守滎王府諮議叅軍散官如故¶
　　　授衞元珪蜀王府諮議制　　常　衮¶
勑攝郡牧都使判官朝議大夫行杞王友上柱國衞元¶
珪頃以勤勞爰從奬授紀官之號有犯聞名俾更他職¶
式叶彛典可守蜀王府諮議叅軍餘如故¶
<pb:KR4h0022_WYG_405-5b>¶
　　　授王自勵原王府諮議制　　元　稹¶
勑王自勵左右禁旅非材力過人而忠厚謹信者不在¶
壁壘庫樓之地惟爾自勵備吾選中平蔡之師亦有功¶
伐追思舎爵之賞擢授曵裾之寮特示新恩且仍舊職¶
可檢校太子賔客兼原王府諮議叅軍依前殿中侍御¶
史如故¶
　　　授郭皎冀王府諮議制　　　前　人¶
勑郭皎材任爪牙姻連肺腑領轅門之右廣假桂苑之¶
<pb:KR4h0022_WYG_405-6a>¶
元寮夙著威名嘗頒勇爵元戎啓狀慶澤覃恩冝輟豹¶
韜之雄以資鴈沼之畫可行冀王府諮議叅軍餘如故¶
　　　重授李晟通事舎人王府諮議制¶
　　　　　　　　　　　　　　　白居易¶
勑李晟昔管仲云升䧏揖讓進退閑習臣不如隰朋今¶
之通事舎人近此選也而晟常中此選善於其職故相¶
導通奏之節宣揚拜起之儀引之(集作/而)賛之不聞失禮¶
既終䘮紀宜服官常可使束帶曵裾為吾謁者可通事¶
<pb:KR4h0022_WYG_405-6b>¶
舎人¶
　　王友¶
　　　授蕭仲預郢王友制¶
勑朝議郎行申王府文學攝賛善大夫兼殿中侍御史¶
借緋魚袋上柱國蕭仲預風裁端莊器識純懿戎王築¶
館禮盛和親漢使出闗事優銜命更列曵裾之寵宜酬¶
杖節之勤可守郢王友散官勲如故¶
　　　授賀蘭忠肅郯王友制¶
<pb:KR4h0022_WYG_405-7a>¶
黄門正議大夫前檢校郯王友賀蘭忠肅緒業勲華藝¶
能通敏頃陪賔友已光侍楚之名更復班資載允從梁¶
之望可行郯王友散官如故主者施行¶
　　　授王積薪慶王友制　　　　孫　逖¶
門下朝散大夫前行右領軍衞長史王積薪博藝多能¶
精心敏識久從班秩頗著勤勞俾遷環衞之司宜在從¶
車之列可慶王友餘如故¶
　　　授盧光啓等遂王友制　　　薛廷珪¶
<pb:KR4h0022_WYG_405-7b>¶
勑君子之風尚摧秀木陽翟之俗必誚秦人古嘗病之¶
今孰免者爾光啓洎賛皆以麗藻雅文獨行當代孤標¶
清峙見譽名臣丹青翰墨之林舟楫文章之海道之將¶
至論者許焉屬爾良知罹其貝錦惑予觀聽罷去鈞衡¶
爾良知等咸被指名置其連坐無辜去國吞恨投荒而¶
聞流落五年窮達一致書空永歎問鵩何之人寔有言¶
用懐愧恧雷雨作觧日月無私今也其時吾將補過徵¶
還朝列將復亨衢階序徽章因仍舊貫光啓洎賛知予¶
<pb:KR4h0022_WYG_405-8a>¶
意焉可依前件¶
　　王府長史¶
　　　授崔子源岐王府長史制　　蘇　頲¶
黄門朝散大夫守尚書駕部郎中崔子源地緒清茂風¶
襟亮㧞有如繩之直懐匪石之心學不為人文能飾吏¶
憲曹白簡秋隼曽飛禮闥靑縑晨鳬就列睠于藩邸親¶
則舅甥俾踐端寮宜膺寵命可檢校岐王府長史散官¶
如故仍追赴京主者施行¶
<pb:KR4h0022_WYG_405-8b>¶
　　　授王守廉申王府長史制　　前　人¶
黄門朝議大夫守忠州刺史上騎都尉王守廉飾躬清¶
苦居心孝悌徃操簡憲已著厥聲洎頒條寄克脩其政¶
俾瑇筵之茂寵叅碣館之元寮可申王府長史散官勲¶
如故主者施行¶
　　　授魏明彭王府長史制　　　前　人¶
勑銀靑光禄大夫使持節建州諸軍事行建州刺史鉅¶
鹿縣開國伯魏明才業可稱器能適用恪勤彰於事任¶
<pb:KR4h0022_WYG_405-9a>¶
綏緝著於公方考績有成班資可進宜從使局之請俾¶
踐藩寮之職可行彭王府長史散官勲封如故¶
　　　授薛昌族等王府長史制　　元　稹¶
勑建邦之王府置長史司馬以紀掾屬之秩序而稽其¶
職業也前寜州刺史薛昌族前泌州刺史烏重儒等皆¶
勲伐之子孫並良能之牧守朕河山在念肯忘奬勞藩¶
邸求才實思高選昔阮孚以嘯詠自樂龎秀有忠烈可¶
嘉更任王宫咸稱國器今之榮授其在兹乎佇移汝理¶
<pb:KR4h0022_WYG_405-9b>¶
郡之方以助予維城之固昌族可行絳王府長史重儒¶
可守冀王府司馬散官勲如故¶
　　王府司馬¶
　　　授田幹之温王府司馬制　　蘇　頲¶
門下正議大夫行尚書主爵郎中上柱國田幹之聿脩¶
厥德孝稱於百行無玷斯言慎比於三復文儒每固其¶
業清白用傳其範拜郎仙署已題京兆之名為相寵藩¶
式賛河間之羙可行温王府司馬散官勲如故主者施¶
<pb:KR4h0022_WYG_405-10a>¶
行¶
　　　授李友信蜀王府司馬制　　常　衮¶
勑正議大夫試秘書監前吉州刺史上柱國蕭縣開國¶
男賜紫金魚袋李友信徃以剖符閩徼頗守官常移鎮¶
廬陵稍遷秩序而晦明生疾寒暑經時久淹海隅尋易¶
藩寄使臣所鞠情實用彰宜降常資之授俾由頥養之¶
適可試蜀王府司馬散官勲封賜如故¶
　　　授王承廸等刺史王府司馬制　元　稹¶
<pb:KR4h0022_WYG_405-10b>¶
勑莒王府司馬王承廸恭王府諮議叅軍賜緋魚袋王¶
承慶等乃祖乃父有勞邦家而承廸等亦効忠於我伯¶
仲叔季罔漏恩榮或典方州或昇清貫惟恐未稱豈礙¶
彛章兼秩憲臺勉當優異承廸可守普州刺史承慶可¶
莒王府司馬兼侍御史賜如故¶
　　　授康從固翼王府司馬制　　杜　牧¶
勑新授銀青光祿大夫檢校國子祭酒兼濮州長史殿¶
中侍御史上柱國康從固其父秀榮巉(集作/實)為名將李¶
<pb:KR4h0022_WYG_405-11a>¶
廣多争死之士竇嬰無入家之金一收七闗易如拾芥¶
念爾跨馬事敵執戈(集作/戎)同仇壯比文鴦勇同李敢子¶
之能仕父教之忠古人之言信不虗設今者願留闕下¶
以奉朝請念其垂誨可見丹(集作/至)誠曵裾憲寮用示恩¶
寵宜思終始上報君親可檢校國子祭酒兼翼王府司¶
馬殿中侍御史散官勲如故¶
　¶
　¶
<pb:KR4h0022_WYG_405-11b>¶
　¶
　¶
　¶
　¶
　¶
　¶
　¶
　文苑英華卷四百五¶
