# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.088744
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百五
<pb:KR4h0022_WYG_305-1a>¶
欽定四庫全書¶
　文苑英華巻三百五　　　宋　李昉等　編¶
　悲悼五¶
　　哭人十五首　　　　哭僧道三十首¶
　　哭妓十四首　　　　送𦵏十二首¶
　　哭人¶
　　崔珏二首　　　　　張喬二首¶
　　張蠙二首　　　　　曹松二首¶
<pb:KR4h0022_WYG_305-1b>¶
　　周朴二首　　　　　杜荀鶴四首¶
　　羅隠一首¶
　　哭僧道¶
　　楊烱一首　　　　　孟浩然二首¶
　　釋皎然一首　　　　嚴維一首¶
　　劉長卿二首　　　　張謂一首¶
　　錢起一首　　　　　耿緯一首¶
　　司空曙一首　　　　于鵠一首¶
<pb:KR4h0022_WYG_305-2a>¶
　　李端一首　　　　元禛一首¶
　　賈島一首　　　　劉得仁一首¶
　　李洞二首　　　　張祜一首¶
　　方干一首　　　　項斯一首¶
　　周賀一首　　　　温庭筠一首¶
　　張喬一首　　　　李逺一首¶
　　陳陶一首　　　　裴説一首¶
　　沈佺期一首　　　劉長卿一首¶
<pb:KR4h0022_WYG_305-2b>¶
　　劉禹錫一首¶
　　哭妓¶
　　楊烱一首　　　　宋之問四首¶
　　張祜一首　　　　温庭筠一首¶
　　皇甫冉一首　　　李羣玉一首¶
　　韋荘五首¶
　　送𦵏¶
　　張正見一首　　　庾信一首¶
<pb:KR4h0022_WYG_305-3a>¶
　　王褒二首　　　　唐太宗一首¶
　　顧况一首　　　　劉長卿一首¶
　　皇甫冉一首　　　權徳輿一首¶
　　陳羽一首　　　　唐彦謙一首¶
　　羅隠一首¶
　　哭人¶
　　　哭李商隠二首　　　　　　崔　珏¶
成紀星郎字義山適歸髙壤(又𤣥集/作黄壌)抱長歎詞林枝葉¶
<pb:KR4h0022_WYG_305-3b>¶
三春盡學海波瀾一夜乾風雨已吹燈燭滅姓名長在¶
齒牙寒只應物外攀琪樹便著蜺裳上綘壇(又𤣥集作/蜺衣上玉)¶
(壇/)¶
　　　二¶
虚負凌雲萬丈才一生襟抱未曽開鳥啼花落人何在¶
竹死桐枯鳯不来良馬是因無主踠舊交心為絶絃哀¶
九泉莫嘆三光隔又送文星入夜臺¶
　　　哭陳陶(三百四卷重出題/作哭張籍司業)　　張　喬¶
<pb:KR4h0022_WYG_305-4a>¶
　　　弔前水部賈員外¶
籠中江海禽日夕有歸心魏闕長謡久吳山獨往深别¶
時羣木落終處亂猿吟李白墳前路溪僧送入林¶
　　　哭建州李員外　　　　　　張　蠙¶
詩名不易出名出又何為㨗到重科早官終一郡卑素¶
風無後裔遺迹(集作/遺愛)有生祠自罷羊公市溪猿哭舊時¶
　　　弔孟浩然　　　　　　　　前　人¶
每年(疑/)樵家説孤墳亦夜吟若重生此世應更苦前心¶
<pb:KR4h0022_WYG_305-4b>¶
名與襄陽逺詩同漢水深親栽鹿門樹猶盖石牀隂¶
　　　哭建州李員外　　　　　　曹　松¶
銘旌歸故里猿鳥亦悽然已𦵏桐江月空廻建水舡客¶
傳為郡日僧説讀書年恐有吟魂在深山古木邉¶
　　　弔李翰林　　　　　　　　前　人¶
李白雖然成異物逸名猶與萬方傳昔朝曽侍𤣥宗側¶
大夜應歸賀監邉山木易高迷故壠國風長在見遺篇¶
投金渚畔春楊栁自此何人繫酒舡¶
<pb:KR4h0022_WYG_305-5a>¶
　　　哭陳庾　　　　　　　　　周　朴¶
繫馬向山立一杯聊奠君野煙孤客路寒草故人墳琴¶
韻歸流水詩情寄白雲日斜休哭後(一作/處)松韻(一作/吹)不¶
堪聞¶
　　　哭李端　　　　　　　　　前　人¶
三年剪拂感知音哭向青山永夜心竹在曉煙孤鳳去¶
劔荒秋水一龍沉新墳日落松聲小舊宅春殘草色深¶
不及此時親執紼石門遥想淚沾襟¶
<pb:KR4h0022_WYG_305-5b>¶
　　　哭方干　　　　　　　　　杜荀鶴¶
何言寸禄不沾身身殁詩名萬古存况有數篇闗教化¶
得無餘慶及兒孫漁樵共壘墳三尺猿鶴同棲月一村¶
天下未寧吾道喪更誰将酒酹孤䰟¶
　　　哭劉得仁　　　　　　　　前　人¶
賈島還如此生前不見春豈能詩苦者便是命覊人家¶
事因吟失(一作/盡)時情礙國親多應銜骨恨千古不為塵¶
　　　經謝公青山弔李翰林　　　前　人¶
<pb:KR4h0022_WYG_305-6a>¶
何為先生死先生道日新青山明月夜千古一詩人天¶
地空銷骨聲名不傍身誰移耒陽塜来此作吟鄰¶
　　　哭陳陶　　　　　　　　　前　人¶
耒陽山下傷工部采石江邉弔翰林兩地孤墳各三尺¶
却成開觧哭君心¶
　　　哭張博士太常　　　　　　羅　隠¶
前軰倐云殁媿君曽比方格卑雖不稱言重亦難忘諫¶
草猶青𤨏悲風已白楊只應移埋窟泉下對真長¶
<pb:KR4h0022_WYG_305-6b>¶
　　哭僧道¶
　　　和旻上人傷杲禪師　　　　楊　烱¶
净業初中日浮生大小年無人本無我非後亦非前簫¶
鼔旁喧地龍蛇直映天法門摧棟宇覺海破舟舡書鎮¶
秦王餉經文宋國傳聲華周百億風烈破三千蕪没青¶
園寺荒凉紫陌田徳音殊未逺拱木已生煙¶
　　　悼正宏禪師(集作過景空寺/故融公蘭若)　孟浩然¶
池上青蓮宇林間白馬泉故人成異物過憇獨潸然既¶
<pb:KR4h0022_WYG_305-7a>¶
禮新松㙮還瞻舊石筵平生竹如意猶挂草堂前¶
　　　傷峴山雲袁觀主　　　　　　前　人¶
少小(一作/子)學書劍秦吳多嵗年歸来一登眺陵谷尚依¶
然豈意飡霞客溘隨朝露先因之問閭里把臂幾人全¶
(一作/憐)¶
　　　哭覺上人(時絆/剡中)　　　　　　　釋皎然¶
憶君南適越不作買山期昨得耶溪信翻為逝水悲神¶
交如可見生盡杳難思白日珠林下空懐歩影時¶
<pb:KR4h0022_WYG_305-7b>¶
　　　哭靈一上人　　　　　　　嚴　維¶
一公何不住空有逺公名共誰岑山路今時不可行舊¶
房松更老新塔草初生經綸傳緇侣文章遍墨卿禪林¶
枝幹折法宇棟梁傾誰復脩僧史應知傳已成¶
　　　　齊一和尚影堂　　　　　　劉長卿¶
一公住世忘世紛暫来復去誰能分身寄虚名如過客¶
心将生滅是浮雲瀟散(集作/浮雲)浮雲往不還悽(集作/凄)凉遺¶
教没仍存舊地愁㸔雙樹在空堂只見一燈懸一燈長¶
<pb:KR4h0022_WYG_305-8a>¶
照横河沙雙樹猶落諸天花天花寂寂香深殿苔蘚蒼¶
蒼閉閑(一作/深)院昔余精念訪禪扉常接微言清(集作/親)道¶
機今来寂寞無所得惟共門人淚滿衣¶
　　　題靈祐和尚故居院　　　　前　人¶
歎逝翻悲有此身禪房寂寞見流塵六時行逕空(集作/容)¶
秋草幾日浮生哭故人風竹自吟還入磬雨花隨淚共¶
沾巾殘經忩下依然在憶得山隂問許詢¶
　　　哭䕶國上人　　　　　　　張　謂¶
<pb:KR4h0022_WYG_305-8b>¶
昔喜三身净今悲萬刼長不應歸北斗多是向西方舍¶
利衆生得袈裟弟子将䑕行殘藥碗蟲網舊行牀别起¶
千花塔空留一草堂支公何處在神理竟茫茫¶
　　　空寂(集作/少林)寺哭元(集作/暉)上人　錢　起¶
悽然雙樹下垂淚逺公房燈續生前火爐添没後香隂¶
階明片雪寒竹響空廊寂滅應為樂塵心徒自傷¶
　　　璿公房懐舊　　　　　　　耿　緯¶
逺公傳教畢身没向他方弔客来何見門人閉影堂紗¶
<pb:KR4h0022_WYG_305-9a>¶
燈臨古砌塵杌在空牀寂寞踈鍾後秋天有夕陽¶
　　　哭麴上人(前篇題作哭上/象見三百三巻)　　司空&KR0892;¶
　　　哭陵霄山光上人　　　　　于　鵠¶
身没碧峯裏門人改𦵏期買山尋主逺壘塔化人遲鬼¶
火穿空院秋螢入素帷黃昏溪路上聞哭竺乾師¶
　　　過堅上人影堂逄司空曙　　李　端¶
我與雷居士平生事約公無人知是舊共到影堂中¶
　　　僧如展及韋載同遊碧澗寺各賦詩余落句云¶
<pb:KR4h0022_WYG_305-9b>¶
　　　　他生莫忘靈山座滿壁人名後㑹稀展共吟¶
　　　　他生之句因話釋氏縁㑹所以莫不悽然久¶
　　　　之不十日而展公長逝驚悼反覆則他生豈¶
　　　　有兆耶其間展公仍賦黄字五十韻飛札相¶
　　　　示余方属和未畢自此不復撰成徒以四韻¶
　　　　為識　　　　　　　　　元　稹¶
重吟前日他生句豈料踰旬便隔生㑹擬一来身塔下¶
無因共繞寺廊行紫毫飛札看猶濕黄字新詩和未成¶
<pb:KR4h0022_WYG_305-10a>¶
縱使得如羊叔子不聞兼記舊交情¶
　　　哭栢巖禪師　　　　　　　賈　島¶
苔覆石牀新師曽占幾春冩流行道影焚却坐禪身塔¶
院闗松路(集作/雪)經房鎖隙塵自嫌雙淚下不是觧空人¶
　　　題山中故静禪師　　　　　劉得仁¶
寂滅身何在門人隔此生影懸塵已厚塔種栢初成溪¶
院秋先雪山堂古有精當時挂錫劍樹老數枝傾¶
　　　弔草堂禪師　　　　　　　李　洞¶
<pb:KR4h0022_WYG_305-10b>¶
杖履疑師在房闗四壁蛩貯瓶經臘水響塔隔山鍾(集/作)¶
(生/鍾)乳鴿沿苔井(集作樵客/収林果)齋猿散雪峯如何不見性倚¶
遍寺前松(集作星下/哭雙松)¶
　　　哭栖白　　　　　　　　　前　人¶
聞説孤忩卧化時白莎蘿雨滴空池吟詩堂裏時闗影¶
禮佛燈前夜照碑駕雪已成金殿夣看濤終負石樓期¶
逄山對月還惆悵争得無言字祖師¶
　　　題徑山大覺禪師影堂　　　張　祜¶
<pb:KR4h0022_WYG_305-11a>¶
超然彼岸人一逕謝微塵見想應非想(集作見相/即非相)觀身¶
豈是身空門性未滅舊里化猶新漫指堂中影誰言影¶
似真¶
　　　經曠禪師故(一作/舊)院　　　　方　干¶
谷鳥散啼如有恨庭花含笑似無情更名換面(集作變/貎難)¶
無休息去去来来第幾生¶
　　　題永忻寺影堂　　　　　　項　斯¶
不遇脩寺日無錢入影堂故来空禮拜臨去重添香僧¶
<pb:KR4h0022_WYG_305-11b>¶
得名難(一作/雖)近燈傳火已長發心依止後借住有隣房¶
　　　哭閒霄上人　　　　　　　周　賀¶
林逕西風急松枝講鈔餘凍髭亡夜剃遺偈病時書地¶
燥焚身後堂空著影初弔来頻落淚曽憶到吾廬¶
　　　重遊東(集作/圭)峰宗宻禪師精廬(前篇作哭/盧處士)¶
　　　　　　　　　　　　　　温庭筠¶
百尺青崖三尺墳微(一作/𤣥)言已絶杳難聞戴顒今日稱¶
居士支遁他年識領軍暫對山松如結社偶因(一作/同)麋¶
<pb:KR4h0022_WYG_305-12a>¶
鹿自成羣故山弟子空回首葱嶺還(集作/唯)應見彩雲¶
　　　此詩三百四巻重出今已削去注異同為一作¶
　　　弔造微上人　　　　　　　張　喬¶
至人隨化往磨滅自堪傷白塔収真骨青山閉影堂鐘¶
殘含細韻印滅有餘香松上齋烏在遲遲立夕陽¶
　　　友人寄道上人逝却酬(道字人𤣥/集作道明)¶
　　　　　　　　　　　　　　　李　逺¶
蕭寺曽過最上房碧梧濃葉覆西廊逰人縹緲紅衣亂¶
<pb:KR4h0022_WYG_305-12b>¶
坐客從容白日長别後旋成荘舄夣書来忽報惠休亡¶
他時若肯相隨去只是含酸對影堂¶
　　西廊(又𤣥集/作西廂)莊舄(又𤣥集/作莊叟)¶
　　　哭寳月三藏大禪師　　　　陳　陶¶
五峯習聖罷乾竺化身歸帝子傳真印門人哭寳衣一¶
囊窮海没三藏故園稀無復天花落悲風滿鐵圍¶
　　　哭處黙上人　　　　　　　裴　説¶
凄凉繐幕下香吐一燈分鬬老輸寒檜留閑與白雲挈¶
<pb:KR4h0022_WYG_305-13a>¶
盂曽幾度傳衲不教焚泣罷重回首暮山鍾半聞¶
　　　哭道士劉無得　　　　　　沈佺期¶
聞有𤣥都客成仙不易祈蓬莱向清淺桃杏欲芳菲縮¶
地黄泉下昇天白日飛少㣲星夜落高掌露朝稀吐甲¶
龍應出銜符鳥自飛國人思負&KR0560;天子惜披衣花月留¶
丹洞琴笙閣翠微嗟来子桑扈爾獨返於幾¶
　　　杪秋洞庭中懐亡道士謝太虚¶
　　　　　　　　　　　　　　　劉長卿¶
<pb:KR4h0022_WYG_305-13b>¶
漂泊日復日洞庭今更秋清(集作/青)楓亦何意此夜催人¶
愁惆悵客月中徘徊江上樓心如楚天逺日送滄波(集/作)¶
(浪/)流謝客久已没微言無處求空餘白雲在容與隨孤¶
舟千里杳難望一身常獨逰故園復何許江海徒(集作/此)¶
淹留¶
　　　傷桃源薛尊師(一作/道士)　　　　劉禹錫¶
壇邉松在鶴巢空白鹿閑来(集作/行)舊徑中手植紅桃千¶
樹發滿山無主任春風¶
<pb:KR4h0022_WYG_305-14a>¶
　　哭妓¶
　　　和崔司功傷姬人　　　　　楊　烱¶
昔時南浦别鶴怨寳琴絃今日東方至變消珠鏡前氷¶
流衝砌咽月影向忩懸粧匣棲餘粉薫爐滅舊烟晩庭¶
摧玉樹寒帳委金蓮佳人不再得白日幾千年¶
　　　傷曹娘四首　　　　　　　宋之問¶
可憐寂寞去何之獨立丰茸無見期君看水上芙蓉色¶
恰似生前歌舞時¶
<pb:KR4h0022_WYG_305-14b>¶
　　　二¶
前溪妙舞今應盡子夜新歌遂不傳無復綺羅嬌白日¶
直将珠玉閉黄泉¶
　　　三¶
鳳飛樓妓(一作/伎)絶鸞死鏡臺空獨憐脂粉氣猶著舞衣¶
中¶
　　　四¶
昔日河陽縣氛氲香氣多曹娘嬌態盡春樹不堪過¶
<pb:KR4h0022_WYG_305-15a>¶
　　　感王将軍柘枝妓没　　　　張　祜¶
寂寞春風舊柘枝美人休舞曲停吹(集作舞人/休吹曲休)鴛鴦鈿¶
帶抛何處孔雀羅衫付阿誰畫鼓不聞招節拍錦靴虚¶
(集作/空)想挫腰支今来座上翻如醉(集作偏/惆悵)曽見梨園(集/作)¶
(堂/前)教徹時¶
　　　和王秀才傷歌妓(集作/姬)　　　温庭筠¶
月缺花殘莫愴然花須終發月終圓更能何事消芳念¶
亦有濃華委逝川一曲艶歌留宛(集作/婉)轉九原春草𦵏¶
<pb:KR4h0022_WYG_305-15b>¶
(集作/妬)嬋娟王孫莫學多情客自古多情損少年¶
　　此詩三百十三巻重出前已削去¶
　　　奉同李蘇州傷美人　　　　皇甫冉¶
玉珮石榴裙當年嫁使君專房獨見寵傾國衆皆聞歌¶
舞長無對幽明忽此分陽䑓千萬里何處作行雲¶
　　　和吳中丞悼笙妓　　　　　李群玉¶
麗質仙姿煙逐風鳳凰聲斷吹樓(集作/䑓)空多情草色怨¶
還緑無主杏花春自紅堕珥尚存芳樹下餘香漸滅玉¶
<pb:KR4h0022_WYG_305-16a>¶
堂中唯應去抱雲和管從此長歸阿母(集作/姚)宫¶
　　　悼亡姬五首　　　　　　　韋　荘¶
鳳去鸞歸不可尋十洲仙路彩雲深若無少女花應老¶
為有姮娥月易沉竹葉豈能消積恨丁香空觧結同心¶
湘江水濶蒼梧逺何處相思弄舜琴¶
　　　獨吟　　　　　　　　　　前　人¶
黙黙無言惻惻悲閒吟獨旁菊花籬只今已作經年别¶
此後知為幾嵗期開篋毎尋遺念物倚樓空綴悼亡詩¶
<pb:KR4h0022_WYG_305-16b>¶
夜来孤枕空腸斷忩月斜暉夣覺時¶
　　　悔恨　　　　　　　　　　前　人¶
六七年来春又秋也同歡笑也同愁纔聞及第心先喜¶
試説求婚淚便流幾為妬来頻歛黛每思閒事不梳頭¶
如今悔恨将何益腸斷千休與萬休¶
　　　虚(一作/靈)席　　　　　　　　前　人¶
一閉香閨後羅衣盡施僧䑕偷筵上果蛾撲帳前燈土¶
蝕釵無鳳塵生鏡少菱有時還影響花葉曳香繒¶
<pb:KR4h0022_WYG_305-17a>¶
　　　舊居　　　　　　　　　　前　人¶
芳草又芳草故人揚子家青雲容易散白日等閑斜皓¶
質留殘雪香魂斷逐霞不知何處笛一夜呌梅花¶
　　送𦵏¶
　　　和楊侯送袁金紫𦵏　　　　張正見¶
𤣥泉開隧道白日照佳城一朝嗟此路千載㡬傷情秋¶
氣悲松色凄風咽晩聲歸雲回谷散(初學記作/向谷晩)還桞背¶
山輕唯當三五夜壟月暫時明¶
<pb:KR4h0022_WYG_305-17b>¶
　　　送靈法師𦵏　　　　　　　庾　信¶
龍泉今日掩石洞即時封玉匣摧談柄懸河落辯鋒香¶
爐猶是栢麈尾更成松郭門未十里山廻已數重尚聞¶
香閣梵猶聽竹林鐘送客風塵擁寒郊霜露濃性靈如¶
不滅神理定何從¶
　　　送觀寧侯𦵏　　　　　　　王　褒¶
䝉羽高峻極淮泗導清源邢茅廣列地跗蕚盛開蕃紛¶
綸彤雘彩從容瓊玉温衝飈(闕/)栢幹烈火壯曾崑疇昔¶
<pb:KR4h0022_WYG_305-18a>¶
同覉旅辛苦渉凉暄觀風方聽樂垂淚&KR0205;傷魂造舟虚¶
客禮高閈掩賔垣桂樹思公子芳草惜王孫今辰向郊¶
郭猶似背轘轅丹旐書空位素帳設虚樽楚琴南操絶¶
韓書舊説存西靡傷新樹東陵惜故園自憐悲谷影彌¶
愴玉關門餘輝盡天末夕霧擁山根平原㸔獨樹亭臯¶
(類聚作/臯亭)望别村寂寞還蓋靖荒茫歸路昏挽鐸已流歇¶
歌童行自喧睠言千載後誰将遊九原¶
　　　送劉中書𦵏　　　　　　　前　人¶
<pb:KR4h0022_WYG_305-18b>¶
昔别傷南浦今悲去北邙書生空託夣久客毎思鄉寒¶
近邉雲黑塵昏野日黃陵谷俄遷變松栢易荒凉題名¶
無復迹何處騐龜長¶
　　　望送魏徴𦵏　　　　　　　唐太宗(見初/學記)¶
閶闔揔金鞍上林移玉輦野郊愴新别河橋非舊餞惨¶
日映峯沉愁雲隨盖轉哀笳時斷續悲旌乍舒巻望望¶
情何極浪浪淚空泫無復昔時人芳春共誰遣¶
　　　送桞宜城𦵏　　　　　　　顧　况¶
<pb:KR4h0022_WYG_305-19a>¶
鳴笳已逐春風咽匹馬猶依舊路嘶遥望栁家門外樹¶
恐聞黄鳥向人啼¶
　　　送開府姪隨故李使君旅櫬却赴上都¶
　　　　　　　　　　　　　　　劉長卿¶
征西諸将莫如君報徳誰能不顧勲身逐塞鴻来萬里¶
手披江草訪孤墳擒生絶漠臨(集作/經)胡雪懐舊長沙哭¶
楚雲歸去蕭條㶚陵上幾人看葬李将軍¶
　　　送魏六侍御𦵏　　　　　　皇甫冉¶
<pb:KR4h0022_WYG_305-19b>¶
哭𦵏寒郊外行将何所從盛曹徒列栢新墓已栽松海¶
月同千古江雲復㡬重舊書曾諫獵遺草議登封疇昔¶
輕三事常期老一峯門臨商嶺道忩引洛城鍾應積泉¶
中恨無因世上逄招尋偏見厚踈慢亦相容張范唯通¶
夣求羊(求仲羊仲/二人也)永絶蹤誰知長卿疾歌賦不還卭¶
　　　觀𦵏者　　　　　　　　　權徳輿¶
塗芻隨晝哭數里至松門貴盡人間禮寧知逝者魂笳¶
簫出廣(集作/古)陌煙雨閉寒原萬古皆如此傷心反不言¶
<pb:KR4h0022_WYG_305-20a>¶
　　　觀朱舍人歸𦵏吳中　　　　陳　羽¶
翩翩綘旐寒流上行引東歸萬里魂㡬㡬州人臨水哭¶
共看遺草有王言¶
　　　咸通中始聞禇河南歸𦵏陽翟是嵗上平徐方¶
　　　　大肆慶賞又詔八品錫其裔孫追叙風㮣因¶
　　　　成二十韻　　　　　　　唐彦謙¶
册府藏餘烈皇綱正本朝不聽還笏諫㡬覆綴旒祧咫¶
尺言終直愴惶道已消淚(疑/)心傳位日揮涕授遺朝飛¶
<pb:KR4h0022_WYG_305-20b>¶
燕潜来趙黄龍豈見譙既迷秦帝鹿難問賈生鵰穆卜¶
緘縢祕金根轍跡遥北軍那奪印東海漫難橋羅織黄¶
門訟笙簧白骨銷炎方無信息丹旐竟淪漂邂逅江魚¶
食凄凉楚客招文忠徒謚議子卯但簫韶未見公侯復¶
尋傷嗣續凋流年隨水逝高誼薄層霄柱石林公逺縑¶
緗故國饒竒蹤天驥活遺軸錦鸞翹近者淮夷戮前年¶
作馬調始聞移北𦵏兼議䕃山苖聖澤覃将溥真魂喜¶
定飄異時窮巷客懐古設成謡¶
<pb:KR4h0022_WYG_305-21a>¶
　　　淮口軍𦵏　　　　　　　　羅　隠¶
一陣孤軍不復廻更無分别只荒堆莫言賦分湏如此¶
曽作文皇赤子来¶
　¶
　¶
　¶
　¶
　¶
<pb:KR4h0022_WYG_305-21b>¶
　¶
　¶
　¶
　¶
　¶
　¶
　¶
　文苑英華巻三百五¶
