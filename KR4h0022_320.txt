# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.526806
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百二十
<pb:KR4h0022_WYG_320-1a>¶
欽定四庫全書¶
　文苑英華巻三百二十　　宋　李昉等　編¶
　郊祀¶
　　宿齋八首　　　　　祠廟五十六首¶
　　宿齋¶
　　　和劉尚書亷明堂齋宫　　　梁元帝¶
微質攝上宰詰旦乗軺軒四邸陳蒼玉六變舞雲門香¶
浮鬱金酒煙繞鳳凰尊新花臨御街(一作/御宙)春色起天園¶
<pb:KR4h0022_WYG_320-1b>¶
河間獻樂語斯道愧能論¶
　　　扈從郊廟因呈兩省諸公　　韓　翃¶
丹墀列士主恩同廐馬翩翩出漢宫奉引乗輿金仗裏¶
親嘗賜食玉盤中晝趨行殿旌門比夜宿齋房刻漏東¶
明日駕廻承雨露齊將萬嵗及春風¶
　　　朔旦冬至攝職南郊因書即事¶
　　　　　　　　　　　　　　　權徳輿¶
大明南至應(集作/慶)天正朔旦圜丘樂六成文軌盡同堯¶
<pb:KR4h0022_WYG_320-2a>¶
歴象齋祠忝備漢公卿星辰列位祥光滿金石交音曉¶
奏清更有觀臺稱賀處黄雲捧日瑞昇平¶
　　　癸已嵗吉甫圜丘攝事合於中書後閣宿齋常¶
　　　負忝媿移止於集賢院㑹門下相公以七言垂¶
　　　寄亦有所求短章絶韻不足抒意因叙所懐奉¶
　　　寄相公兼呈集賢院諸學士　前　人¶
淮海同三入樞衡過六年(後漢牟融/六年任職)廟齋兢永夕書府¶
㑹羣仙粉壁連霜曙氷池對月圓嵗時憂裏換鍾漏靜¶
<pb:KR4h0022_WYG_320-2b>¶
中傳蓬髮顔空老松心契獨全贈言因傅説垂訓在三¶
篇¶
　　　奉酬中書相公至日圜丘攝事合於中書後閣¶
　　　　宿齋移止於集賢院叙懐見寄之作¶
　　　　　　　　　　　　　　　武元衡¶
郊廟祗嚴祀齋莊覿上𤣥别開金虎觀不離紫微天樹¶
古長楊接池深(集作/清)太液連仲山方補職(集作/衮)文舉自¶
傷年風澁銅壺漏香凝綺閣煙仍聞白雪唱流詠滿鵾¶
<pb:KR4h0022_WYG_320-3a>¶
𤣥¶
　　　同前　　　　　　　　　　裴　度(見集/本)¶
翼亮登三命(趙公三拜中書/侍郎平章事)謨猷本一心致齋移秘府¶
祗事見冲襟皓月當延閣祥風自禁林相庭方積玉王¶
度已如金運偶唐虞盛情同丙魏深幽蘭與白雪何處¶
寄庸音¶
　　　同前　　　　　　　　　　崔　曙¶
典籍開書府恩榮避鼎司郊丘資有事齋戒守無為宿¶
<pb:KR4h0022_WYG_320-3b>¶
霧蒙瓊樹餘香覆玉墀進經逢一夜展禮值明時勲共¶
山河列名同竹帛垂年年佐堯舜相與致雍熈¶
　　　奉和李相公攝事南郊覽物興懐呈一二知已¶
　　　(集作/舊)　　　　　　　　　　韓　愈¶
燦燦辰角曙亭亭寒露朝川原共澄暎雲日還浮飄上¶
宰嚴祀事清途振華鑣圜丘峻且坦前對南山標村樹¶
黄復緑中田稼何饒顧瞻想巖谷興歎倦塵囂惟彼顛¶
㝠(集作/宣非)者去公豈不遼為仁朝自治用靜兵以銷勿憚¶
<pb:KR4h0022_WYG_320-4a>¶
吐握(集作/促)勤可歌風雨調聖賢相遇少功徳今宣昭¶
　　祠廟¶
　　　和蕭東陽祀七里廟　　　　梁簡文帝¶
萬里實幽宗三神亦天構豈謂木石精斯乃山川守逺¶
來太白旗遥徵青烏候以茲敬弗怠方知教應富(以下/十篇)¶
(見藝文/類聚)¶
　　　漢髙廟賽神　　　　　　　前　人¶
玉&KR0756;朝行動閶闔(一作/閭閻)旦應開白雲蒼梧上丹鳳(類聚/作霞)¶
<pb:KR4h0022_WYG_320-4b>¶
咸陽來日正山無影城斜漢屢廻瞻流如地脉望嶺匹¶
天台欲祛九秋恨聊舉十千盃¶
　　　祀五相廟　　　　　　　　梁元帝¶
石城寜足植金陣詎能追楚闗開六塞吳兵入九圍山¶
水猶縈帶城池失是非空餘夀宫在日暮舞靈衣¶
　　　賽漢髙廟　　　　　　　　庾肩吾¶
昔作唐山曲今承紫月壇寜知臨楚岸非復望長安野¶
曠秋光動林髙葉早殘塵飛逺騎沒日徙半峯寒徒然¶
<pb:KR4h0022_WYG_320-5a>¶
仰成誦終用試才難¶
　　　亂後經夏禹廟　　　　　　前　人¶
金簡泥初發龍門鑿始通配天不失舊為魚㣲此功林¶
堂上偃蹇山殿下穹窿侵雲似天闕照水類河宫神來¶
導赤豹仙去擁飛鴻松龕撤暮爼棗逕落寒叢仙舟還¶
入鏡玉軸更乗空去國嗟行邁離居泣轉蓬月起闗(類/聚)¶
(作/吳)山北星臨天漢東申胥獨(類聚/作猶)有志荀息本懐忠待¶
見攙槍滅歸來松栢同¶
<pb:KR4h0022_WYG_320-5b>¶
　　　登二妃廟　　　　　　　　吳　筠¶
朝雲亂入目帝女湘川宿折菡巫山下採荇洞庭腹故¶
以輕薄好千里命艫舳何事非相思江上葳蕤竹¶
　　　西門豹廟　　　　　　　　庾　信¶
君子為利博逹人樹徳深蘋藻由斯薦樵蘇幸未侵恭¶
聞正臣(類聚/作直)祀良識佩韋心容範雖年代徽猷若可尋¶
菊花隨酒馥槐影向忩臨鶴飛疑逐舞魚驚似聽琴漳¶
流鳴磴石銅爵影秋林¶
<pb:KR4h0022_WYG_320-6a>¶
　　　從駕祀麓山廟　　　　　　楊　慎¶
聖徳憂民暇麾斾謁山靈畫航汎北渚文馬侍東平春¶
浦戈鋌照寒林鐃吹鳴依稀長安舞(類聚/作驛)蕭條都尉城¶
井泉能共動江㠶得分行忩幽細綱合階净落花明櫩¶
巢始入燕軒樹已遷鶯菲菲蘭爼馥淡淡桂樽清銀塘¶
(類聚/作堂)日影晝(類聚/作盡)玉坐舞衣輕¶
　　　行經季子廟　　　　　　　張正見¶
延州髙讓逺傳芳世祀移地絶遺金路松悲懸劔枝野¶
<pb:KR4h0022_WYG_320-6b>¶
藤侵藻井山雨濕苔碑别有觀風處樂奏無人知¶
　　　遊卞山楚廟　　　　　　　江　總¶
蘋藻祈明徳倚棹息巖阿忽聽晨鷄(類聚作/鳥鳴)曙非是(類/聚)¶
(作/復)楚人歌閒堦薙宿薺古木斷懸蘿幃(一作/帳)堂寂易晩¶
枹鼔自相和盛祀流百世英威定幾何¶
　　　攝官梁小廟　　　　　　　前　人¶
疇昔遊衣所今日薦櫻時憲章誠有革嵗月遂難思故¶
人獨之子官聮更在兹虛簷靜暮雀洞户暎光絲平生¶
<pb:KR4h0022_WYG_320-7a>¶
復能幾語事心傷悲¶
　　　和謁孔子廟　　　　　　　劉　斌¶
性與雖天縱主世乃無由何言太山毁空驚逝水流及¶
門思往烈入室想前&KR0113;寂寞荒堦暮摧殘古木秋遺風¶
煖(疑/)如此聊以慰蒸(一作/蒙)求¶
　　　謁漢髙廟　　　　　　　　李百藥¶
纂堯靈命啓滅楚閏餘終飛名膺帝籙汎(一作/沉)迹韞神¶
功瑞氣朝浮碭祥符夜告豐抑揚駕人傑叱吒掩時雄¶
<pb:KR4h0022_WYG_320-7b>¶
締構三靈改經綸五緯同干戈革宇内聲教盡寰中運¶
謝年逾逺魂歸道未窮樹碑留故邑抗殿表祠宫沐蘭¶
祈泗上謁帝動深衷英威宿如在文物杳成空竹皮聚¶
寒逕枌社落霜叢蕭索隂雲晩長川起大風¶
　　　登葉縣故城謁諸梁廟　　　前　人¶
緫轡臨秋原登城望寒日煙霞共掩暎林野俱蕭瑟楚¶
塞鬱不窮吳山髙漸出客行殊未已沐澡期終吉椒桂¶
奠芳罇風雲下虛室館宇肅而靜神心康且逸伊我非¶
<pb:KR4h0022_WYG_320-8a>¶
真龍勿驚疲朽質¶
　　　過老子廟　　　　　　　　唐𤣥宗¶
仙居懐聖徳靈廟肅神心草舍人蹤斷塵濃鳥跡深流¶
沙丹竈沒闗路紫煙沉獨傷千載後空餘松栢林¶
　　　送特進李嶠入都祔廟　　　徐彦伯¶
特進三公下台臣百揆先孝圖開寢石祠坐卜牲筵思¶
急青綸賜徂裝紫橐懸綢繆金鼎席宴餞玉横川北斗¶
分征路東山起贈篇樂池歌緑藻梁苑籍紅筌騎轉商¶
<pb:KR4h0022_WYG_320-8b>¶
巖日旌摇闗塞煙廟堂湏鯁議錦節佇來旋¶
　　　竭禹廟　　　　　　　　　宋之問¶
夏王乘四載茲地發金符駿命終不易報功疇敢踰先¶
驅總章㑹後至伏靈誅玉帛空天下衣冠照海隅旋聞¶
厭黄屋便道出蒼梧林表祠轉茂山阿井詎枯舟遷龍¶
負壑田變鳥雲蕪舊物森如在天威肅未殊𤣥夷届瑶¶
席玉女待清都奕奕閨(一作/扃)闥邃軒軒仗衛趨氣清連¶
曙海雲白洗春湖猿嘯有時合禽言常自呼靈歆異蒸¶
<pb:KR4h0022_WYG_320-9a>¶
糈至樂非(脫/)竽茅殿今不襲梅梁古制無運逢日崇麗¶
業盛答昭蘇伊昔力云盡而今功尚敷揆材非美箭精¶
享愧生芻郡職昧為理拜空寜自誣下車霰已積攝事¶
露行濡人隠冀多祜曷惟霑薄軀¶
　　章㑹(集作/昌㑹)時合(集作/時答)¶
　　　緱山廟(見二百二/十六巻)¶
　　　汾隂后土祠作　　　　　　李　適¶
昔予讀舊史遍覩(一作/觀)漢世君武皇實稽古建兹百代¶
<pb:KR4h0022_WYG_320-9b>¶
勲號令垂懋典舊經備闕文南廵歴九嶷舳艫被江濵¶
勒兵十八萬旌旗何紛紛朅來茂陵下英聲不復聞我¶
行嵗方晏極望山河分神光終㝠寞鼎氣獨氛氲攬涕¶
渉脽上登髙見彼汾雄圖今安在飛飛有白雲¶
　　　冬日洛城北謁𤣥元皇帝廟廟有吳道子畫聖¶
　　　　圖　　　　　　　　　　杜　甫¶
配極𤣥都閟憑髙禁籞長守祧嚴具禮掌節鎮非常碧¶
瓦初寒外金莖一氣傍山河扶繡户日月近雕梁仙李¶
<pb:KR4h0022_WYG_320-10a>¶
盤根大猗蘭奕葉光世家遺舊史道徳付今王畫手㸔¶
前輩吳生逺擅場森羅移地軸妙絶動宫墻五聖聮龍¶
衮千官列鴈行冕旒俱秀發旌斾盡飛揚翠栢深留景¶
紅梨迥得霜風箏吹玉柱露井動銀牀身退卑周室經¶
傳拱漢皇谷神如不死養拙更何鄉¶
　　　禹廟　　　　　　　　　　前　人¶
禹廟空山裏秋風落日斜荒庭垂橘柚古屋畫龍蛇雲¶
氣虛清壁江聲走白沙早知乗四載疏鑿控三巴¶
<pb:KR4h0022_WYG_320-10b>¶
　　　蜀相廟　　　　　　　　　前　人¶
丞相祠堂何處尋錦官城外栢森森暎堦碧草自春色¶
隔葉黄鶯(集作/鸝多)空好音三顧頻煩天下計兩朝開濟老¶
臣心出師未㨗(集作/戰)身先死長使英雄淚滿襟¶
　　　謁漢世祖廟　　　　　　　劉希夷¶
舂陵氣初發漸臺首未傳列營百萬衆持國十八年運¶
開朱旗後道合赤符先宛城劔鳴匣昆陽鏑應弦儣獸¶
血塗地巨人聲沸天長驅過北趙短兵出南燕十守迎¶
<pb:KR4h0022_WYG_320-11a>¶
門外王郎死道邊昇壇九成陌端拱千秋田朝廷方雀¶
躍劔佩幾聮翩至徳行四海神儀翳九泉宗子行舊邑¶
恭聞清廟篇君容穆而聖臣像儼猶賢攢木承危柱踈¶
蘿挂朽椽祠庭巢鳥啄祭器網蟲縁懐古江山在惟新¶
歴數遷空餘今夜月長似舊時懸¶
　　　嚴陵祠　　　　　　　　　洪子輿¶
漢主召子陵歸宿洛陽殿客星今安在隠迹猶可見水¶
石空潺湲松篁尚葱蒨岸深翠隂合川廻白雲遍幽逕¶
<pb:KR4h0022_WYG_320-11b>¶
滋蕪没荒祠羃霜霰垂釣想遺芳掇蘋羞野薦髙風激¶
終古語理忘榮賤方驗道可遵(一作/尊)山林情不變¶
　　　登樂遊廟懐古　　　　　　豆盧田(一作/回)¶
緬維漢宣帝初謂皇曾孫雖在襁褓中亦遭巫蠱寃至¶
哉丙廷尉感激義彌敦馳逐蓮勺道出入諸陵門一朝¶
風雲㑹竟登天地尊握符昇寳厯負扆御華軒赫奕文¶
物備葳蕤休瑞繁卒為中興主埀名於後昆雄圖奄已¶
謝餘址空復存昔為樂遊苑今成狐兎園朝見牧豎集¶
<pb:KR4h0022_WYG_320-12a>¶
夕聞栖鳥喧蕭條㶚亭岸寂寞杜陵原羃䍥野煙起蒼¶
茫嵐氣昏二曜屢廻薄四時更凉溫天道尚如此人理¶
安可論¶
　　　湘妃廟　　　　　　　　　劉長卿¶
荒祠古木暗寂寂此江濆未作湘(集作/湖)南雨知為何處¶
雲苔痕斷珠履草色帶羅裙莫唱迎仙曲空山不可聞¶
　　　過桃花夫人廟　　　　　　前　人¶
寂(集作/𡨕)寞應千嵗(集作/載)桃花想一枝路人㸔古木江月¶
<pb:KR4h0022_WYG_320-12b>¶
向空祠雲雨飛何處山川是舊時獨憐春草色猶似憶¶
佳期¶
　　　登首陽山竭伯夷廟　　　　李　頎¶
古人已不見喬木竟誰過寂寞首陽山白雲空復多蒼¶
苔歸骨地皓首採薇歌畢命無怨色成仁其若何我來¶
入遺廟時候辨淳和落日弔山鬼廻風吹女蘿石門正¶
西壑引領望洪河千里一飛鳥孤光東逝波驅車層城¶
路惆悵此巖阿¶
<pb:KR4h0022_WYG_320-13a>¶
　　　陪皇甫大夫竭禹廟　　　　嚴　維¶
竹使羞殷薦松龕拜夏祠為魚致美後舞羽降神時仗¶
衛瞻如在精靈信有期夕陽陪醉止塘上馬咸遲¶
　　　題遊仙閣息(一作/白)公廟　　　李嘉祐(見集/本)¶
仙冠輕舉竟何之薜荔縁堦竹暎祠甲子不知風馭日¶
朝昏惟見雨來時霓旌翠葢終難遇流水青山空所思¶
逐客自憐雙鬢改焚香多負白雲期¶
　　　夜聞江南人家賽神因題即事¶
<pb:KR4h0022_WYG_320-13b>¶
　　　　　　　　　　　　　　　前　人¶
南方滛祠(一作/祀)古風俗楚媪解(集作/嫗能)唱迎神曲鎗鎗銅¶
皷蘆葉深寂寂瓊筵江水渌雨過風清洲渚閑椒漿醉¶
盡神欲(集作/迎神)還帝女凌空下江岸畨君隔浦向堯山月¶
隠回塘猶自舞一門依倚神之祜韓康賣(集作/靈)藥不復¶
求扁鵲傳(集作/醫)方曾莫覩逐客臨江空自悲月明流水¶
無已時聽此迎神送神曲携觴欲弔屈原祠¶
　　　題尹真人廟　　　　　　　郎士元¶
<pb:KR4h0022_WYG_320-14a>¶
窅窅雲旗去不還隂隂祠宇閉空山我來始悟丹青妙¶
稽首如逢氷雪顔¶
　　　奉陪侍中春日過武安君廟　盧　綸(見集/本)¶
長裾間(一作/問)貔虎遺廟盛攀登白羽二千騎紅林一萬¶
層元臣逹幽契祝史告明徵撫坐悲今古瞻容感廢興¶
廻風巻叢栢驟雨濕諸陵倐忽煙花霽當營㸔月昇¶
　　　題舜廟　　　　　　　　　張　濯¶
上都遺廟出河汾(一作/濆)萬代千秋仰聖君蒲坂城邊長¶
<pb:KR4h0022_WYG_320-14b>¶
逝水蒼梧野外不歸魂寥寥薦設魂應在寂寂虞篇徳¶
已聞向曉風吹庭下栢猶疑琴曲咏南薰¶
　　　題伍相廟　　　　　　　　常　雅¶
蒼蒼古廟暎林巒羃羃煙霞覆石壇精魄不知何處在¶
威風猶入浙江寒¶
　　　巫山神女　　　　　　　　劉方平¶
神女藏難識巫山秀莫羣今宵為大雨昨日作孤雲散¶
漫愁巴峽徘徊戀楚君先王為立廟春樹幾氛氲¶
<pb:KR4h0022_WYG_320-15a>¶
　　　華嶽(集作/山)南廟　　　　　　李　益¶
隂山臨古道廟閉空(集作廟/貌閑)山碧落日春草(集作/木)中搴¶
芳薦瑶席明靈達精意髣髴如不隔㣲雨(集作/岩風)神降時¶
廻風(集作/飇)入松栢常聞坑儒後此地曾返(集作/返秦)璧自古¶
害忠良神其輔宗祏¶
　　　經夫差廟　　　　　　　　陳　羽¶
姑蘇城畔千年木刻作夫差廟裏神冠葢寂寥塵滿室¶
不知簫皷樂何人¶
<pb:KR4h0022_WYG_320-15b>¶
　　　經伏波神祠　　　　　　　劉禹錫¶
蒙蒙篁竹下有路上壺頭漢壘麏鼯鬬蠻溪霧雨愁懐¶
人敬遺像閱世指東流自負覇王略安知恩澤侯鄉原¶
(集作/園)辭石柱筋力盡炎州一以功名累翻思馬少遊¶
　　　陽山廟觀賽神(梁松南征至此遂/為其神在朗州)¶
　　　　　　　　　　　　　　　前　人¶
漢家都尉舊征蠻血食如今配此山曲葢幽深蒼檜下¶
洞簫愁(一作/吹)絶翠屛間荆巫脉脉傳神語野老娑娑啓¶
<pb:KR4h0022_WYG_320-16a>¶
醉顔日落風生廟門外幾人連踏竹歌還¶
　　　題山中古祠　　　　　　　張　籍¶
春草空山暮荒林鳥雀飛記年碑石在經亂祭人稀野¶
䑕縁朱帳隂塵葢(一作/幞)畫衣近門(集作/來)潭水黑時見宿¶
龍歸¶
　　　經貞女祠　　　　　　　　僧無可¶
朝賽暮還祈開唐復歴隋精誠山雨至嵗月廟松衰窺¶
穴龍潭黒過門鳥道危不同巫峽女來至(集作/往)楚王祠¶
<pb:KR4h0022_WYG_320-16b>¶
　　　聖(集作/神)女廟　　　　　　　許　渾¶
停車祠聖女凉葉下隂風龍氣石牀濕鳥鳴(集作/聲)山廟¶
空長睂留桂緑丹臉寄蓮(集作/蘭)紅莫學陽臺畔朝雲暮¶
雨中¶
　　　聖女祠二首　　　　　　　李商隠¶
杳靄(集作/藹)逢仙迹蒼茫(集作/莊)滯客途何年歸碧落此路¶
向皇都消息期青雀逢迎異紫姑腸廻楚國夣心斷漢¶
宫巫從騎栽寒竹行車䕃白榆星娥一去後月姊更來¶
<pb:KR4h0022_WYG_320-17a>¶
無遼鶴(集作/寡鵠)迷蒼壑覉鸞(集作/鳳)怨翠梧秪應碧桃下方¶
朔是狂夫¶
　　　二¶
松篁臺殿蕙花圍(集作/香□)龍䕶瑶忩鳳掩扉無質易迷三¶
里霧不寒長著五(一作/六)銖衣人間定有崔羅什天上應¶
無劉武威寄問釵頭雙白燕毎朝朱舘幾時歸¶
　　　題谷神廟(集作題/竹谷祠)　　　　　溫庭筠¶
蒼蒼松色(集作/竹)晩一徑入荒祠古樹風吹馬虛廊日照¶
<pb:KR4h0022_WYG_320-17b>¶
旗煙煤朝奠處雲雨夜歸時寂寞湘江客空㸔蔣帝碑¶
　　　題蕭山廟　　　　　　　　前　人¶
故道木隂濃荒祠山影東杉松一庭雨幡葢滿堂風客¶
奠晩沙(集作/曉莎)濕馬嘶春(集作/秋)廟空夜深雷電歇龍入古¶
潭中¶
　　　蘇武廟　　　　　　　　　前　人¶
蘇武魂銷漢史前古祠髙樹兩茫然雲邉鴈斷胡天月¶
隴上羊歸塞草煙廻日樓臺非甲帳去時冠劔(一作/葢)是¶
<pb:KR4h0022_WYG_320-18a>¶
丁年茂陵不見封侯印空向秋波哭逝川¶
　　　黄陵廟二首　　　　　　　李羣玉¶
小孤(一作/袁)洲北浦雲邊二女啼粧共儼然野廟向江春¶
寂寂古碑無字草芊芊東風日暮吹香(一作/芳)芷落日山¶
深哭杜鵑猶似含顰望廵狩九嶷愁黛隔湘川¶
　　　二¶
黄陵廟前莎草春黄陵女兒茜裙新輕舟小檝隨歌去¶
水濶山長愁殺人¶
<pb:KR4h0022_WYG_320-18b>¶
　　　許由廟　　　　　　　　　羅　隠¶
髙桂風飄濯漢濵土階三尺愧清塵可憐比屋堪封日¶
若到人間是衆人¶
　　　韓信廟　　　　　　　　　前　人¶
剪項夷秦勢已雄布衣還是負深功懦夫女子(集作寡/妻稚女)¶
俱堪恨却把餘盃奠蒯通¶
　　　題段太尉廟　　　　　　　前　人¶
近甸蒙塵日南梁反正年飄流茂陵椀零落太官椽建¶
<pb:KR4h0022_WYG_320-19a>¶
纛非降楚披圖異録燕堪嗟侍中血不及御衣前¶
　　　湘妃廟　　　　　　　　　前　人¶
劉表荒碑斷水濵廟前幽草閉殘春已將怨淚流斑竹¶
又感悲風入白蘋八族未來誰北拱四㐫猶在莫南廵¶
九峯相似堪疑處望見蒼梧不見人¶
　　　竹郎廟　　　　　　　　　薛　濤¶
竹郎廟前多古木夕陽沉沉山更緑何處江村有笛聲¶
笛聲盡是迎郎曲¶
<pb:KR4h0022_WYG_320-19b>¶
　　　謁巫山廟　　　　　　　　韋　荘¶
亂猿啼處訪髙唐路入煙霞草木香山色未能忘宋玉¶
水聲猶似哭襄王朝朝夜夜陽臺下為雨為雲楚國亡¶
惆悵廟前多少柳春來空鬬畫睂長¶
　¶
　¶
　¶
　文苑英華巻三百二十¶
