# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.697939
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百七十五
<pb:KR4h0022_WYG_175-1a>¶
欽定四庫全書¶
　文苑英華巻一百七十五　宋　李昉等　編¶
　應制八¶
　　殿五首　　　　　　　樓十三首¶
　　閣一首　　　　　　　亭十首¶
　　園十首　　　　　　　幸宅三十一首¶
　　殿¶
　　　奉和冬至日乾元殿受朝　　牛　𢎞¶
<pb:KR4h0022_WYG_175-1b>¶
恭已臨萬㝢宸居御八埏作貢菁茅集來朝圭幣(初學/記作)¶
(□/)連司儀三接盛掌禮九賔䖍重欄映如璧複殿繞非¶
煙¶
　　　侍宴瑶泉殿　　　　　　江　　緫(見初/學記)¶
水亭通枍詣石路接堂皇野花不識采旅竹本無行雀¶
驚疑欲曙蟬噪似含凉何言金殿側亟奉瑤池觴¶
　　　臨芳殿侍宴　　　　　　前　人¶
鍾箭且徘徊堂皇薦羽杯橋平疑水落石迥見山開林¶
<pb:KR4h0022_WYG_175-2a>¶
前暝色静花處近香來西嵫傷撫夕北閣濫㳺陪¶
　　　儀鸞殿早秋　　　　　　　唐太宗¶
寒驚薊門葉秋發小山枝松隂背日轉竹影避風移提¶
壺菊花岸髙興芙蓉池欲知凉氣早巢空燕不歸¶
　　　奉和儀鸞殿早秋應制　　　許敬宗¶
睿想追嘉豫臨軒御早秋斜暉麗粉壁清吹肅朱樓髙¶
閣凝隂晩雕窓艷曲流小臣參廣宴大造諒難酬¶
　　樓¶
<pb:KR4h0022_WYG_175-2b>¶
　　　登北顧樓　　　　　　　　梁武帝¶
歇駕止行警廻輿蹔㳺識清道尋丘壑緩歩肆登陟鴈¶
行上差池羊腸轉相逼歴覽窮天歩曬瞩盡地域南城¶
連地險北顧臨水側深潭下無底髙岸長不測舊㠘石¶
若搆新洲花似(一作/如)織¶
　　　奉和同前　　　　　　　梁簡文帝¶
舂陵佳氣地濟水鳯凰(初學記/作皇)宫况此徐方域川岳邁¶
周灃皇情慶歴覽㳺陟擬崆峒聊驅式道候無勞襄野¶
<pb:KR4h0022_WYG_175-3a>¶
童霧崖開早日晴天歇晩虹去㠶入雲裏遙星出海中¶
　　此詩三百十一巻重出今已削去¶
　　　初春登樓即目觀作述懐　　唐太宗¶
慿軒俯蘭閣眺矚散靈襟綺峰含翠霧照日蘂紅林鏤¶
丹露錦岫殘素雪斑岑拂浪堤垂栁嬌花鳥續吟連甍¶
豈一栱衆榦如千尋明非獨材力終藉棟梁深彌懐矜¶
樂志更懼戒盈心愧制勞居逸方規十産金¶
　　　奉和同前應制　　　　　　許敬宗¶
<pb:KR4h0022_WYG_175-3b>¶
旭旦臨重壁天暮極中京春暉發芳甸佳氣滿層城去¶
鳥随㸔沒來雲逐望生歌裏非烟颺琴上凱風清文波¶
浮鏤檻(集作/桷)摛景焕彫楹璇璣體寛政隆棟象端衡創¶
規雖有作凝拱遂無營沐恩空改鬢將何謝夏(夏與/厦同)成¶
　　　春日登陜州城樓俯眺原野回舟碧綴煙霞宻¶
　　　　翠斑紅芳菲花栁即目川岫聊以命篇¶
　　　　　　　　　　　　　　　唐太宗¶
碧原開霧隰綺嶺峻霞城煙峯髙下翠日浪淺深明斑¶
<pb:KR4h0022_WYG_175-4a>¶
紅装蘂樹圓青壓溜荆跡巖勞傅想窺野訪華(疑作/莘)情¶
巨川何以濟舟檝佇時英¶
　　　奉和同前應制　　　　　　許敬宗¶
挹河澂緑字御溝映朱宫辰旂翻麗景星䍐曳雕虹學¶
嚬齊栁嫩(集作/嫩葉)妍笑發春叢錦鱗文碧浪繡羽絢青空¶
眷念三階静遐想二南風¶
　　　登蒲州逍遙樓　　　　　　唐𤣥宗¶
長榆息烽火髙栁静風塵卜征廵九洛展豫出三秦昔¶
<pb:KR4h0022_WYG_175-4b>¶
是潜龍地今為上里辰時平承道泰聊賞遇年春黄河¶
分地絡飛觀接天津一覽遺芳翰千載肅如神¶
　　　奉和同前應制　　　　　　蘇　頲¶
在昔堯舜禹遺塵成典謨聖皇東廵狩况乃經此都樓¶
觀分迤邐河山㡬縈紆緬懐祖宗業相繼文武圖恃德¶
既無險觀風諒有孚豈如汾水上簫鼔事㳺娛¶
　　　首夏花萼樓觀羣臣宴寧王山亭廽樓下又申¶
　　　　之以賞樂賦詩(有序/不録)　　　唐𤣥宗¶
<pb:KR4h0022_WYG_175-5a>¶
今年通閏月入夏展春輝樓上風花媚(一作/晩)城隅賞宴¶
(一作/宴賞)歸九歌揚政要六舞散朝衣天喜時相合人和(一/作)¶
(知/非)事不違禮中推意厚樂處感心㣲别賞陽䑓樂前句¶
暮雨飛¶
　　　奉和花萼樓下宴羣臣應制　張　説¶
萬心翹樂宴三舍緩昌時山接夏雲險䑓留春日遲節¶
移芳未歇興隔賞仍追醉後傳嘉惠樓前舞聖慈皇恩¶
與時合天意若人期故發前旬雨新垂湛露詞¶
<pb:KR4h0022_WYG_175-5b>¶
　　　奉和御製登鴛鴦樓即目應制¶
　　　　　　　　　　　　　　　孫　逖¶
玉輦下離宫瓊樓上半空方廵五年狩更闢四門聦井¶
邑觀秦野山河念禹功停鑾留睿作軒檻起南風¶
　　　奉和聖製御春明樓臨右相園亭賦樂賢詩應¶
　　　　制　　　　　　　　　　王　維¶
複道通長樂青門臨上(集作/上垣)路遙聞鳯吹喧闇識龍輿¶
度褰旒明四目伏檻紆三顧小苑接侯家飛甍映宫樹¶
<pb:KR4h0022_WYG_175-6a>¶
商山原上碧滻水林端素銀漢下天章瓊筵承湛露將¶
非富人寵信以平戎故從來簡帝心詎得廻天歩¶
　　　奉和登𤣥武樓觀射即事言懐賜孟涉應制¶
　　　　　　　　　　　　　　　崔元翰¶
寧嵗常有備殊方靡不賓禁營列武衛帝座彰威神講¶
事一臨幸加恩徧撫廵城髙鳯樓聳塲迥獸侯新飲羽¶
連百中控弦踰六鈞揀材盡爪士受任皆信臣光賞文¶
藻麗便繁心旅(疑作/膂)親復如觀太清昭爛垂芳辰¶
<pb:KR4h0022_WYG_175-6b>¶
　　閣¶
　　　聖恩顧問獨逰月燈閣直書其事應制¶
　　　　　　　　　　　　　　　釋廣宣¶
禪居河畔無多地来往尋春物正華磴道上盤千畆竹¶
欄干低數萬人家簷前施飯来飛鳥林下行香踏落花¶
自解刹那知佛性不勞更喻㡬塵沙¶
　　亭¶
　　　幸棃園亭觀打毬應制　　　武平一¶
<pb:KR4h0022_WYG_175-7a>¶
令節重遨遊分鑣戱彩毬驔驂廻上苑躞蹀繞通溝影¶
就紅塵沒光随赭汗流賞䦨清景暮歌舞樂時休¶
　　　同前　　　　　　　　　　沈佺期¶
今春芳苑逰接武上瓊樓宛轉縈香騎飄颻拂𦘕毬俯¶
身仰未落廻轡逐傍流秪為㸔花鳥時時悮失籌¶
　　　同前(集作棃園亭/子侍宴應制)　　　　　崔　湜¶
年光陌上發香輦禁中逰草緑鴛鴦殿花明翡翠樓寳¶
(集作/天)杯承露酌仙管雜風流今日陪歡豫皇恩不可酬¶
<pb:KR4h0022_WYG_175-7b>¶
　　　望春亭侍逰應制　　　　　杜審言¶
帝出明光殿天臨太液池堯樽随歩輦舜樂繞行麾萬¶
夀禎祥獻三春景物滋小臣同酌海歌頌答無為¶
　　　宿羽亭侍宴應制　　　　　前　人¶
歩輦千門外離宫二月開風光新栁報宴賞百花催碧¶
水搖雲(集作/空)閣青山繞吹䑓聖情留晩興歌管送餘盃¶
(百一/作落)¶
　　此詩一百六十九巻侍宴門重出今削去注異同¶
<pb:KR4h0022_WYG_175-8a>¶
　　爲一¶
　　　夏日仙蕚亭應制　　　　　宋之問¶
髙嶺逼星河乗輿此日過野含時雨潤山雜夏雲多睿¶
藻光巖穴宸襟洽薜蘿悠然小天下歸路滿笙歌¶
　　　奉和幸神臯亭應制　　　　前　人¶
清蹕諠皇道乗輿䧏紫宸霜戈駐晩(集作/曉)日雲管發陽¶
春䑓古全疑(集作/知)漢林餘半識秦宴酣詩布澤節改令¶
行仁昔恃山河險今依道德淳多慙獻嘉頌空累屬車¶
<pb:KR4h0022_WYG_175-8b>¶
塵¶
　　　侍宴蘘荷亭　　　　　　　張　説¶
廽鑾青岳觀帳殿紫煙峯仙路迎三島雲衢駐兩(集作/六)¶
龍園林㸔化塔壇墠識餘封山外聞簫管還如天上逢¶
　　　晦日承恩讌永穆公主亭子賦得流字¶
　　　　　　　　　　　　　　　前　人¶
堂邑山林羙朝恩晦日逰園林含淑氣竹樹遶春流舞¶
席千花妓(集作/騎非)歌船五綵樓羣歡與王澤嵗嵗滿皇州¶
<pb:KR4h0022_WYG_175-9a>¶
　　　同望幸新亭賜錢公宴　　　李　憕¶
感夣通𤣥化覃恩䧏紫宸賜錢開漢府分帛醉堯人地¶
隔朝宗慶亭臨卜洛新行㸔廣雲雨二月次東廵¶
　　園¶
　　　同二相已下羣臣樂逰園宴(一作宴/樂逰園)¶
　　　　　　　　　　　　　　　唐𤣥宗¶
巽(集作/撰)日巖廊暇需雲宴樂初萬方朝玉帛千品㑹簮¶
裾地入南山近城分北斗餘池塘垂栁宻原野雜(集作/隰野)¶
<pb:KR4h0022_WYG_175-9b>¶
花踈帟幕看逾暗歌鐘聴自虚興闌歸騎轉還奏弼違¶
書¶
　　自唐𤣥宗詩至趙冬曦共九首並見張説集¶
　　　奉和恩賜樂逰園宴應制　　張　說¶
漢苑佳逰地軒庭近侍臣共持榮幸日來賞艷陽春饌¶
玉頒王篚摐金下帝鈞池䑓草色徧宫觀栁條新花綬¶
光連榻朱顔暢飲醇聖朝多樂事天意毎随人¶
　　　同前　　　　　　　　　　宋　璟¶
<pb:KR4h0022_WYG_175-10a>¶
侍飲終酺㑹承恩續勝㳺戴天惟慶幸選地即殊尤北¶
面(集作/向)祗雙闕南臨賞一丘曲江新溜緩(集作/暖)上苑雜¶
花稠亹亹韶絃屢戔戔賁帛周醉歸填畛陌榮耀接軒¶
裘¶
　　　同前　　　　　　　　　　蘇　頲¶
樂逰光地選酺飲慶天從座宻千官盛塲開百戱容緑¶
塍際山盡緹幕倚雲重髙下花齊發周廽栁遍濃奪睛¶
紛劍履喧聽雜歌鐘日曉銜恩散堯人併可封¶
<pb:KR4h0022_WYG_175-10b>¶
　　　同前　　　　　　　　　　崔　沔¶
五日酺初畢千年樂未央復承天所賜終宴國之陽地¶
勝春逾好恩深樂更張落花飛廣座垂栁拂瑤(集作/行)觴¶
庻尹陪三史(集作/吏)諸侯具萬方酒酣同抃躍歌舞詠時¶
康¶
　　　同前　　　　　　　　　　張九齡¶
實筐延錫(集作後/又作厚)命供帳叙羣公形勝宜春接威儀(集/作)¶
(儀/文)建禮同晞陽人似露觧愠物從風朝慶千齡始年華¶
<pb:KR4h0022_WYG_175-11a>¶
二月中輝光變草木和氣發絲桐嵗嵗長無事徒知樂¶
九功¶
　　　同前　　　　　　　　　　胡　皓¶
五酺終宴樂(集作/集)三錫又歡娱仙阜崇髙異神州眺覽¶
殊南山臨皓雪北闕對明珠宰座鵷鴻滿倡(集作/昌)庭駟¶
馬趨綺羅含草樹絲竹吐郊衢銜杯不能罷歌舞樂唐¶
虞¶
　　　同前　　　　　　　　　　王　翰¶
<pb:KR4h0022_WYG_175-11b>¶
未極人心暢何如帝道明仍嫌酺宴促復寵樂逰行陸¶
海披珍蔵天河望斗城四闗清靄合數處白雲生飪餗¶
調元氣歌鐘溢雅聲空慙堯舜力至德杳難名¶
　　　同前　　　　　　　　　　崔　商¶
春日照長安皇恩寵庶官合錢乗罷宴(集作承/罷飲)賜帛復¶
(集作宴/帛賜)追歡供帳慿高列城池入望寛花催相國飲鳥和¶
樂人彈北闕雲中見南山樹杪看樂逰冝締賞舞詠惜¶
將闌¶
<pb:KR4h0022_WYG_175-12a>¶
　　　同前　　　　　　　　　　趙冬曦¶
爽塏三秦地芳華二月初酺承奠璧罷宴是合錢餘栁¶
翠垂堪結桃紅巻欲舒從容㑹鵷鷺延曼戱龍魚喜氣¶
流雲物歡聲浹(集作/來)里閭望恩將報厚(集作聖恩/將厚意)請述¶
記言書¶
　　幸宅¶
　　　奉和聖製幸韋嗣立山莊侍宴應制¶
　　　　　　　　　　　　　　李　嶠¶
<pb:KR4h0022_WYG_175-12b>¶
南洛師臣契東巖王佐居幽情遺紱冕宸眷屬樵漁制¶
下峒山蹕恩廽㶚水輿松門駐旌蓋薜幄引簮裾石磴¶
平黄陸烟樓半紫虚雲霞仙路近琴酒俗塵疎喬木千¶
齡外懸泉百丈餘崖深經鍊藥穴古舊藏書樹宿摶風¶
鳥池逰縱壑魚寧知天子貴尚憶武侯廬¶
　　　同前　　　　　　　　　　李　乂(見集/本)¶
樞掖調梅暇林園藝槿初入朝榮劍履退食偶琴書地¶
隐東巖室天廽北斗車旌門臨&KR0772;窱輦道屬扶疎雲䍐¶
<pb:KR4h0022_WYG_175-13a>¶
明丹谷霜笳徹紫虚水疑投石處磎似釣璜餘帝澤頒¶
巵酒人歡頌里閭一承黄竹詠長奉白茅居¶
　　　同前　　　　　　　　　　沈佺期¶
台階好赤松别業對青峯茅室成(一作/承)三顧花源接九¶
重龍旂榮秀木鳯輦拂疎笻逕狹千官擁溪長萬騎容¶
水塘開禹瞻(疑/)山閣獻堯鍾皇鑒清居逺天文睿奬濃¶
巖泉他日夣漁釣往年逢共榮丞相府偏䧏逸人封¶
　　　同前　　　　　　　　　　武平一¶
<pb:KR4h0022_WYG_175-13b>¶
三光廻斗極萬騎肅鈎陳地若逰汾水畋疑歴渭濱圓¶
塘水冩鏡遙樹雪成春絃奏魚聴曲機忘鳥狎人築巖¶
思感夣磻石想垂綸落景搖紅壁層隂結翠筠素風紛¶
可尚𤣥澤藹無垠薄暮清笳動天文煥紫宸¶
　　　同前　　　　　　　　　　趙彦昭¶
賢候唯題里儒門但署鄉何如表巖洞宸翰發輝光地¶
在兹山曲家隣郃水陽六龍駐旌䍐四牡耀旂常北斗¶
臨台座東山入廟堂天髙羽翼近主聖股肱良野竹池¶
<pb:KR4h0022_WYG_175-14a>¶
亭氣村花澗谷香縱然懐豹隐空愧躡鵷行¶
　　賢候(集作/賢族)¶
　　　同前　　　　　　　　　　徐彦伯¶
鼎臣休澣隙方外結遐心别業青霞境孤潭碧樹林毎¶
持東野策遙弄北溪琴帝幸紆時豫台園賞嵗隂移鑾¶
明月沼張爼白雲岑御酒瑤觥落仙壇竹徑深三光懸¶
聖藻五等冠朝簮自愧承恩盛咸言&KR0870;在今¶
　　　同前　　　　　　　　　　劉　憲¶
<pb:KR4h0022_WYG_175-14b>¶
東山有謝安枉道䧏鳴鑾緹騎紛初日霓旌度曉寒雲¶
蹕巖間下虹橋澗底盤幽棲俄以届聖矚宛餘歡巖懸¶
飛溜直岸轉緑潭寛桂華堯酒泛松響舜琴彈明主恩¶
斯極賢臣節更殫不才叨侍從詠德以濡翰¶
　　　同前　　　　　　　　　　崔　湜¶
丞相登前府尚書啓舊林式閭明主睿榮族聖嬪心川¶
狹旌門抵巖髙蔽帳臨閒牎慿栁暗小徑入松深雲巻¶
千峯色泉和萬籟吟蘭迎天女珮竹礙侍臣簮宸翰三¶
<pb:KR4h0022_WYG_175-15a>¶
光燭朝榮四海欽還嗟絶機叟白首漢川隂¶
　　　同前　　　　　　　　　　張　説¶
寒灰飛玉琯湯井駐金輿既得方明相還尋大隗居懸¶
流(集作/泉)珠貫下列嶂錦屏舒騎逺林逾宻笳煩(集作/䌓)谷¶
自虚門旗塹複磴殿幕裹通渠舞鳯随公主雕龍賦婕¶
妤地幽天賞洽酒樂御筵初菲才叨侍從連藻媿應徐¶
　　　同前　　　　　　　　　　蘇　頲¶
摐金寒野霽歩玉曉山幽帝幄期松子臣廬問葛侯百¶
<pb:KR4h0022_WYG_175-15b>¶
工徴往夣七聖扈來逰斗柄乗時轉台階捧日留樹重¶
巖籟合泉迸水光浮石徑喧朝履璜溪擁釣舟恩如犯¶
星夜歡比濟河秋不學堯年隐空令徴(集作/傲)許由¶
　　　上又製七言絶句侍臣皆和　李　嶠¶
萬騎千官擁帝車八龍三鳥訪仙家鳯凰原上窺青璧¶
鸚鵡杯中弄紫霞¶
　　　同前　　　　　　　　　　劉　憲¶
非吏非隐晋尚書一丘一壑降乗輿天藻縁情兩曜合¶
<pb:KR4h0022_WYG_175-16a>¶
山卮獻夀萬年餘¶
　　　同前　　　　　　　　　　趙彦昭¶
廊廟心存巖壑中鸞輿矚在㶚城東逍遙自有蒙荘子¶
漢主徒言河上公¶
　　　同前　　　　　　　　　　武平一¶
鳴鑾奕奕下重樓羽蓋逍遙向一丘漢日惟聞白衣寵¶
唐年更覩赤松逰¶
　　　同前　　　　　　　　　　崔　湜¶
<pb:KR4h0022_WYG_175-16b>¶
竹徑桃源本出塵松軒茅棟别驚新御蹕何湏林下駐¶
山公不是俗中人¶
　　　同前　　　　　　　　　　沈佺期(集無/)¶
東山朝日翠屏開北闕晴空綵仗來喜遇天文七曜動¶
少㣲今夜近三台¶
　　　同前　　　　　　　　　　李　乂¶
曲榭廻廊遶澗幽飛泉噴水溢池流祗應感發明王夣¶
遂得邀迎聖帝逰¶
<pb:KR4h0022_WYG_175-17a>¶
　　　同前　　　　　　　　　　張　説(見集/本)¶
西京上相出扶陽東郊别業好池塘自非仁智符天賞¶
安能日月共廻光¶
　　　同前　　　　　　　　　　蘇　頲¶
樹色參差隐翠㣲泉流百丈向空飛傳聞此處投竿地¶
遂使兹辰扈蹕歸¶
　　　奉和幸禮部尚書竇希玠宅應制¶
　　　　　　　　　　　　　　　劉　憲¶
<pb:KR4h0022_WYG_175-17b>¶
北斗樞機任西京肺腑親疇昔王門下今兹制幸辰恩¶
光山水被聖化管絃新遶座薰紅葉當軒暗緑筠摘荷¶
纔早夏聴鳥尚餘春行漏今徒晩風煙起觀津¶
　　　同前　　　　　　　　　　李　乂¶
家住千門側亭臨二水傍貴逰開北地宸眷幸西鄉曵¶
履迎中谷鳴絲出後堂浦疑觀萬象(集作/物)峰似駐三光¶
草向瓊筵樂花承綉扆香聖情思舊重(集作/里)留飲賦雕¶
章¶
<pb:KR4h0022_WYG_175-18a>¶
　　　同前　　　　　　　　　　沈佺期¶
北闕垂旒暇南宫聴履廻天臨翔鳯轉恩向濯龍開蘭¶
氣承仙帳榴花引御杯水從金穴吐雲是玉衣來池影¶
搖歌席林香散舞䑓不知行漏晩清蹕尚徘徊¶
　　　同前　　　　　　　　　　蘇　頲¶
尚書列侯第外戚近臣家飛棟臨青綺廻輿轉翠華日¶
交當户樹泉漾滿池花圓頂圖嵩石方流擁魏沙豫逰¶
今聴履侍從昔鳴笳自有天文䧏無勞訪海查¶
<pb:KR4h0022_WYG_175-18b>¶
　　　奉和幸上官昭容院山亭獻詩四首¶
　　　　　　　　　　　　　　　鄭　愔¶
地軸樓居逺天台闕路賖何如逰帝宅即此對仙家座¶
拂金壺電池搖玉酒霞無勞秦漢隔别訪武陵花¶
　　　二¶
堯茨姑射近漢苑建章連十五蓂知月三千桃記年鸞¶
歌随鳯吹鶴舞向鵾絃更覔瓊妃伴來過玉女泉¶
　　　三¶
<pb:KR4h0022_WYG_175-19a>¶
宫掖賢才重山林髙尚難不言辭輦地更有結廬歡池¶
棟清温燠巖牎起沍寒幽亭有仙桂聖主萬年㸔¶
　　　四¶
槎流天上轉茅宇禁中開河鵲填橋至山熊避檻來庭¶
花采菉蓐巖石歩莓苔願奉羅圖泰長開錦翰裁¶
　　　過大哥宅探得歌字　　　　唐𤣥宗(附見張/説集)¶
魯衞情先重親賢愛轉多冕旒豐暇日乗景暫經過戚¶
里申髙宴平䑓奏雅歌復尋為善樂方念保山河¶
<pb:KR4h0022_WYG_175-19b>¶
　　　奉和過寧王宅應制　　　　張　説(見集/本)¶
進酒忘憂觀簫韶喜降尋帝堯敦睦禮王季友兄心竹¶
苑龍鳴笛梧宫鳯遶林大風將小雅一字重千金¶
　　　同玉真公主過大哥山池　　唐𤣥宗(附見張/説集)¶
地有昭(一作/招)賢處人傳樂善名鶩池臨九逹龍岫對重¶
城桂月先秋冷蘋風向曉清鳯樓遙可見髣髴玉簫聲¶
　　　奉和同玉真公主過大哥山池應制¶
　　　　　　　　　　　　　　　張　説(見集/本)¶
<pb:KR4h0022_WYG_175-20a>¶
緑竹初成苑丹砂欲化金乗龍與驂鳯歌吹滿山林爽¶
氣凝波逈寒光映浦深忘憂投此觀為樂賞同心¶
　¶
　¶
　¶
　¶
　¶
　¶
<pb:KR4h0022_WYG_175-20b>¶
　¶
　¶
　¶
　¶
　¶
　¶
　¶
　文苑英華巻一百七十五¶
