# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:39.513435
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷十七
<pb:KR4h0022_WYG_017-1a>¶
欽定四庫全書¶
　文苑英華巻十七　　　　宋　李昉等　編¶
　天象十七¶
　　雷賦一首　　　　　　春雷賦一首¶
　　雷在地中賦一首　　　初雷起蟄賦一首¶
　　霹靂賦一首　　　　　禦雹賦一首¶
　　餘霞散成綺賦一首　　秋霧賦一首¶
　　晴虹賦一首　　　　　虹藏不見賦一首¶
<pb:KR4h0022_WYG_017-1b>¶
　　　雷賦　　　　　　　　　　張仲甫¶
粤若稽古太始之初隂陽和而為炭天地張而為爐鎔¶
鑄品類陶汰清虚名之四海謂之八區隂陽相盪感成¶
雷乎號曰天地之鼔事載河圖之書藏冰以時則響出¶
而不震仲秋之月必聲隐而無餘或震怒百里雨潤同¶
沾法威刑於牧宰察醜惡於毫纎或殷轔而鼔作或滅¶
沒而韜潜吼若天開闢如地裂動静必以其時喜怒於¶
焉有節是以樊重入室王裒遶墓終不苟於瑕疵冀中¶
<pb:KR4h0022_WYG_017-2a>¶
平於朗寤蠻夷於是膽懾賢豪於是心懼惡不戒而潜¶
至善乃全而焉措無貴無賤敬天之怒五星不逆六氣¶
合度發陽和啟蟄户農事興作秋成斯覩以日繫時有¶
倫有序歘焉而來倐焉而去鼓踴莫測其蹤安息莫知¶
其所搜獲山川洗滌寰宇爾其為状也則乃聮鼓畾畾¶
力士雄雄雲飛電耀起自震宫其為聲也磊磊落落砰¶
砰訇訇龍潜魚躍海湧山傾星宿為之霾翳日月為之¶
昬暝夫其赩赫震耀紛紜煽作臨峻崖投深壑終不騁¶
<pb:KR4h0022_WYG_017-2b>¶
於雄豪将勸善而懲惡布雲雨於潜龍銜丹書於白雀¶
若乃王綱如繩籠羅有情是謂小人無禮君子無刑守¶
容貌而無恒豈耳目之不明終冀貞㢘於衆口法令未¶
若於雷霆¶
　　　春雷賦(以符珍紀元天/地作解為韻)　　　樊　珣¶
惟聖作乂先天授人惟天輔徳啟聖無親故我皇齊七¶
政恊三辰化孚大麓道暢經綸是以慶集天寳祥開地¶
珍法威刑於震燿効生植於陽春鴻名既増睿厯伊始¶
<pb:KR4h0022_WYG_017-3a>¶
當涣汗之初發聽春雷之肇起将克宣陽罔忒時紀導¶
達萬萌震驚百里南山望逺乗雨氣而方來長門聽深¶
象車聲而未已若䧏在下如飛在天鬱重電而虺虺殷¶
髙棟以闐闐作解羣物揚靈上𤣥啟春和於蟄户兆農¶
慶於豐年若乃勢猛陵空聲雄出地形未遷而必肅政¶
不戒而潜至渾渾其象含四氣於一朝虩虩其威警千¶
官於庶位及夫薈蔚云巻煙埃稍廓餘雲既稀厲響不¶
作攄殘怒於平野轉輕音於峻閣來雖莫制必先戒而¶
<pb:KR4h0022_WYG_017-3b>¶
後臻去則何言知勸善而懲惡是故知聖人御氣立極¶
居貞體元災攘不令祉䧏攸繁豈與夫震廟為凶方知¶
展氏之慝雹災莫禦乃訊申豐之言則有抱影窮居在¶
隂向隅雖倚楹而有得終棄室以思濡進道則望深知¶
已觀光而業謝㝠符感雲雷之布澤思自逹於通衢(脫/解)¶
(字一/韻)¶
　　　雷在地中賦(以復其見天/地之心為韻)　　滕　邁¶
雷動而息地卑而深當嚴凝之戒節向博厚以潜音順¶
<pb:KR4h0022_WYG_017-4a>¶
静於時乃退藏而黙處反本乎土乍響絶而聲沉豈獨¶
歛震驚於坤徳抑亦彰休復於天心原其辭滿盈止奮¶
肆混然無朕寂兮深閟解威隣於蟄户銷聲處夫隂位¶
足可以善列缺之歸功見𤣥㝠之内事以是細觀其所¶
廣徴其類初疑罷轉石逺積南山之陽又若駐奔車深¶
掩長門之地象則存矣理難求焉冲融将凝沍暗息隐¶
轔與涇洛潜連道尚處幽奚爽下安於土功存作解終¶
期上奮於天足使至人将齊其黙黙楚客絶想夫塡塡¶
<pb:KR4h0022_WYG_017-4b>¶
苟有託其厚載亦無辭於小畜駭氣結乎土嚢迅音止¶
夫坤軸斯可以驗啟閉分寒燠不失動静乃順之於時¶
将體行藏故受之以復未萌響像詎可求思勿以潜雖¶
伏矣是當薄言震之一陽之氣始生孰能輕動百里之¶
音未發吾非後時自然居善閉之中因積風所扇且㝠寂¶
以斯在豈迅烈而&KR0205;變覩秋毫之末者無慙聽而不聞¶
寫鼓鐘之音者空嘆視而不見若夫𤣥律云暮衆彚淒¶
其苟未離乎坎窞且自理於希夷不然先王何以取象¶
<pb:KR4h0022_WYG_017-5a>¶
大易於焉立辭至矣哉法雷而行教也弛張之義在茲¶
　　　初雷啟蟄賦　　　　　　　謝　觀¶
蟄處於冬雷生自震啟一聲於春候知萬類之奮迅虺¶
虺初動祁祁始振首出庶物為隂陽號令之端有開必¶
先作天地發生之信原夫飛走各志羣分處隂既不戁¶
以不竦尚聲銷而影沉及夫勾芒御辰夾鍾應律整雲¶
師布露之澤廹和氏春分之日温風載扇重隂四宻動¶
豐隆之大聲發昆蟲之暗室跂行喙息聞塡塡而鼓舞¶
<pb:KR4h0022_WYG_017-5b>¶
争馳脰振翼鳴隨虩虩而雷同競出隐蔽雖久騰揚有¶
期變軒轟而作矣俱引領以從之見羣生嚮風之義知¶
六鈞播物之時是則感之於彼而乃乗之在茲且遂隐¶
隐以起予各侁侁而挺爾穴處者聆之而厲志泥蟠者¶
聞斯而舉趾均發萬品非唯百里各騰聲實鸎出谷而¶
載飛競逐明時范彈冠而思起摇車効之而可也聚蚊¶
因之而有以然後捨彼即此違隂就陽角觡奮迅羽翼¶
弛張殷南山之粗厲啟出地之潜藏似桴鼓之纔終戈¶
<pb:KR4h0022_WYG_017-6a>¶
鋌熠熠如擊石之止後鳥獸蹌蹌有若衆彚居蒙一呼¶
而告羣生未覺一言以導曽無震寝之虞誰有擊䑓之¶
暴於是桃吐其秀鷹化為鳩助發生之徳省囹圄之囚¶
潜匿假之而振㧞毛介因斯而處休大哉震元利拯羣¶
生而出幽¶
　　　霹靂賦　　　　　　　　　張　鼎¶
殷其雷在南山之隈黒蜧翔雲暗天起黄雀驚風動地¶
來飄忽兮霏煙翳霧拂樓䑓慘烈兮飛砂走礫揚塵埃¶
<pb:KR4h0022_WYG_017-6b>¶
波濤翻而海水激樹㧞根而山石摧於是隂陽交戰晦¶
明相賊或擊或馳乍通乍塞望螣蛇之上下見飛龍之¶
南北電光開而山澤紅雨氣合而原野黒威聲奮擊於¶
霄漢逸嚮振動於都國而乃隐軫徘徊謂髙天壓而泰¶
山頽鼓怒發洩謂厚地震而梁木折聲之所射者向無¶
不碎氣之所奔者中無不絶值石則片片氷開當樹則¶
重重瓦裂其為始也則赫赫奕奕若烈風猛火之燎崑¶
崙其為終也砰砰轟轟若决水轉石之潰龍門擬戰鼔¶
<pb:KR4h0022_WYG_017-7a>¶
則三軍亂擊方戎車則百兩齊奔川岳為之摇蕩天地¶
為之晝昏豈直聞之者掩耳而奪氣見之者瞑目而埋¶
魂若斯而已哉觀其咈鬱氤氲騰波磊落輝光之所倐¶
閃聲氣之所噴薄豈在微而應必有感而作擊齊堂也¶
識孝婦之懐寃震魯廟也哂佞臣之隐惡故導風伯從¶
雨師以豐隆為號令以列缺為鞭笞洪涯飛霆以瀝液¶
奔源走沫以流漦廹鯨鯢使蹭蹬怛蛟螭使躨跜鼃黽¶
䘮明於竈穴鱣鮪失路於庭墀當此時也别有跡履姦¶
<pb:KR4h0022_WYG_017-7b>¶
慝事兼狂狷想人孽之無逃慮天災之有譴各憂心而¶
股慄咸戢驚而肉戰雖重華順之而不恚宣尼驚之而¶
不變若乃依仁游藝之伍含道養性之流心且静而神¶
逸名既揚而行脩通人倚柱而坦蕩孝子遶墓而思柔¶
苟寡尤而寡悔夫何懼而何憂辭(疑作/亂)曰我何憂兮憂¶
天怒豈不欲徃兮為多露我有懼兮懼天威豈不欲往¶
兮露未晞素履直載時遯善肥古而可作吾與同歸¶
　　　禦雹賦(以日在北陸/藏氷為韻)¶
<pb:KR4h0022_WYG_017-8a>¶
聖人常夕惕而不寐懼時令之有失欲禦雹於明年必¶
藏氷於是日深山窮谷於是收桃弧棘矢而後出葢所¶
以息天時之暴殄成國家之元吉不然者當純陽之用¶
事有伏隂之相蒸炎雲際天而涷雨驟落芳草竟野而¶
凄風暴興夫傷糓者莫大於雹禦雹者其在乎氷俾四¶
時之事不悖信七月之詩有徵日臨下土時在北陸乃命¶
凌人出斯氷谷威刺刺而正切聲冲冲而轉速雖暫勞¶
而可倦終永寧以多福今國家酌於故實考于先王雖¶
<pb:KR4h0022_WYG_017-8b>¶
雹可以禦亦氷其是藏等至仁於天地曽何咎於隂陽¶
斯道可久百王不改苟或失之四方何罪周官之禮是¶
具魯史之言斯在抑為人者仰於食動於天者唯其徳¶
苟能用於天道自可㤀其帝力夫如是用天與地自南¶
自北寧有夭折之苦曽無凍餒之色若待反時以為災¶
其何禦之能得¶
　　　餘霞散成綺賦(以題/為韻)　　　　　韋　充¶
試一望兮雲晩而山晴白日欲沒兮紅霞始生含江天¶
<pb:KR4h0022_WYG_017-9a>¶
之霽潤籠煙景之虚明發光華而不定若組織之相成¶
陽文隂漫乍合乍散離披晃朗錯雜陵亂麗雲日之幾¶
重鋪綺繡之千段翻光倒影擢菡萏於湖中舒&KR0233;騰輝¶
攅螮蝀於天半照萬象於晴初散寥天於日餘吐丹氣¶
於青嶂為金光於碧虚越女浣紗恥鮮明之莫及巴姬¶
濯錦慙光彩之不如攅紅散紫參差邐迤状羣飛之鸞¶
鳳類叢生之花蘤始一變而舒霞終一變而成綺當是¶
時也則有才子去國逰人别家汎濫秋景徘徊霽華惜¶
<pb:KR4h0022_WYG_017-9b>¶
賞心之日暮悵逰目於天涯積九秋之懐抱對茲夕之¶
煙霞仰丹宵之愁斷想赤水之路賒能不沉吟徙倚卧¶
坐(疑/)興嗟况復雲景廻午蒼凉愁暮思攄懐以振藻返¶
疑憂而失趣空吟謝客之詩遐想興公之賦¶
　　　秋霧賦(以輕散長空寒/飛逈野為韻)　　　謝良輔¶
有物混成隂陽之精騰而為質晦而為名逰塵未足方¶
其細纎縠不能揣其輕度水陵亂從風泮散表銀山之¶
美素色増鮮沐𤣥豹之姿竒文獨焕若乃暑退朱方時¶
<pb:KR4h0022_WYG_017-10a>¶
惟白藏空濛大澤鬰郁崇岡始經夫少昊之野終遍於¶
無何之鄉含草木而功大混山川而氣長浮我極浦靄¶
我層穹如雨如霰自西自東倐而來比君子之道廣忽¶
而逝侔至人之性空奚水土之同致俾隂陽之異觀秋¶
何霧而不起霧何秋而不寒至徳發祥雜非煙於北極¶
皇居瑞聖伴佳氣於南端及夫丙火方馳螣蛇欲飛三¶
辰被汨(疑/)五星霏㣲道不虚行來集黄公之呪神其有¶
感去射(疑作/解)白登之圍則知因時舒巻與物動静資於¶
<pb:KR4h0022_WYG_017-10b>¶
坱圠變態俄頃興非塞望雄鳴之路不迷冐且有聞彦¶
輔之天自逈露逰兮月之下霞歛兮風之假俟一揚於¶
飛塵同秋空於迥野¶
　　　晴虹賦　　　　　　　　　閻朝隐¶
一隂一陽備藻繢以成文章載清載濁挂天涯而臨地¶
角生於氣立於空宛宛轉轉曈曈曨曨上下眀媚表裏¶
冲融洗竒光於暴雨留&KR0233;彩於飄風隐顯之情奚爾造¶
化之理何窮若乃碧嶂無雲清江息浪曲折異體低昻¶
<pb:KR4h0022_WYG_017-11a>¶
殊狀半出髙岊疑蟾魄之孤生全入澄瀾若蛾眉之相¶
向又乃綺忩逺闢錦帳斜褰髣髴天上依稀目前暐兮¶
&KR0524;兮既類丹山碧樹之重疊斷兮連兮又似美人綵女¶
之嬋娟察之無涯究之無實光天地之大造保雲霄之¶
元吉爰有下才或趨㣲秩其志謇謇其心慄慄體物無¶
功著書有疾既藴慙於眀鏡載有閣於鴻筆¶
　　　虹藏不見賦(以隂陽所陵故/結狀之為韻)　李處仁¶
虹在東方小雪而藏貫日之形莫覩彌天之象難詳居¶
<pb:KR4h0022_WYG_017-11b>¶
曖昧之中光而不耀入混茫之裏闇然而彰表天時而¶
無失其候順寒暑而不&KR0317;於陽眇望遼夐窮覽洲渚邈¶
不察其形容何以知其處所見飛梁之跨水髣髴猶疑¶
望慶雲之在天依稀延竚豈不以晦明有日隐見有期¶
寒節方來斯則潜雖伏矣清明如到終當出而見之閟¶
乎渥彩蓄以雄姿類成文隐霧之日同衣錦褧裳之時¶
𦕈𦕈天末悠悠雲路御座之祥不逢美人之號難遇冥¶
蒙向晦徒欲想其爛然杳藹藏輝孰能知其去故宛得¶
<pb:KR4h0022_WYG_017-12a>¶
啟閉之道以明天地之心憐彎環之挂空猶隔層碧思¶
紆餘而飲井當(疑/)阻重隂不測之狀難狀無形之形罔¶
尋若夫風雲尚慘我則隐蔽而知藏陽氣未騰我則炫¶
燿而不結亦有霞散成綺雲吐如繒曷若拖軒之名(上/林)¶
(賦宛虹拖/於楯軒)将順時而出沒廻舘之勢毎應候而升陵至¶
哉終取貴於彩章亦何慙於小畜孕明於煙霧之際誰¶
辨輝光混迹於沉埋之間難呈紛郁事同嘉遯道叶悠¶
伏虹兮虹兮何當洒其霡霂¶
<pb:KR4h0022_WYG_017-12b>¶
　¶
　¶
　¶
　¶
　¶
　¶
　¶
　文苑英華巻十七¶
