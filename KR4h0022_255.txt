# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.723572
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百五十五
<pb:KR4h0022_WYG_255-1a>¶
欽定四庫全書¶
　文苑英華巻二百五十五　宋　李昉等　編¶
　寄贈九¶
　　李端五首　　　　　武元衡五首¶
　　馬異一首　　　　　韋應物六首¶
　　盧綸十一首　　　　嚴維六首¶
　　戴叔倫十二首　　　奉系四首¶
　　孟雲卿一首¶
<pb:KR4h0022_WYG_255-1b>¶
　　　冬夜寄韓弇　　　　　　　李　端¶
獨坐知霜下開門見木衰壯應隨日去老豈與人期廢¶
井蟲鳴早隂階菊(一作/草)發遲興來空憶戴不似剡溪時¶
　　　晩遊東田寄司空曙　　　　前　人¶
暮來思逺客獨坐在東田片雨無妨景殘紅不映天别¶
愁逢夏果歸興入秋蟬莫作隳官意陶公未必賢¶
　　　早春雪夜寄盧綸兼呈秘書元丞¶
　　　　　　　　　　　　　　　前　人¶
<pb:KR4h0022_WYG_255-2a>¶
聞君随謝朓春夜宿山前(集作/前川)看竹雲垂嶺(一作/地)尋僧¶
月滿田(一作雪/滿船)熊寒方入樹魚樂稍離船(一作/泉)獨夜(一/作)¶
(猶/是)覉愁客誰(集作/唯)知惜暮(一作/故)年¶
　　　贈池陽(三字詩/選作過)谷口元賛善所居¶
　　　　　　　　　　　　　　　前　人¶
入谷逢(詩選/作訪)君来秋泉已難渉林間人獨坐月下山相¶
接重露濕蒼苔明燈照紅葉故交一不見素髮何稠疊¶
　　　贈司空曙　　　　　　　　前　人¶
<pb:KR4h0022_WYG_255-2b>¶
漢主金門正召才馬卿多病自遲廻舊山蹔别老將至¶
芳草欲闌歸去来雲在髙天風㑹起年如流水日相(一/作)¶
(長/)催知君素有栖禪意應是(一作/嵗晏)蓬門遲爾開¶
　　　寄上中書李相公　　　　　武元衡¶
昏旦倦興寢端憂坐向㣲亷頗不覺老蘧瑗始知非授¶
鉞虚三顧持衡曠萬機曽(一作/㑹)應舟檝便烟雨(一作/水)五¶
湖歸¶
　　　途次近蜀驛䝉㤙賜寳劒及飛龍廐馬使還因¶
<pb:KR4h0022_WYG_255-3a>¶
　　　　寄李鄭二中書　　　　　前　人¶
草草事行役遲遲入(詩選/作出)故關碧幢遥隠(詩選/作隔)霧紅斾¶
漸依山感激慙(集作/酬)恩淚風霜去國顔捧刀金錫(集作/賜)¶
字歸馬玉連環威鳳翔雙闕征夫䕶八蠻(詩選作龍鳳/辭三署干戈)¶
(䕶八/蠻)應憐宣室召温樹不同攀¶
　　此詩二百九十七巻重出今已削去¶
　　　晨興贈友寄呈竇使君　　　前　人¶
江陵歲方晏晨起盼庭柯白露傷紅葉清風斷緑蘿狥¶
<pb:KR4h0022_WYG_255-3b>¶
時真氣索念逺幽懐多宿昔東山意縱横南浦波有羙¶
嬋娟子百慮攅雙娥緘情鬰不舒幽竹自駢羅為予(集/作)¶
(子/)歌寒苦㫖酒朱(集作有/酒未)顔&KR0755;兩鬂倐云變(一作妍鬢/倐然變)¶
功名將奈何¶
　　　夏日陪朝(一作/諸)寮同逰昊天觀因覽舊題詩寄¶
　　　　呈楊華州中丞　　　　　前　人¶
三伏草木變九城車馬煩碧霄廻騎吹丹洞入桃源臺¶
殿雲浮棟緌纓鶴在軒莫將真破妄聊用静持喧石甃¶
<pb:KR4h0022_WYG_255-4a>¶
古苔冷氷筠凉簟飜黄公壚下歎旌斾國東門¶
　　　旬假西(集作/南)亭寄呈熊郎中副使¶
　　　　　　　　　　　　　　　前　人¶
旬休屛戎事凉雨北䆫眠一夜江城夢萬里繞山川草¶
木散幽氣池塘鳴早蟬妍芳落春後旅思生秋前紅槿¶
粲庭艷緑浦繁渚烟行歌獨酌謡坐發朱絲絃哀玉不¶
可扣華觴徒湛然聞君東林卧郡閣曠周旋酬對龍象¶
侣灌注清泠泉如何無礙智猶(集作/獨)苦病纒牽¶
<pb:KR4h0022_WYG_255-4b>¶
　　　暮春酒中贈李干秀才　　　馬　異¶
歡喜見交親生開一甕春不湏愁犯卯且乞醉過申折¶
草為籌箸鋪花作錦茵嬌鸎解言語留客也殷勤¶
　　　寄洪州幕府盧二十二侍郎(自南昌令拜/頃同官洛陽)¶
　　　　　　　　　　　　　　　韋應物¶
忽報南昌令乗騘入郡城同時趨府客此日望塵迎文¶
苑臺中妙氷壺幕下清洛陽相去逺猶使故林榮¶
　　　示全真元常(元常趙/氏生)　　　　前　人¶
<pb:KR4h0022_WYG_255-5a>¶
余解郡符去爾為外事牽寜知風雪夜復此對床眠始¶
話南池飲更詠西樓篇無將一㑹易嵗月坐推遷¶
　　　簡盧陟　　　　　　　　　前　人¶
可憐白雪曲未遇知音人栖遑(集作/恓惶)戎旅下蹉跎淮海¶
濵澗樹含朝雨山鳥哢餘春我有一瓢酒可以慰風塵¶
　　　寄暢當(聞以子弟/被召從軍)　　　　　前　人¶
㓂盗(集作/賊)起東山英俊方未閑聞君新應幕藉藉動京¶
闗出身文翰場髙歩不可攀青袍未及觧白羽挿腰間¶
<pb:KR4h0022_WYG_255-5b>¶
昔為瓊樹枝今有風霜顔秋郊細栁道走馬一夕(一作/日)¶
還丈夫當為國破敵如摧山何必事州府坐使鬢毛斑¶
　　　秋夜寄邱二十二員外　　　前　人¶
懐君属秋夜散歩詠凉天山空松子落幽人應未眠¶
　　　寄楊恊律　　　　　　　　前　人¶
吏散門閤掩鳥鳴山郡中逺念長江别俯覺坐隅空舟¶
泊南池雨簟捲北樓風併罷芳樽宴為愴昨時同¶
　　　夜中得循州趙司馬侍郎書因寄廻使¶
<pb:KR4h0022_WYG_255-6a>¶
　　　　　　　　　　　　　　　盧　綸¶
瘴海寄雙魚中宵逹我居兩行燈下淚一紙嶺南書地¶
說炎蒸極人稱老病餘殷勤報賈傅莫共酒杯踈¶
　　　郊居對雨寄趙㳙給事包佶郎中¶
　　　　　　　　　　　　　　　前　人¶
暑雨青山裏随風到野居亂漚浮曲砌懸溜響(集作/滴)前¶
除塵鏡愁多掩蓬頭懶更梳夜牎凄枕席隂壁潤圖書¶
蕭颯移新竹龍鍾拾野蔬石泉空自咽藥圃不堪鋤濁¶
<pb:KR4h0022_WYG_255-6b>¶
水淙㴱轍荒蘭擁敗渠繁枝㽞宿鳥碎浪隠逰(集作/行)魚¶
桑履時登望荷衣自巻舒應憐在泥滓無路託髙車¶
　　　春日山中寄李舍人　　　　前　人¶
延歩愛清晨空山日照春蜜房寜有主石室自無隣泉¶
急魚依藻花繁鳥近人誰憐失路侣唯與老相親¶
　　　客舍苦雨即事寄錢起郎士元員外¶
　　　　　　　　　　　　　　　前　人¶
積雨暮凄凄覉人狀鳥栖響空宫樹接覆水野雲低穴¶
<pb:KR4h0022_WYG_255-7a>¶
蟻多隨草巢蜂半墜泥遶池牆蘚合擁溜瓦松齊舊浦¶
(集作/圃)平如海新溝曲似溪壊欄留衆蝶欹棟上(集作/止)群¶
雞莠盛終無實槎枯遂(集作/返)有荑緑萍藏廢(集作/淺)井黄¶
葉隠危隄閭里觀將絶朝昏望亦迷不知霄漢裏何路¶
可相携(一作是/攀躋)¶
　　　寄贈庫部王郎中(時充折/糴使)　　前　人¶
諤諤漢名臣從天令若春科(一作/叙)辭皆詔旨稱使即星¶
辰草木承風偃雲雷施澤均威懲治粟尉恩洽譲田人¶
<pb:KR4h0022_WYG_255-7b>¶
泉貨方將散京坻自此陳五營俱益竈千里不停輪未¶
逺金門籍旋清玉塞塵碩儒推慶重良友頌功頻鶴髮¶
逢新鏡龍門躍舊鱗荷君偏有問深感浩難申¶
　　　秋夜寄馮著作　　　　　　前　人¶
河漢净無雲鴻聲此夜聞素心雖比石蒼鬢欲如君露¶
槿月中落風雲池上分何言千載友同跡不同群¶
　　　早春歸盩厔舊宇(集作/居)却寄耿拾遺緯李校書¶
　　　　端　　　　　　　　　　前　人¶
<pb:KR4h0022_WYG_255-8a>¶
野日初晴麥隴分竹園村巷鹿成群百家廢井生春(集/作)¶
(新/)草一樹繁花傍(集作/對)古墳引水忽驚氷滿澗向田空¶
見石和雲可憐芳嵗青山下唯有松枝寄與君(集作好/寄君)¶
　　　雪謗後書事上皇甫大夫　　前　人¶
盛徳緫群英高標仰國楨獨安廵狩日曽掩趙張名業¶
就難辭寵朝廻更授兵曉川分牧馬夜雪覆連營長筞¶
威殊重嘉謀翊聖明畵圗規陣勢夣筆紀山行綬拂池¶
中影珂摇竹外聲賜歡徴伎樂陪酒間公卿却意經前¶
<pb:KR4h0022_WYG_255-8b>¶
事翻疑得此生分深存殁感恩在子孫榮覽鏡愁將老¶
捫心喜復驚豈言沉族重但覺殺身輕有淚沾墳典無¶
家集弟兄東西遭世難流浪識交情閱古宗文舉推才¶
慕正平應憐守貧賤又欲事躬耕¶
　　　寄司空曙　　　　　　　　前　人¶
壯志隨年盡謀身覺(集作竟/又作獨)未安風塵交契濶(集作/結絶)老¶
大别離難臘近晴多曉春遲夜却寒誰堪(一作/憐)少兄弟¶
三十復(集作/又)無官(一作五十/未為官)¶
<pb:KR4h0022_WYG_255-9a>¶
　　此詩二百八十七巻重出今已削去注異同為一¶
　　作¶
　　　洛陽早春憶吉中孚校書司空曙主簿¶
　　　　　　　　　　　　　　　前　人¶
值逈逢髙駐馬頻雪晴閑㸔洛陽春鶯聲報逺同芳信¶
栁色邀歡似故人酒貌昔時花共艷鬢毛今與草爭新¶
年来百事皆無緒唯與湯師話(集作/結)凈因¶
　　　聞長安故人䘮逝遷謫因増歎寄上河中鄭倉¶
<pb:KR4h0022_WYG_255-9b>¶
　　　　曹暢參軍昆季　　　　　前　人¶
鬢似衰蓬心似灰驚悲相集老相催故友九泉留語别¶
逐臣千里寄書来塵容帯病何堪問淚眼逢秋不喜開¶
幸接野居宜縱(一作/徒)歩冀君清論一申哀(一作清夜/一聲哀)¶
　　　書情獻劉相公　　　　　　嚴　維¶
年来白髮欲星星悞却生涯似(一作/是)一經魏闕望中何¶
日見商歌奏罷復誰聽孤根獨棄慙山木弱植無成狀¶
水萍今日更湏詢哲匠不應休去老巖扃¶
<pb:KR4h0022_WYG_255-10a>¶
　　　贈送朱放　　　　　　　　前　人¶
昔年居漢水日醉習家池道勝跡長在名髙身不知乆¶
(一作/欲)依天目住新自始寧移生事曽無長唯將白接䍦¶
　　　剡中贈張卿侍郎　　何卿(一作/樂卿)　下樂(集作/樂下)¶
　　　　溪間(集作/雲間)　　　　　　　前　人¶
辟疆年正少公子貴初還早列何卿位新叅柱史班千¶
夫馳驛道駟馬入家山深巷烏衣盛髙門畫㦸閑逶迤¶
天下樂照耀剡溪間自賤逰章句空為衰草顔¶
<pb:KR4h0022_WYG_255-10b>¶
　　　贈萬經　　少長干(少集/作小)　　前　人¶
萬公長慢世昨日(一作/夜)又隳官縱酒真彭澤論詩得建¶
安家山伯禹穴别墅少長干輙有時人至窓前白眼㸔¶
　　　書情上李蘇州大夫　　　　前　人¶
東土苖人尚有殘皇皇亞相出朝端手持國憲郡僚畏¶
口喻天慈百姓安禮數自憐今日絶風塵空記徃年歡¶
誤著青袍將十載忍令漁浦却垂竿¶
　　　餘姚祗役奉簡鮑叅軍　　　　前　人¶
<pb:KR4h0022_WYG_255-11a>¶
童年獻賦在皇州方寸思量君與侯萬事無成新白首¶
兩春虛擲對滄流歌詩盛賦文聲動簫管新亭晦日逰¶
知己欲依何水部鄉人邱整(一作/今正)賤東邱¶
　　　郊園即事寄蕭侍郎(集作呈蕭/常州復)¶
　　　　　　　　　　　　　　　戴叔倫¶
衰鬢辭餘秩秋風入故園結茅成暖室汲井及(集作脩/井及)¶
清源鄰里桑麻接兒童笑語喧終朝非役(集作/貴無)役聊寄¶
逺(集作聊/向逺)人言¶
<pb:KR4h0022_WYG_255-11b>¶
　　　李大夫見贈因之有呈　　　前　人¶
何言訪衰疾旌斾重淹留謝禮誠難荅裁詩豈易酬江¶
清寒照動山逈野雲秋一醉龍沙上終歡勝舊逰¶
　　　漸至(集作/次)涪州先寄王員外使君縱¶
　　　　　　　　　　　　　　　前　人¶
文教通(集作/留)夷俗均輸問火田江分巴字水樹入夜郎¶
烟毒瘴含秋氣(集作/景)隂崖蔽(集作/閉)曙天路難空記日身¶
老不由年將命寜知(集作/辭)逺歸心詎可傳星郎復何意¶
<pb:KR4h0022_WYG_255-12a>¶
(集作/事)出守五溪邊¶
　　　長安早春贈萬評事　　　　前　人¶
春風歸(集作/過)戚里曉日上花枝清管新鶯(集作/聲)發重門¶
細柳垂經過千騎客調笑五陵兒何事靈臺客(集作/宿)狂¶
歌自(一作/獨)不知¶
　　　暮春沐髮晦日書懐寄韋公曹渢李録事從訓¶
　　　　王少府純　　　　　　　前　人¶
朝沐敝南闈(集作/扉)盤跚待日晞持(集作/揚)梳髮更落覽鏡¶
<pb:KR4h0022_WYG_255-12b>¶
意多違吾友見嘗少春風去不歸登臨至一醉(集作登/髙取一)¶
(醉/)猶可及芳菲¶
　　　新秋夜寄江右友人　　　　前　人¶
遥夜獨不寐寂寥蓬户中河明五陵上月滿九門東舊¶
知(一作/萬里)親友散故園江海空懐歸正南望此夕起秋風¶
　　　贈韋評事儧　　　　　　　前　人¶
與道共浮沉人間嵗月深是非園吏夢憂喜塞翁心細¶
草(集作/竹)誰開徑芳條自結隂由来居物外無事可抽簮¶
<pb:KR4h0022_WYG_255-13a>¶
　　　早春書情寄河南崔少府(此詩見二百/五十六巻)¶
　　　　　　　　　　　　　　　前　人¶
　　　早發陕州途中贈嚴秘書(此詩見二百/五十六巻)¶
　　　　　　　　　　　　　　　前　人¶
　　　潭州使院書情寄江夏賀蘭副端¶
　　　　　　　　　　　　　　　前　人¶
雲雨一蕭散悠悠闗塞(一作/復)河俱從泛舟役近隔洞庭¶
波春水去不盡秋風今又過無因得相見却恨寄書多¶
<pb:KR4h0022_WYG_255-13b>¶
　　　贈司空拾遺　　　　　　　前　人¶
侍臣何事辭雲陛江上彈冠見雪花望闕未成丹鳳詔¶
開門空對野人家陳琳草奏才還在王粲登樓興不賒¶
髙舘更容塵外客仍令歸去待瓊華¶
　　　喜嚴侍御蜀還贈嚴秘書(此詩見二百/五十六巻)¶
　　　　　　　　　　　　　　　前　人¶
　　　上薛僕射(固讓/辭命)　　　　　　秦　系¶
由来那敢議輕肥散髮行歌自採薇逋客未能忘野興¶
<pb:KR4h0022_WYG_255-14a>¶
辟書今遣脫荷衣家中匹婦空相笑池上群鷗盡欲飛¶
更乞大賢容小隠益看愚谷有光輝¶
　　　山中贈張評事時授右衞佐　前　人¶
終年常避喧自注五千言流水閑過院春風與閉門山¶
容邀上客桂實落華軒何事教予起微官不足論¶
　　　山中寄錢起員外兼苖員外發¶
　　　　　　　　　　　　　　　前　人¶
空山嵗計是胡麻窮海無梁泛一槎稚子唯能覔梨栗¶
<pb:KR4h0022_WYG_255-14b>¶
逸妻相共老烟霞朗吟麗句驚巢鶴閑樹(疑作/對)春風看¶
落花借問省中何氷部今人㡬箇属詩家¶
　　　鮑員外見尋因書情呈贈(曽與系/同舉塲)¶
　　　　　　　　　　　　　　　前　人¶
少小為儒不自彊如今羞懶見侯王覽鏡自知身漸老¶
買山將作計偏長荒凉鳥獸同三逕撩亂琴書共一床¶
猶有郎官来問疾時人莫道我徉狂¶
　　　途中寄友人　　　　　　　孟雲卿¶
<pb:KR4h0022_WYG_255-15a>¶
昔時聞逺路謂是等閑行及到求人地始知為客情事¶
將公道背塵遶馬蹄生倘使長如此便堪休去程¶
　¶
　¶
　¶
　¶
　¶
　¶
<pb:KR4h0022_WYG_255-15b>¶
　¶
　¶
　¶
　¶
　¶
　¶
　¶
　文苑英華巻二百五十五¶
