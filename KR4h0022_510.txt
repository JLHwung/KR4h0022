# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:52.725812
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百十
<pb:KR4h0022_WYG_510-1a>¶
欽定四庫全書¶
　文苑英華巻五百十　　　宋　李昉等　編¶
　勤學惰敎師歿直講門十六道¶
　勤學¶
　　求隣壁光判二道　　　於途墜坑判一道¶
　　躭書穿牀判一道¶
　惰教¶
　　投諸棘寄判二道¶
<pb:KR4h0022_WYG_510-1b>¶
　師歿¶
　　立廟藏衣判一道　　　着服六年判二道¶
　　事貌相似判二道　　　貌似温敏判一道¶
　　吊服加麻判二道¶
　直講¶
　　直講無他伎判二道¶
　　勤學¶
　　　求隣壁光判¶
<pb:KR4h0022_WYG_510-2a>¶
郗珍性好讀書家貧隣家富乃穿隣壁取燭光隣告為盗¶
　　　對¶
郗珍黄冠野客白屋寒生仰桂林之一枝猶思對策掩¶
蓬門之三逕無忘偷光但學以資身行不踰志(一作/矩)因¶
人之利尚或不為竊隣之光何居而可必欲三餘不棄¶
百遍無疲原憲弊衣杖藜而非病顔囬陋巷飲水而多¶
歡既知讀書應聞對馬與其鑿壁何如聚螢若觀過知¶
仁推情决獄束緼之婦尚未過於黄沙懸梁之夫庶獲¶
<pb:KR4h0022_WYG_510-2b>¶
哀於丹筆違禮入律理或難容居法徇私斯焉有在¶
　　　同前　　　　　　　　　　康廷之¶
郗珍荷衣横帶緝桞編蒲有賤籯金將希片玉南阮自¶
富北郭實貧殊謝梁鴻不求因熱乃如蘇季願借餘光¶
已接武於匡衡方齊蹤於寗越室仞非邃未窺夫子之¶
墻紡績可兼輙鑿隣人之壁情非竊伏事渉穿窬(一作/情非)¶
(竊盗事/渉穿窬)抑有前聞宜徵故實從按記過不合論辜¶
　　　於途墜坑判¶
<pb:KR4h0022_WYG_510-3a>¶
寗子讀書於途墜坑來晩師行檟楚令以罰非其罪令¶
師謝過俱不伏¶
　　　對¶
學古入官不學將落聖人所以留範君子誰非用心猗¶
哉寗生勤亦至矣手䋲口誦何劉實之能匹負書擔笠¶
豈蘇秦之可加悠悠長途是諷是詠舞中襟而始勵經¶
巨嶮而方歸師以來晩見嫌聊申檟楚令以罰非其罪¶
乃起異端在師雖則傷嚴遣謝又乖通論且尊無謝卑¶
<pb:KR4h0022_WYG_510-3b>¶
之禮卑有順上之心䝉雖不才此未為允¶
　　　躭書穿牀判¶
孔安家貧躭書一座數載不移故穿牀邑宰以為惰農¶
遂䝉笞責㢘使謂髙賢附狀¶
　　　對　　　　　　　　　　　崔　融¶
孔安家承闕里訓習淹中黄叔度之平生朱買臣之故¶
事康成進徳斯覽巻於八千士安行道願加年於數百¶
邑宰職當訓俗務在化人管㓜安之藜牀莫欽髙義王¶
<pb:KR4h0022_WYG_510-4a>¶
君公之板榻靡尚真規縲絏冶長昔聞其事鞭撻寗越¶
今見其人徒有望於勤農終致慙於勵學㢘使親承聖¶
㫖肅事澄清一字之褒人知激節片言之貶士識愧心¶
附狀稱不優賢據理自須慙徳更懐文過須是提刑¶
　　惰教¶
　　　投諸棘寄判¶
得國子監稱諸胄子不親師教將棘寄之省讓其侵冒¶
刑章寘之於理監固論不已¶
<pb:KR4h0022_WYG_510-4b>¶
　　　對　　　　　　　　　　　于　峴¶
有教無類下學上達春詩秋禮日就月將必復象賢之¶
規以光齒胄之訓喻玊成器符金滿籯渥赭觀其屢舞¶
拾青嘉其載擇况乎服勤多闕仰止徒虛温故知新未¶
之已也進徳脩業此其謂何是朽木之難雕非檟楚之¶
能及造士選士匪曰伊人左鄉右鄉攸稱往誥雖迂夫¶
棘寄斥之遐邈且渉禦魑之罰將有招魂之詞㑹府以¶
近滿刑章言投法理監司以逺探經義事合禮文亦既¶
<pb:KR4h0022_WYG_510-5a>¶
將(一作/狀)申復奚科抑¶
　　　同前　　　　　　　　　　蘇　倇¶
聖人設教克勤于學胄子從師罕能由禮惟彼成均奉¶
職宗伯分官將舞樂以持旄俾歌詩而序齒進而函丈¶
知拾紫之華(一有/經字)終(一作/退字)且負墻識滿金之喻(一有/訓字)不¶
傳其習或失于多嗟爾寡聞孰云功倍叩之勿應則罰¶
於從容發然後禁何驚於扞格誠宜扑作二物吾與其¶
進焉用棘寄四夷若斯見罰伺行父之逐鳥豈待庶乎徵¶
<pb:KR4h0022_WYG_510-5b>¶
楚子之奪牛理固深也不帥之教雖載於禮經侵冒之¶
刑合歸於司寇仍為多訴無乃厚誣¶
　　師歿¶
　　　立廟藏衣判¶
甲脩絜矩之道歿後其弟子以師所居立廟藏衣冠琴¶
書人告越禮¶
　　　對¶
就賢體逺稱以動衆親師觀奥知乎成植甲允廸厥訓¶
<pb:KR4h0022_WYG_510-6a>¶
克懋存誠𢎞道惟人脩詞在已視博習之志初遊焉息¶
焉觀絜矩之心後不寢不食况早承函丈常忝儒林讀¶
夫子之微言習門人之正義學而已講吾其不憂嵗月¶
之微(一作/徵)梁木斯壊子在川上歎逝者之如斯人之云¶
亡痛吾徒之安仰常時講位乍起於悲風他日荒墳俄¶
懸於苦月輪奐斯在歌哭還升仰生前之令名存歿後¶
之遺象上棟下宇不革故而廟成自堂徂軒咸鼎新而¶
貌立藏衣冠而不墜委琴書而宛在且心䘮三年是則¶
<pb:KR4h0022_WYG_510-6b>¶
是效亭傳四序有嚴有翼彼猶薄訴此實厚誣道雖謝¶
於周書理亦殷於魯典誡彼言者不亦可乎¶
　　　着服六年判¶
兖州人平辯受業於田才才亡辯着服六年廬於墓側¶
刺史以為違經越禮妄造異端禁錮三年辯妻遣小女¶
上䇿稱寃㢘察彈刺史刑獄不當¶
　　　對¶
田才地居鄒魯家習文儒業擅籯金道光珍席夙漸昇¶
<pb:KR4h0022_WYG_510-7a>¶
堂之教早傳藏壁之書學市攸開几筵爰設故得詢疑¶
請益還如北海之前函丈摳衣更似西河之上平辯雩¶
川童子闕里諸生常因閉户之勤豫受専門之業庶祈¶
榮於青紫希變采於朱藍日就月將罰(一作/菽)水之恩何¶
極陵夷谷徙頺山之痛已深舊宅凄清空聞絲竹遺壇¶
寂寞無復琴歌嗟二物之長收願百身而奚贖方思重¶
服用表深衷一對松楸六遷檀柘曩時儒肆喜遇祥鱣¶
今日㐫廬悲逢吊鶴論情雖㑹於寧戚據理未允於通¶
<pb:KR4h0022_WYG_510-7b>¶
途刺史職在宣風政乖道俗沉憂六載亦可驚嗟積禁¶
三年固其未得少女以銜寃伏奏雅叶於鷄鳴大使以¶
紏慝彈豪正諧於隼擊即冝録奏伏聽宸衷¶
　　　同前¶
不學墻面先哲之格言以徳潤身前賢之令軌孔丘要¶
道逐楊震以西來馬融門生隨鄭𤣥而東去田才地隣¶
鄒魯俗富詩書水接沂川家傳禮樂白圭無玷孤(一作/禮)¶
標席上之珍黄金可輕獨貴林中之寳平辯伏膺道術¶
<pb:KR4h0022_WYG_510-8a>¶
企足風猷訪顔子於淹中得田生於稷下葉抽槐市皷¶
篋笥而踐緇帷花發杏壇整襟裾而趨絳帳一登閫閥¶
㡬積寒暄知十之業既𢎞在三之敬尤重専門春誦髙¶
臺於是忽傾負(一作/扶)杖晨歌梁木由是遽壊荒階積雪¶
徒規東廊之蹤逝水驚波無復西河之氣師資之禮痛¶
貫幽靈伏道之誠悲深卉木葺苫廬於墓側製麻服於¶
塋前檀木遷移葭灰屢變墳抽細草撫書帶而増悲牖¶
挂殘絲拂琴絃而永慕刺史褰帷魯國剖竹雩壇馮熊¶
<pb:KR4h0022_WYG_510-8b>¶
軾以宣風樹隼旟而展化以為非禮將作異端不樹甘¶
棠之隂翻行叢棘之酷昔門人子貢廬於孔氏之墳弟¶
子叔然制彼鄭生之服六年不釋於禮稍乖三載錮身¶
在情何忍但以事符公冶繋犴獄而多年命彼緹縈仰¶
鳳闈而長呌㢘使垂星整俗驛傳宣威正豸冠以觸邪¶
下烏臺而肅物女既陳請使又彈非霜簡載馳雪身無¶
路兩頭今既發覺一面何使(一作/所)逃刑宜降朱轓用直¶
(一作/申)丹筆¶
<pb:KR4h0022_WYG_510-9a>¶
　　　事貌相似判¶
甲容貌與乙相似甲歿後門人事乙隣人讓其非禮¶
　　　對　　　　　　　　　　　康季子¶
容貌相似陽貨惑於仲尼徳義可尊門人師于有若嵗¶
丁辰巳甲遂云亡(一作/七儒)月亦居諸乙方傳學實䘮予於¶
東魯復疑汝於西河已寂琴歌詎聞金石思其笑語寧¶
忘罰(一作/菽)水之恩慕彼威儀(一作/循誘)爰動頺山之戀不墜¶
吾師之業還昇弟子之堂惟爾嗣音専之可也讓其非¶
<pb:KR4h0022_WYG_510-9b>¶
禮於已不然(一作/何諸)有事古風未驚今聽¶
　　　同前¶
道在則業金籯非寳學而時習珍席為儒甲業擅專門¶
勤茲閉户夙漸淹中之訓方傳壁裏之書絳帳談經䝉¶
求者雲集緇帷講道鑚仰者電趨濟濟祈祈升堂入室¶
夏弦春誦未厭于青藍閲水頺山遽悲於壊木歿而不¶
作逝者何追道無常師未宜膠柱貌有相似自可摳衣¶
昔夫子門人見師於有若馬融弟子或從於鄭𤣥故事¶
<pb:KR4h0022_WYG_510-10a>¶
非遥讓之未可¶
　　　貌似温敏判¶
儒生温敏歿或有貌似敏者弟子共師之縣令責其無¶
知¶
　　　對　　　　　　　　　　　唐昭明¶
温敏果行育徳依仁游藝道鬱黄中聲芬白賁才克夢¶
烏(一作/筆)針左氏之膏肓學綜成麟傳聖人之糟粕既而¶
生也有涯嵗聿其逝情殷埋玉迹(一作/逃)必應金類宣父¶
<pb:KR4h0022_WYG_510-10b>¶
之云亡還思有若同蔡邕之已歿更重虎賁雖其人已¶
還而典刑可想或欽遺韻用展師資唯彰好道之誠何¶
寘無儀之論縣令奉子男之秩守韋弦之戒非欲使提¶
耳流訓掣肘無譏錯節盤根抑亦殊道移風易俗何妨¶
異代縱有科罰未累徳音無㸃(一作/玷)憲章並宜告記¶
　　　吊服加麻判¶
甲乙二人所受學師亡皆吊服加麻出有所之則絰乙¶
居則絰出則否縣司科甲乙不合為師制服並不伏¶
<pb:KR4h0022_WYG_510-11a>¶
　　　對　　　　　　　　　　　顔　勝¶
理範通明國圖惟逺班和正本式古崇風訓學興文當¶
今是教甲乙同志偃化從師春誦夏弦自得西河之美¶
摳衣函丈無非北海之遊道叶雩壇聲髙闕里鴻都盛¶
業方列義於儒堂電隙流年奄生悲於泉户兩楹之夢¶
豈廻景於西山二竪之災竟遊魂於北斗壊木之悲(一/作)¶
(怨/)師也何追頺山之哀吾將安仰因情定禮自可䖍於¶
心䘮吊服加麻實無虧於聖政甲出而絰是依古也乙¶
<pb:KR4h0022_WYG_510-11b>¶
居則否奚所咎焉既不異於門人信無徵於魯禮欲加¶
之罪其有辭乎¶
　　　同前　　　　　　　　　　盧　昌¶
惟甲惟乙夙庇唐封如琢如磨服勤師訓自凝情於竹¶
素將比色於朱藍既而逝水方驚梁木其壊微言已絶¶
先師從召於鶴書素業無憑弟子空思於鱣序閒階寂¶
歴泣對履綦舊宅凄清愁聞絲竹爰制衰絰以報師資¶
雖乖心䘮之儀未失禮經之意何如宣尼既沒子貢(一/作)¶
<pb:KR4h0022_WYG_510-12a>¶
(夏/非)為廬鄭生云亡叔然制服徃哲不貽伊誚縣司何遽¶
見䋲請寛二公之&KR0317;無濫五刑之法¶
　　直講¶
　　　直講無他伎判¶
丁專經直講每無他伎進考或人告濫¶
　　　對　　　　　　　　　　　王靈漸¶
丁以聚學立身脩詞果行從師氏之六藝當孔門之四¶
科淑行惟新鱣魚巳落清言如屑塵尾先摇既珍席之¶
<pb:KR4h0022_WYG_510-12b>¶
有光亦經笥之攸屬籯金奪價琢玉成功皆取判於一¶
經葢不資於他伎誣其善誘生此薄言由也兼人常聞¶
於片折參則不敏必造其兩詞請更推尋然議斷割¶
　　　同前　　　　　　　　　　常無欲¶
典禮之興講經為要安人和衆學古入官丁以専經直¶
講精師訓廸藝成重席業固專門歌詠先王頌聲以光¶
於講肆討論文義徳化籍甚於談筵考課攸歸勤效斯¶
在以無他伎䝉竊惑焉且州縣徒勞自拘於常式庠序¶
<pb:KR4h0022_WYG_510-13a>¶
爰設亦著於彞章妄告之人須科反坐¶
　¶
　¶
　¶
　¶
　¶
　¶
　¶
<pb:KR4h0022_WYG_510-13b>¶
　¶
　¶
　¶
　¶
　¶
　¶
　¶
　文苑英華巻五百十¶
