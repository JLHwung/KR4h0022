# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:40.910559
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九十四
<pb:KR4h0022_WYG_094-1a>¶
欽定四庫全書¶
　文苑英華巻九十四　　　宋　李昉等　編¶
　人事五¶
　　人不易知賦一首　　　君子不器賦一首¶
　　人鏡賦一首　　　　　心鏡賦一首¶
　　至人用心若鏡賦一首　至人心鏡賦一首¶
　　以賢為寳賦一首　　　行不由徑賦一首¶
　　同人于野賦一首　　　得意忘言賦一首¶
<pb:KR4h0022_WYG_094-1b>¶
　　　人不易知賦(以題/為韻)　　　　　郭　適(總目作/鄭遹)¶
墳素通㫖古今彛倫惟沖虚以效迹貴特達而知人有¶
藏器在我有從方立身歴九徴而觀則甄一徳而求真¶
既而糺合性情交驅馳驟(一作/勝負)莊列談其險艱堯舜病¶
其授受玉石相蔽悲獻璞之匪工媒介未孚忌投珠而¶
自久考聲度之軌躅察言貌之休咎鑒之則理將斯契¶
昧之則亂何不有彼經緯之區分在昭擇於能否復覽¶
前志清通不易或失子羽之容或失宰我之議自非識¶
<pb:KR4h0022_WYG_094-2a>¶
周郎之顧曲辨齊竽之濫吹安能取士於飯牛之時拔¶
才於卧龍之器其道或如蘭芷應以塤篪聞撤俎而興¶
歎指負甑而留規管仲覇齊終慟哭於鮑叔國僑相鄭¶
始登舉於子皮此則秦鏡一覽而皆得何必豫章七年¶
而見知别有事業後時徘徊中路厭東郭之雪隱南山¶
之霧猶恐相士者失之於下流披文者棄之於異處(一/作)¶
(趣/)苟名實之斯在願曲直而咸喻徒叩寂於不材實有¶
慚於能賦¶
<pb:KR4h0022_WYG_094-2b>¶
　　　君子不器賦(以用之則行無/施不可為韻)　白居易¶
君子哉道本性(一作/生)知徳惟天縱抱乎不器之器成乎¶
有用之用不器者通理而黄中有用者致逺而任重盖¶
(一有/由字)識包權變理藴通明業非學致器異琢成審其時¶
有道舒而無道巻慎其徳舍之藏而用之行語其小能¶
立誠以脩詞論其大能救物以(一作/而)濟時以之理心則¶
一身獨善以之從政則庻績咸熈既居家而必達亦在¶
邦而允釐彼子貢雖賢唯稱瑚璉之器彦輔信美空標¶
<pb:KR4h0022_WYG_094-3a>¶
水鏡之姿是故(一作/謂)非求備者又何足以知(一作/多)之豈¶
如我順乎通塞合(一作/含)乎語黙何用不臧何嚮不克施¶
之乃伊吕事業蓄之乃(一作/則)莊老道徳雖應物而不滯¶
終飭躬而有則若止水之在器因器圓方(一作任/器方圓)如良¶
工之用材隨材曲直原夫根淳精於妙有宅元和於虚¶
受内𢎞道以(一作/而)惟新外濟用而可久鄙斗筲之奚筭¶
(一作/算)諒(一作/哂)挈瓶之固守何器量之差殊在性情之能¶
否豈不以神為𤣥樞智為心符全其神則為而勿有虚¶
<pb:KR4h0022_WYG_094-3b>¶
其心則用當其無故動與神(一作/時)合静與道俱時或用¶
之必開臧武之智道不行也則守寗子之愚至乎哉冥¶
心在(一作/無)我無可而無不可應用不疲無為而無不為¶
信大成而大受非小慧而小知顧庻類曲從則輪轅適¶
用若一隅偏執則鑿枘難施是以易尚隨時禮貴從宜¶
展矣(二字一作/盛矣哉)君子斯焉取斯¶
　　　人鏡賦(以主聖臣忠道/光貞觀為韻)¶
金為鏡兮其鑒則明人為鏡兮其象則精彼有取其昭¶
<pb:KR4h0022_WYG_094-4a>¶
燭我方致乎和平廣霽而磨礱既至酌獻而邦家以貞¶
懸於心則四聽(一作/聰)常朗寘於握而萬方不傾惟賢任¶
賢自聖傳聖守之則通幽洞冥執之乃窮理盡性致和¶
樂功逾止水之平徴古今道光仁夀之鏡比璿樞以潛¶
運挂靈臺而韜映是委照以無疲每含光而不競無鑒¶
於水自視於人曷容華之自飾惟道徳之所親鎔範義¶
陳協於君臣(八字一作功匪勤於/鎔範義將協於君臣)斯乃至寳載光皇道¶
辨物數之紛紛洞晦冥之杲杲放之可包乎海嶽巻之¶
<pb:KR4h0022_WYG_094-4b>¶
可盈乎懐抱煥乎發䝉皎若晴空光甚鑒兮塵不能翳¶
徳若容兮物莫能充以是為臣則獻可替否以是為鏡¶
則進思盡忠斯為理兮化洽斯為鏡兮照窮惟賢聖之¶
光贊含英華而不散執一法而不回仰千齡而殊觀貞¶
明而翹楚角逐皎潔而羣邪冰泮兹鏡也克念則正罔¶
念則荒播無疆以垂範披六幽而散光燭明明而洞洞¶
歴久久而煌煌聖作物覩鏡清寰宇騐成敗之原知榮¶
辱之主我鏡在徳曽無盤龍之雕我鏡在心自有山雞¶
<pb:KR4h0022_WYG_094-5a>¶
之舞若然則皇唐邁徳於陶唐吾君齊聖於文祖¶
　　　心鏡賦　　　　　　　　　楊慎虚¶
嘗觀夫乾位始造坤儀廣生運元和而産氣因自有而¶
含精萬靈羣分立圓形以標貴四體成物包寸心而致¶
亨含妙有而存象賁虚無而自明故其端以居中動不¶
違正藏牝谷而為主闢靈臺而作鏡將黷之而不昬因¶
澄之而彌静既剗邪而窒慾忽窮理而知命然後和精¶
神明情性俾存存而不惑恒皎皎而孤映由觸類而感¶
<pb:KR4h0022_WYG_094-5b>¶
有為必因象物知器乘時利人敷禮經以導俗馳精義¶
以入神探禍福而知運任行藏而理身所以君子處順¶
而情逸明王不言而化淳若乃潜英議蓄明斷欲鴻䝉¶
而未析勿冒昧而相亂凝至精而一臨俾羣疑而四散¶
故使立身者潔之而清真自守入官者朗之而美化攸¶
贊語衆妙之𤣥通分萬殊於大觀然則物以心鑒心由¶
物遷掇輕花而意艶坐孤石而情堅所以去彼取此削¶
觚為圜將欲保至和而不撓存大朴而自然兹㑹有體¶
<pb:KR4h0022_WYG_094-6a>¶
彼管攸設選賢而官知人則哲端靈心之朗暢拂清鏡¶
之光潔取捨妙諧於物宜推擇靡遺於井渫遣許郭而¶
齊鑒與山盧而比傑可謂張英風著徽烈嗟小子之庸¶
蔽撫蓬心而望絶¶
　　　至人用心若鏡賦(以方寸虚地有/來斯應為韻)　紇干俞¶
睠理心之至者有明鏡而比諸皎然可鑒泊然其虚捨¶
將迎之載勤無情是得存好惡之不辨何狀不儲彼誠¶
之明惟道斯守居中自執于精一待物豈殊乎先後云¶
<pb:KR4h0022_WYG_094-6b>¶
誰鑒矣則用當其無匪我功焉乃為而不有淵兮内照¶
曠若虚受伊黙慮其智愚儼分形於美醜稽至理也其¶
性命哉瑩爾䝉蔽滌乎氛埃引曜𢎞納清明洞開自外¶
爰依叶彼生而有象由衷必應體夫神以知來故得稱¶
有别於宏規等無私於衆類苟觀過之能審爰見疵而¶
不愧始求義於昭昭卒窮微於至至和平自保非險乎¶
山川容貌既呈必肖乎天地美夫鑒乃不臧勝而無傷¶
恒其徳匪明而匪晦(一作而匪/韜匪晦)狀於物或圓而或方仰¶
<pb:KR4h0022_WYG_094-7a>¶
周文之翼翼同叔度之汪汪是知𢎞量資乎日宣儲精¶
本於明證鏡將心而共理影與形而合應思負局之克¶
脩並懸心而有稱感物攸在立誠取斯彼範金之遺制¶
信靈府以(一作/之)相隨吾道方存庶一觀而無替其明固¶
久亦屢照而忘疲想夫朗若爰啟静而無悶比申監於¶
盈尺願脩容於進寸樂廣播披雲之詞莊生諧止水之¶
論冀因照以𤣥鑒豈逢時而在困¶
　　　至人心鏡賦(以人心融道清/鑒應物為韻)　于可封¶
<pb:KR4h0022_WYG_094-7b>¶
莊生有言曰至人用心若鏡(一作至人之用心/若鏡盖用全句)有㫖哉¶
是言也夫鏡也者以明為體是故有來而必應心也者¶
以净為照亦可不思而𤣥通拂拭生光掛新臺而月滿¶
象罔求得映赤水而珠融若錬心而比鏡信清明而在¶
躬爾乃以鏡為心因心載考菱花發而羣象生靈府開¶
而萬物保斯鏡之精明謂人心得道至人所以卑其性¶
而遺箴弱其志以虚襟聽無聲之和樂天籟之音明白¶
四達照幽燭深希洞視而𤣥鑒在無心而用心苟能忘¶
<pb:KR4h0022_WYG_094-8a>¶
已作虚舟之泛必保其光得秦鏡之鑒我邦君皇宗之¶
子天人之英體以合道沖融混成其用心也達至人之¶
妙理其朗鑒也同水鏡之澄清開意而圓照吐心而自¶
明妍嗤莫能藏其象鬼神莫以遁其情絶毋意與毋我¶
固不將而不迎懸彼髙鑒求乎有貞覩處子兮調脂粉¶
争捧心兮效蹙嚬醜者自醜新者自新形美惡而區别¶
吾何情於知人醜(一作/媿)匪桃夭寧容比證對香奩而呈¶
貌慮柔姿而不稱有待良人非徒好勝因兹佇賞必冀¶
<pb:KR4h0022_WYG_094-8b>¶
象應紅粉蛾(一作/)眉趨而競謁宛其素質統(疑作/髠)彼𤣥¶
髮類芙蓉之映水若姮娥之向月大明無私衆鑒不歇¶
光之所燭照及微物度(疑作/庻)有假於恩(一作/思)輝幸留心¶
於剪拂¶
　　　以賢為寳賦(以朂名霸道邦/家之託為韻)　謝　觀¶
楚國之君賢人為寳彼則貴於無脛此為尊於有道琢¶
磨仁義而不緇不磷淬礪鋒鋩而既堅既好皎皎神爽¶
稜稜貌清志一潔而靡垢行百錬而逾精非暗投以取¶
<pb:KR4h0022_WYG_094-9a>¶
誚不韞櫝以沽名廉謹(一作/讓)在心命爵而蔑聞銅臭文¶
章滿腹擲地而自有金聲洞徹不欺光芒相燭砥名而¶
可尚礪節而自朂吐清詞之粲粲心水含珠見正色之¶
温温情田積玉言錯落而無玷性真明而不瑕袖懐荆¶
璞握有靈虵以鑒姦察邪之煥爛比照乘映廡之光華¶
足可充盈軍國輝耀邦家何必積滿堂以遞矜易連城¶
而助詐一非克儉之教一損不貪之化虞君受垂棘而¶
滅齊國得孫生(二字/疑)而霸徒美其色映層闕光能耀夜¶
<pb:KR4h0022_WYG_094-9b>¶
殊不知寸隂踰尺璧之珍一經奪滿籝之價所以愛兹¶
被褐重彼迷邦以清徳之惟一奚白璧之能雙况各藏¶
器俟時見機而作直若弦矢頴如鋒鍔誠席珍之可任¶
以柱石之有託以之(一作/此)綏撫而上下康寧以之守禦¶
而内外胥樂既三復之可驗奚衆口之能鑠則知金玉¶
為寳者徳義之衰賢人為寳者邦家之基國無日而無¶
事賢無代而無之如此則何必楚也獨二三子之可師¶
　　　行不由徑賦(以處心行道有/如此焉為韻)　浩虚舟¶
<pb:KR4h0022_WYG_094-10a>¶
澹臺滅明幽棲武城感朴直之風散惡姦邪之徑生苟¶
正其身寧偏僻而是履不以其道故斯湏而不行想乎¶
塵滿荆扉草迷荒墅追遊不慎其經歴咫尺固難於出¶
處鍾山石上杖藜之意殊乖蔣氏庭中携手之期頓阻¶
牢落幽居交從日踈顧履危之若是將苟且其焉如訪¶
野徑以閒遊恐穿松竹出衡門而獨步不遶園廬嘉夫¶
礪志草茅規行畎畝避幽隱以不到視﨑嶇而何有蕪¶
城獨賞寧遊舊井之間山館時歸肯逐樵人之後至若¶
<pb:KR4h0022_WYG_094-10b>¶
草樹沉沉幽芳阻尋絡野之茅隂自合縁溪之苔色空¶
深以遨以遊見徇公滅私之志一動一息有去邪崇正¶
之心是以蕭索鄉閭虚閒襟抱優遊多轍之窮巷來徃¶
疎槐之古道花間絶跡念蹊樹之徒芳原上無人惜臯¶
蘭之暗老且遵道如砥持心若弦信無私以白首將抱¶
直以窮年顔生附郭之田有時窺矣謝氏登山之屐無¶
所用焉既而披蔓草之荒凉見遊人之邐迤方檢身於¶
邪正寧繫懐於逺邇楊朱悲道喪事亦如斯阮籍哭途¶
<pb:KR4h0022_WYG_094-11a>¶
窮意殊若此當舉直以錯枉冀風行而草靡苟非賢智¶
之為心孰能如是¶
　　　同人于野賦(以君子之道何/徃不通為韻)　周　鍼¶
善本身脩名由道長惟君子之所履遇同人而遂徃不¶
脩正直誡邪枉於出門既叶於心視野郊於指掌守柔¶
以處亦何後而何先秉健而行諒無偏而無黨盖以居¶
謙不躁應上?通欲垂文於天下湏立志於胷中雲合¶
霧開孰無機於豹變聲馳響答皆有意於雷同必使¶
<pb:KR4h0022_WYG_094-11b>¶
量統含𢎞義資探討包利貞而共濟顧言行而相保情¶
田波注將符若水之時徳宇馨香用法如蘭之道乃言¶
六二是乘柔之主九五為行健之資乘乎柔而何剛敢¶
奪行乎健而何徃不之况能辨方知類視險如夷念同¶
氣以遵彼實忘言而在兹于以審吉凶較能否始居中¶
而體正終處上而為首理方求友喻伐木以攸冝義在¶
同心於斷金而誰有所期利比浮雲悠然莫分光於身¶
者曰道聲于教者曰文故得退無失位進得其羣將果¶
<pb:KR4h0022_WYG_094-12a>¶
行以育徳候移忠而事君則知福應無他元亨由已理¶
契和順心惟知止不然何以風雲偶㑹咸為得路之人¶
悔吝不生盡似同舟之子别有勵志彌久勞謙已多既考¶
之於六位亦化之於四科且如今日之進也道如之何¶
　　　得意忘言賦(以去象棄詞根/乎幽朕為韻)　謝　觀¶
易意難見言以存之得意之後而言可遺本慿詮以指¶
昧既達誠而去詞昔者先王𤣥通黙想以深指難可擬¶
議嗟後世無不(一作/所)瞻仰是以錯綜六爻森羅萬象立¶
<pb:KR4h0022_WYG_094-12b>¶
文以寓其吉凶賾隱以知其來徃慿有狀之狀而定其¶
範圍因可名之名以徴其影響悟影響則可名之名息¶
達範圍則有狀之狀無執可名為常名者謬定有狀為¶
常狀者愚方知禮以適變作事之符符以觀設遵意之¶
樞但魚兔之得也於筌蹄而已乎然則言者意之苖得¶
意(一作/苖)而根源有據意者言之本得本而枝葉不御假¶
以寄誠明為定據如鑽燧求火獲火而燧之可忘似剖¶
蚌求珠得珠而蚌之可去於戲置文字之館植𤣥牝之¶
<pb:KR4h0022_WYG_094-13a>¶
根自入存存之室廢乎察察之門不爽毫釐經濟無為¶
之内匪差黍累彌綸有截之垠既而搜未形之形索無¶
朕之朕變以喻而立幽藉明為凖則可棄喻取變即明¶
討幽不可以理縛難可以文囚遇陽則明豈必離乃為¶
日遇隂則順何湏坤乃為牛夫如是稽其意窮其事旁¶
通其閫域曲盡其精義英華可採桎梏斯棄儻究忘言¶
之機庻叶表微之思¶
　¶
<pb:KR4h0022_WYG_094-13b>¶
　¶
　¶
　¶
　¶
　¶
　¶
　¶
　文苑英華巻九十四¶
