# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.376234
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百四十二
<pb:KR4h0022_WYG_242-1a>¶
欽定四庫全書¶
　文苑英華巻二百四十二　宋　李昉等　編¶
　酬和三¶
　　宋鼎一首　　　　　王維六首¶
　　孫逖四首　　　　　孟浩然三首¶
　　杜甫四首　　　　　李白五首¶
　　盧象二首　　　　　祖詠一首¶
　　王昌齡三首　　　　高適六首¶
<pb:KR4h0022_WYG_242-1b>¶
　　劉長卿九首¶
　　　酬故人還山　　　　　　　宋　鼎¶
舉棹乗春水歸山撫嵗華碧潭宵見月紅樹晩(一作/曉)開¶
花肅穆輕風度依㣲隠逕斜危亭暗松石幽澗落雲霞¶
思鳥吟(一作/鳴)高樹遊魚戱淺沙安知餘興盡相望紫烟¶
賖¶
　　　和僕射晉公扈從温湯作(已見一百/七十一巻)¶
　　　　　　　　　　　　　　　王　維¶
<pb:KR4h0022_WYG_242-2a>¶
　　　和尹諌議史館山池(已見一百/六十六巻)¶
　　　　　　　　　　　　　　　前　人¶
　　　酬張少府　　　　　　　　前　人¶
晩年(一作/來)唯好靜萬事不闗心自顧無長(一作/良)䇿空知¶
返舊林松風吹解帶山月照彈琴君(集作/若)問窮通理漁¶
歌入浦深¶
　　　酬郭給事(七言/)　　　　　　前　人¶
洞門高閣靄餘暉桃李隂隂柳絮飛禁裏疎鐘官舍晩¶
<pb:KR4h0022_WYG_242-2b>¶
省中啼鳥吏人稀晨摇玉珮趨金殿夕奉天書拜璅闈¶
強欲從君無那(一作/奈)老將因臥病解朝衣¶
　　　和太常韋主簿五郎温湯寓目之作¶
　　　　　　　　　　　　　　　前　人¶
漢主離宫接露臺秦川一半夕陽開青山盡是朱旗繞¶
碧澗翻從玉殿來新豐樹裏行人度小苑城邊獵騎迴¶
聞道甘泉能獻賦懸知獨有子雲才¶
　　　故人張諲為(一無/此字)詩善易卜兼能丹青草𨽻頃¶
<pb:KR4h0022_WYG_242-3a>¶
　　　　以詩見贈聊復酬之　　　前　人¶
不逐城東逰俠兒隱囊紗㡌坐彈碁蜀中夫子時開卦¶
洛下書生解詠詩藥欄花逕衡門裏時復據梧聊隱几¶
屛風誤㸃惑孫郎團扇草書輕内史故園高枕度三春¶
永日垂帷絶四鄰自惜(集/想)作蔡邕今已老更將書籍與¶
何人¶
　　　奉和李右相中書壁畫山水　孫　逖¶
廟堂多暇日山水契中(集作/真)情欲冩高深趣還因藻繪¶
<pb:KR4h0022_WYG_242-3b>¶
成九江臨户牖三峽遶檐楹花柳窮年發烟霞逐意生¶
能令萬里近不覺四時行氣染荀香馥光含樂鏡清詠¶
歌齊出處圖畫表冲盈自保千年遇何論八載榮(李公/詩云)¶
(八載忝/司存)¶
　　　奉和李右相賞㑹昌林亭　　前　人¶
賢相初陪蹕靈山本降神作京雄近縣開閤寵平津地¶
勝林亭好時清宴賞頻百泉榮草木萬井布郊畛(諸鄰/切)¶
德與春和盛功將造化鄰還嗤渭濵叟歳晩獨垂綸¶
<pb:KR4h0022_WYG_242-4a>¶
　　　酬萬八賀九雲門寺歸溪中作¶
　　　　　　　　　　　　　　　前　人¶
晩從靈境出林壑曙雲飛稍覺清(集作/青)溪盡廻瞻畫刹¶
㣲獨園餘興在孤棹宿心違更憶登攀處天香盈袖歸¶
　　　和左衛武倉曹衛中對兩劇(集作/創)韻贈右衛李¶
　　　　騎曹二人同任校書　　　前　人¶
林父同官意宣尼久敬交文塲刋玉篆武事掌金鐃道¶
合宜連茹時清豈繫匏克勤居簿領多暇屛讙譊美酒¶
<pb:KR4h0022_WYG_242-4b>¶
懷公讌𤣥談俟客嘲薄雲生北闕飛雨自西郊院暑便¶
清曠庭蕪覺漸苞高門闗詎閉(入/聲)逸韻柱難膠枳棘鸞¶
無歎椅梧鳳必巢忽聞徴並作觀海愧堂坳¶
　　　和張丞相春朝對雪(已見一百/五十三巻)¶
　　　　　　　　　　　　　　　孟浩然¶
　　　和張明府登鹿門山　　　　前　人¶
忽示登高作能寛旅寓情絃歌既多暇山水思彌清草¶
得風先(集作/光)動虹因雨後成謬成巴里和非敢應同聲¶
<pb:KR4h0022_WYG_242-5a>¶
　　　和張二自穰縣還途中遇雪　前　人¶
風吹沙海雪來作本團(集作/園)春宛轉隨香騎輕盈伴玉¶
人歌疑郢中客態比洛川神今日南歸楚䨇飛似入秦¶
　　　奉和薛十二丈判官見贈　　杜　甫¶
忽忽峽中睡悲風方一醒西來有好烏為我下青冥羽¶
毛淨白雪慘澹飛雲汀既蒙主人顧舉翮唳孤亭持以¶
比佳士及此慰揚舲清文動哀玉見道發新硎欲學鴟¶
夷子待勒燕然(集作/山)銘口重斬邪劒(集作誰重/㫁蛇劔)致君君¶
<pb:KR4h0022_WYG_242-5b>¶
未聽志在麒麟閣無心雲母屛卓氏近新寡豪家朱户¶
(集作/門)扃相如琴(集作/才)調逸銀漢㑹䨇星客來洗粉黛日¶
暮拾流螢不是無膏火勸郎勤六經老夫自汲澗野水¶
日泠泠我歎黒頭白君看銀印青卧病識山鬼為農知¶
地形誰矜坐錦帳苦厭食魚腥東南兩崖(集作/岸)拆積(集/作)¶
(橫/)水注滄溟碧色忽惆悵風雷搜百靈空中右(集作/有)白¶
虎赤節引娉婷自云帝里(集作/李)女噀雨鳳凰翎襄王薄¶
行迹莫學冷如氷千秋一拭淚夢覺有㣲馨人生相感¶
<pb:KR4h0022_WYG_242-6a>¶
動金石兩青熒丈夫(集作/人)但安坐休辨渭将(集作/與)涇龍¶
蛇尚格鬪灑血暗郊坰吾聞聰明主活(集作/興)國用輕刑¶
銷兵鑄農器今古歲方寧天王(集作/文)日儉德俊乂始盈¶
庭榮華貴少壯豈食楚江萍¶
　　　酬韋韶州見寄　　　　　　前　人¶
養拙江湖外朝廷記憶疎深慚長者轍重得故人書白¶
髮絲難理(集作/並)新詩錦不如雖無南過鴈看取北來魚¶
　　　答高使君見贈　　　　　　前　人¶
<pb:KR4h0022_WYG_242-6b>¶
古寺僧牢落空房得(集作/客)寓居故人供禄米鄰舍與園¶
蔬䨇樹容聽法三車肯載書草𤣥吾豈敢賦或比(集作/似)¶
相如¶
　　　奉酬李都督表文早春作　　前　人¶
力疾坐清曉來詩悲早春轉添愁伴客更覺老隨人紅¶
入梅(集作/桃)花嫩青歸柳葉新望鄉應未已四海尚風塵¶
　　　江上答崔宣城　　　　　　李　白¶
太華三芙蓉明皇玉女峯尋仙下西岳陶令忽相逢問¶
<pb:KR4h0022_WYG_242-7a>¶
我將何事湍波歴幾重貂裘非季子鶴氅似王恭謬忝¶
燕臺召而陪郭隗蹤水流知入海雲出(集作/去)或從龍樹¶
色曉(集作/繞)洲月山鵲鳴夜鐘還期如可訪台嶺䕃長松¶
　　　酬中都小吏擕斗酒䨇魚於逆旅見贈¶
　　　　　　　　　　　　　　　前　人¶
魯酒若琥珀汶魚紫錦鱗山東豪吏有俊氣手攜此物¶
贈逺人意氣相傾兩相顧斗酒䨇魚表情素酒來我飲¶
之鱠作别離處䨇鰓呀呷鬐鬛張䟦刺銀盤欲飛去呼¶
<pb:KR4h0022_WYG_242-7b>¶
兒拂几霜刃揮紅肌(集作/腮)花落白雪飛為君下筯一飡¶
罷(集作/飽)羞看金鞍上(集作醉/着金鞭)馬歸¶
　　　酬裴侍御對雨感時見贈　　前　人¶
雨色秋來寒風嚴清江爽孤高繡衣人瀟洒清霞賞平¶
生多感激忠義非外奬禍連成(集作/積)怨生事及徂川往¶
楚邦有壯士鄢郢翻掃蕩申包哭秦庭泣血將安仰鞭¶
屍辱已及堂上羅宿莽頗似今之人蟊賊(一作/&KR0558;)陷忠讜¶
渺然一水隔何由稅歸鞅日夕聽猿愁懷賢盈夢想¶
<pb:KR4h0022_WYG_242-8a>¶
　　　酬崔十五見招　　　　　　前　人¶
爾有鳥折(集作/跡)書相招琴溪飲手跡尺素中如天落雲¶
錦讀罷向空笑疑君在我前長吟字不滅懷袖且三年¶
　　　以詩代書答元丹邱　　　　前　人¶
青鳥海上來今朝發何處口銜雲錦書與我忽飛去鳥¶
去凌紫烟書留綺窓前開緘方一笑乃是故人傳故人¶
深相朂憶我勞心曲離居在咸陽三見秦草緑置書䨇¶
袂間引領不暫閑長望杳難(一作/不可)見浮雲橫逺山¶
<pb:KR4h0022_WYG_242-8b>¶
　　　奉和徐侍中書叢篠詠(見二百七/十五巻)¶
　　　　　　　　　　　　　　　盧　象¶
　　　奉和張使君宴列加朝散　　前　人¶
佐理星辰貴分榮渙汗深言從大夫後用答聖人心騎¶
擁軒裳客鸞驚翰墨林停盃歌麥秀秉燭醉棠隂爽氣¶
凌秋笛(集作/草)輕寒散暝砧祗應將四子講德謝(集作/識)知¶
音¶
　　　酬汴州李别駕見贈　　　　祖　詠¶
<pb:KR4h0022_WYG_242-9a>¶
秋風多客思行旅厭艱辛自洛非才子逰梁得主人文¶
章叅末議榮賤豈同論歎世同王演懷賢憶法真情由¶
恩舊好契託死生親所愧能投贈清言益潤身¶
　　　淇上酬薛據兼寄郭㣲　　　王昌齡¶
自從别京華我心乃蕭索十年守章句萬里空寥落北¶
上登薊門茫茫見沙漠倚劒對風塵慨然思衛霍拂衣¶
去燕趙驅馬悵不樂天長滄洲路日暮邯郸郭酒肆或¶
淹留漁澤屢棲泊獨行備艱難孰辭于鼎鑊皇情念淳¶
<pb:KR4h0022_WYG_242-9b>¶
古時俗何浮薄理道須任賢安人在求瘼故交負奇才¶
逸氣包謇諤隱軫經濟䇿縱橫建安作才望忽先鳴風¶
期無宿諾飄颻勞州縣迢逓限言謔東馳眇具邱西顧¶
彌虢略淇水徒自深浮雲不堪託吾謀適可用天道豈¶
遼廓不然買山田一身與耕鑿¶
　　　奉酬睢陽路太守見貽之作　前　人¶
盛才膺命世高價動良時帝簡登藩翰人和發詠思神¶
仙去華省鴛鴦憶丹墀清淨能無事優㳺即賦詩江山¶
<pb:KR4h0022_WYG_242-10a>¶
紛想像雲物動葳蕤逸氣劉公幹𤣥言向子期多慙汲¶
引速翻愧激昂遲相馬如何恨登龍返自疑風塵吏道¶
迫行邁旅心衰(一作/悲)拙疾徒為爾窮愁欲問誰秋風一¶
片葉朝鏡數莖絲州縣甘無取邱園悔莫追瓊瑤生篋¶
笥光景借茅茨他日青霄(一作/雲)裏猶應訪所知¶
　　　留答武陵田太守　　　　　前　人¶
仗劔行千里㣲軀感一言曾為大梁客不負信陵恩¶
　　　答侯大少府　　　　　　　高　適¶
<pb:KR4h0022_WYG_242-10b>¶
常日好讀書晩年學垂綸漆園多喬木睢水清磷磷詔¶
書下柴關(集作/門)天命敢逡巡赫赫三伏時十月到咸秦¶
褐衣不得見黃綬翻在身吏道頓覊束生涯難重陳北¶
使經天寒闗山饒苦辛邊兵若芻狗戰骨成埃塵行矣¶
勿復言歸歟傷我神如何燕趙陲忽遇(集作/偶)平生親開¶
舘納征騎彈絃娛逺賔飄颻(集作/飄飄)天地間一别方茲晨¶
東道有佳作南朝無此人性靈出萬象風骨遺常倫吾¶
黨謝王粲羣賢推郄詵明時取秀才落日過蒲津節苦¶
<pb:KR4h0022_WYG_242-11a>¶
名已富禄㣲家轉貧相逢愧薄逰撫已荷陶鈞心事正¶
堪盡離憂寧太頻兩河歸客(集作/家)遥二月芳草新柳接¶
滹沲(集作/&KR0008;池)暗鸎連渤海春誰謂行路難猥當希代珍提¶
握每終日相思猶比鄰江海有扁舟邱園有角巾君意¶
定何適我懷知所遵沉浮各異宜老大貴全真莫作雲¶
霄計棲遑(集作/遑遑)隨縉紳¶
　　　漣上酬(集作/别)王秀才　　　　前　人¶
飄颻經逺道客思滿窮秋浩蕩對長漣君行殊未休﨑¶
<pb:KR4h0022_WYG_242-11b>¶
嶇山海側想像無前儔誰謂照乗珠忽然欲暗投東路¶
方蕭條楚歌復悲愁暮㠶使人感去鳥兼離憂行矣當¶
自愛壯心莫悠悠予亦從此辭異鄉難久留言宴(集作/贈言)¶
豈終極慎勿滯滄洲¶
　　　酬裴秀才　　　　　　　　前　人¶
男兒貴得意何必相知早飄蕩與物華(集作/永)蹉跎覺身¶
老長卿無產業季子慙妻嫂此事難重陳(集作/論)未為衆¶
人道¶
<pb:KR4h0022_WYG_242-12a>¶
　　　酬陸少府　　　　　　　　前　人¶
朝臨(集作/暎)淇水岸還望衛人邑别思(集作/意)在山河(集作/阿)¶
征途背原隰蕭蕭(集作/稍稍)前村口惟見轉蓬入氷渚人去¶
遲雪(集作/霜)天鴈飛急我行應不逺(集作固應/不逺别)所興終(集/作)¶
(與/路)未及欲濟川上舟相思空竚立¶
　　　同吕員外酬田著作莫門軍西宿盤山秋夜作¶
　　　　　　　　　　　　　　　前　人¶
磧路天早秋邊城夜應永遥傳戎旅作已報闗山冷上¶
<pb:KR4h0022_WYG_242-12b>¶
將頓盤反(疑作/坂)諸君遍泉井綢繆閫外書慷慨幕中請¶
能使勲業高動令氛霧屛逺途能自致短歩終難騁羽¶
翮時一看窮愁始三省人生感然諾何啻若形影白髮¶
知苦心陽春見佳景(一作/境)星河連塞路刁斗兼山靜憶¶
君霜露時使我空引領¶
　　　酬岑主簿秋夜見贈　　　　前　人¶
舍下蛩亂嗚居然自蕭索緬懷高秋興勿枉清夜作感¶
物我心勞凉風生(集作/驚)二毛池枯(集作/空)菡蓞死月上(集/作)¶
<pb:KR4h0022_WYG_242-13a>¶
(出/)梧桐高如何異鄉縣復得交才彦汨没嗟後時蹉跎恥¶
相見箕山别未久魏國誰不戀獨有江海心悠悠未嘗¶
倦¶
　　　奉和杜相公新移長興宅呈元相公¶
　　　　　　　　　　　　　　　　劉長卿¶
間氣(集作/世)生真宰同心奉至尊功高開北第機靜灌中¶
園入並蟬冠影歸分騎士喧窓聞漢宫漏家識杜陵原¶
獻替常焚藳優(集作/清)閑獨樹萱花香逐荀令草色對王¶
<pb:KR4h0022_WYG_242-13b>¶
孫有地先開閤何人不掃門江湖難自退明主託元元¶
　　　酬張厦雪夜赴州訪别途中苦寒作¶
　　　　　　　　　　　　　　　　前　人¶
扁舟乗興客不憚苦寒行晩暮相依分江湖别有(集作/欲别)¶
情水聲氷下咽沙路雪中平舊劒鋒鋩盡應嫌脱自(集/作)¶
(贈/)輕¶
　　　酧包諫議見贈(集作/寄)之作　　　前　人¶
佐郡媿頑踈殊方親里閭家貧寒未度身老歲將除過¶
<pb:KR4h0022_WYG_242-14a>¶
雪山僧至依陽野客舒藥陳隨逺宦梅發對幽居落日¶
棲鴞鳥行人達鯉魚高文不可和空愧學相如¶
　　　酬張廈别後道中見寄　　　前　人¶
離羣方歲宴謫宦在天涯暮雪同行少寒潮欲(集作/獨)上¶
遲海鷗知吏傲沙鶴(集作/沙鳥)見人衰只為憶春草西歸亦¶
未期¶
　　　酬李貟外從崔録事戴華宿三河戍先見寄¶
　　　　　　　　　　　　　　　前　人¶
<pb:KR4h0022_WYG_242-14b>¶
寒江鳴石瀨歸客夜初分人語空山答猿聲獨戍聞遲¶
來朝及暮愁去水連雲歲晩心誰在青青見此君¶
　　　酬滁州李十六使君見贈李公與予俱於陽羡¶
　　　　山中新營别墅以其同志因有此作¶
　　　　　　　　　　　　　　　前　人¶
滿鏡悲華髮空山寄此身白雲家自有黃卷業長貧懶¶
任垂竿老狂因釀黍春桃花迷聖代桂樹狎幽人幢蓋¶
方臨郡柴荆忝作鄰但愁千騎至石路却生塵¶
<pb:KR4h0022_WYG_242-15a>¶
　　　酬張廈人日長沙感懷見贈(此公比經流/竄親在上都)¶
　　　　　　　　　　　　　　　前　人¶
舊俗歡猶在憐君恨獨深新年向國淚今日倚門心歲¶
去流湘水春生近桂林流鶯且莫弄江畔正行吟¶
　　　酬皇甫侍御見寄時前相國姑臧公初臨郡¶
　　　　　　　　　　　　　　　前　人¶
離别江南北汀州葉再黃路遥雲共水砧逈月如霜歲¶
儉依仁政年衰憶故鄉佇君(集作/看)宣室召漢法倚張綱¶
<pb:KR4h0022_WYG_242-15b>¶
　　　苕溪酬梁耿别後見寄(已見一百/六十六巻)¶
　¶
　¶
　¶
　¶
　¶
　¶
　文苑英華巻二百四十二¶
