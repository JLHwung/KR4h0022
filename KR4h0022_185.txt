# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.932413
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百八十五
<pb:KR4h0022_WYG_185-1a>¶
欽定四庫全書¶
　文苑英華巻一百八十五　宋　李昉等　編¶
　省試六¶
　　驪龍一首　　　　　　劔化為龍一首¶
　　龜負圖二首　　　　　魚上氷三首¶
　　臨川羨魚二首　　　　河鯉登龍門二首¶
　　鮫人潜織一首　　　　歸馬華山一首¶
　　西戎獻馬一首　　　　天驥呈才三首¶
<pb:KR4h0022_WYG_185-1b>¶
　　𠡠賜三相馬一首　　騏驥長鳴二首¶
　　儀鳯一首　　　　　緱山鶴一首¶
　　織鳥一首　　　　　鶴警露一首¶
　　鶴鳴九臯一首　　　齊優開籠飛去所獻楚王鵠一首¶
　　黄鵠下太液池一首　越裳獻白翟二首¶
　　鸎出谷四首　　　　栁陌聽早鸎一首¶
　　禁林聞曉鸎一首　　鳥散餘花落三首¶
　　空梁落鷰泥一首　　好鳥鳴髙枝一首¶
<pb:KR4h0022_WYG_185-2a>¶
　　振振鷺一首　　　　飛鴻響逺音一首¶
　　出籠鶻一首　　　　霜隼下晴臯一首¶
　　反舌無聲一首　　　雪夜聽猿吟一首¶
　　寒蝉樹一首¶
　　　驪龍　　　　　　　　　　失　名¶
有羙為鱗族潜蟠得所從標竒初韞寶表智即稱龍大¶
壑長千里深泉固九重奮髯雲乍起矯首浪還衝荀氏¶
傳高譽莊生冀絶蹤仍知流淚在何幸此相逢¶
<pb:KR4h0022_WYG_185-2b>¶
　　　劔化為龍　　　　　　　　張　聿¶
古劔誠難屈精明有所從沉埋方出獄合㑹却成龍牛¶
斗光初歇蜿蜒氣漸濃雲濤透百丈水府躍千重拖尾¶
迷蓮鍔張鱗露錦容至今沙岸下誰得覩𤣥蹤¶
　　　龜負圖(詩/缺)¶
　　　同前(詩/缺)¶
　　　魚上冰　　　　　　　　　王季則¶
北陸収寒盡東風觧凍初冰消通淺溜氣變躍潜魚應¶
<pb:KR4h0022_WYG_185-3a>¶
節似知化揚鬐任所如浮沉非樂藻沿泝異傳書結網¶
時空久臨川意有餘為龍將可望今日愧才虚¶
　　　同前　　　　　　　　　　紀元臯(類詩作/何儒亮)¶
春生寒氣滅(類詩作/氣减)稍動伏泉魚乍喜東風至來觀曲¶
浦初近冰朱鬛見望日錦鱗舒漸覺流澌退還忻掉尾¶
餘噞喁情自樂沿泳意寧踈儻得隨鯤化終聽戾太虚¶
(類詩作終/能戾太虚)¶
　　　同前　　　　　　　　　　呉　冕¶
<pb:KR4h0022_WYG_185-3b>¶
春水潜鱗發寒潭舊藻踈揚鬐順氣後振鬛上氷初戲¶
廣憐空潔浮清媚景虚戒貪還避餌思逹每懐書濕映¶
流澌薄時遊觸浪餘終希泮渙澤為化北溟魚¶
　　　臨川羨魚　　　　　　　　張正元¶
有客百愁侵求魚正在今廣川何渺漫高岸幾登臨風¶
水寧相阻煙霞豈憚深不應同逐鹿詎肯比從禽結網¶
非無力忘筌自有心永存芳餌在佇立思沉沉¶
　　　同前　　　　　　　　　　薛少殷¶
<pb:KR4h0022_WYG_185-4a>¶
曽是歸家客今年且未旋遊鱗方有待織網豈能捐向¶
水煙波夕吟風嵗月遷莓苔生古岸葭菼變清川不逐¶
滄浪叟還宗内外篇良辰難自擲此日願忘筌¶
　　　河鯉登龍門　　　　　　　失　名¶
年久還求變今來有所從得名當是鯉無㸃可成龍備¶
歴艱難遍因期造化容泥沙寧不阻釣餌莫相逢擊浪¶
因成勢纎鱗莫繼蹤若令摇尾去雨露此時濃¶
　　　同前(集本作魚/登龍門)　　　　　　元　稹¶
<pb:KR4h0022_WYG_185-4b>¶
魚貫終何益龍門在此登有時常(集作/成當)作雨無用耻為¶
鵬激浪誠難泝雄心庶亦(集作/亦自)憑風雷潜㑹合鬐鬛忽¶
騰陵泥滓辭河濁煙霄見海澄廻瞻順流軰誰敢望同¶
升¶
　　　鮫人潜織　　　　　　　　康翊仁¶
珠館馮夷室靈鮫信所潜幽閒雲碧牖滉瀁水精簾機¶
動龍梭躍絲縈藕綷添七襄牛女恨三日大人嫌(古樂/府焦)¶
(仲卿妻詩三日斷/五匹大人故嫌遲)透手擎呉練凝冰笑越縑無因聽札¶
<pb:KR4h0022_WYG_185-5a>¶
札空想濯纎纎¶
　　　歸馬華山　　　　　　　　白行簡¶
牧野功成後周王戰馬閒驅馳休伏皁飲齕任依山逐¶
日朝仍去隨風暮自還冰生疑隴坂葉落似榆闗&KR0604;蹀¶
仙&KR0280;下騰驤渭水灣幸逢時偃武不復鼓&KR0911;間¶
　　　西戎獻馬　　　　　　　　周　存¶
天馬從東道皇威被逺戎來叅八駿列不假貳師功影¶
别流沙路嘶流上苑風望雲時蹀足向月每争雄禀異¶
<pb:KR4h0022_WYG_185-5b>¶
才難狀標竒志豈同驅馳如見許千里一朝通¶
　　　天驥呈材　　　　　　　　徐仁嗣¶
至德符天道龍媒應聖明追風竒質異噴玉彩毛輕&KR0604;¶
蹀形難狀連拳勢乍呈効材矜逸態絶影表殊名岐路¶
寧辭逺闗山豈憚行鹽車雖不駕今日亦長鳴¶
　　　同前　　　　　　　　　　盧　征¶
異産應堯年龍媒順制牽權竒初得地&KR0604;蹀欲行天詎¶
假調金埓寧湏動玉鞭嘶風深有戀逐日定無前周滿¶
<pb:KR4h0022_WYG_185-6a>¶
誇常馭燕昭恨不傳應知流赭汗來自海西偏¶
　　　同前　　　　　　　　　　鄭　蕡¶
毛骨合天經拳竒歩驟輕曽邀于闐駕新出貳師營噴¶
勒金鈴響追風汗血生酒亭留去跡呉坂認嘶聲力可¶
通衢試材堪聖代呈王良如顧盼垂耳欲長鳴¶
　　　勑賜三相馬　　　　　　　張　隨¶
上苑驊騮出中宫詔命傳九天班錫禮三相代勞年顧¶
主聲猶發追風力正全鳴珂龍闕下噴玉鳯池前四足¶
<pb:KR4h0022_WYG_185-6b>¶
疑雲滅雙瞳比鏡懸為因能致逺今日表求賢¶
　　　騏驥長鳴　　　　　　　　章孝標¶
有馬骨堪驚無人眼暫明力疲呉坂峻嘶苦朔風生逐¶
逐懐良御蕭蕭顧樂鳴瑶池期弄影天路欲飛聲皎月¶
誰知種浮雲莫問程鹽車終願脱千里為君行¶
　　　同前　　　　　　　　　　陳去疾¶
騏驥忻知已嘶鳴忽異常積悲攄怨抑一舉徹穹蒼迹¶
類三年鳥心馳五逹莊何言從蹇躓今日逐騰驤牛皁¶
<pb:KR4h0022_WYG_185-7a>¶
休維縶天衢恣陸梁向非逢伯樂誰足見其長¶
　　　儀鳯　　　　　　　　　　楊嗣復¶
八方該帝澤威鳯忽來賔向日朱光動迎風翠羽新低¶
昻多異趣飲啄逈無隣郊藪今翔集河圖意等倫聞韶¶
知鼓舞偶聖願逡廵比屋初同俗垂恩擊壤人¶
　　　緱山鶴　　　　　　　　　張仲素¶
羽客驂仙鶴將飛駐碧山映松殘雪在度嶺片雲還清¶
唳因風逺髙姿間水(類詩作/對水)閒笙歌應天(類詩作/憶天)上城¶
<pb:KR4h0022_WYG_185-7b>¶
郭嘆人間幾變霜毛㓗方殊藻質斑蓬瀛如可到逸翮¶
詎能攀¶
　　　織鳥　　　　　　　　　　張　何¶
季春三月裏戴勝下桑來映日華冠動迎風繡羽開候¶
驚蠶事晩織向女工裁旅宿依花定輕飛遶樹廻欲過¶
髙閣栁更拂小庭梅所寄一枝在寧憂弋者猜¶
　　　鶴警露　　　　　　　　　陳　季¶
南國商飈動東臯野鶴鳴溪松寒暫宿露草滴還驚欲¶
<pb:KR4h0022_WYG_185-8a>¶
有髙飛意空聞召侣情風間傳藻質月下引清聲未假¶
摶扶勢焉知羽翼輕吾君開太液願得應皇明¶
　　　鶴鳴九臯　　　　　　　　失　名¶
胎化呈仙質長鳴在九臯排空散清唳映日委霜毛萬¶
里思寥廓千山望欝陶香凝光不見風積韻彌髙鳯侣¶
攀何及雞羣思忽勞昇天如有應飛舞出蓬蒿¶
　　　齊優開籠飛去所獻楚王鵠　崔　樞¶
受命籠齊鵠交歡獻楚王惠心先巧辯戢羽見廻翔意¶
<pb:KR4h0022_WYG_185-8b>¶
適清風逺憂除白日長度雲摇舊影過樹閲新芳直取¶
名翻重寧唯好不傷誰言滑稽理千載戒禽荒¶
　　　黄鵠下太液池　　　　　　賈　島(集無/)¶
髙飛空外鵠下向禁中池岸印行蹤淺波摇立影危來¶
從千里島舞拂萬年枝踉蹌孤風起徘徊水沬移幽音¶
清露滳野性白雲隨太液無彈射靈禽翅不垂¶
　　　越裳獻白翟　　　　　　　王若嵒¶
素翟宛昭彰遥遥自越裳冰晴朝映日玉羽夜含霜嵗¶
<pb:KR4h0022_WYG_185-9a>¶
月三年逺山川九譯長來從碧海路入見白雲郷作瑞¶
興周后登歌美漢皇朝天資孝理惠化且無疆¶
　　　同前　　　　　　　　　　孫昌徹¶
聖哲符休運伊臯列上台覃恩丹徼逺入貢素翬來北¶
闕欣初見南枝顧未廻歛空殘雪浄矯翼片雲開馴擾¶
將無懼飜飛幸莫猜丼從上苑裏飲啄自徘徊¶
　　　鸎出谷　　　　　　　　　錢可復¶
玉律陽和變時禽羽翮新載飛初出谷一囀已驚人拂¶
<pb:KR4h0022_WYG_185-9b>¶
栁宜烟暖衝花覺路春摶風飜翰疾向日弄吭頻求友¶
心何切遷喬幸有因華林高玉樹棲託及芳晨¶
　　　同前　　　　　　　　　　張　鷺¶
弱質隨儔匹遷鶯正及春乘風音響逺映日羽毛新已¶
得辭幽谷還將脱俗塵鴛鸞方可慕鷰雀逈無鄰遊止¶
知難屈飜飛在此伸一枝如借便終冀託深仁¶
　　　同前　　　　　　　　　　劉莊物¶
幸因辭舊谷從此及芳晨欲語如調舌(一作/求友)初飛似畏¶
<pb:KR4h0022_WYG_185-10a>¶
人風調歸影便日暖吐聲頻翔集知無阻聮綿貴有因¶
喜遷喬木近寧厭對花新堪念㣲禽意闗闗也愛春¶
　　　同前　　　　　　　　　　劉得仁¶
東風潜啓物動息意皆新此鳥從幽谷依林報早春出¶
寒雖未久振羽漸能頻稍類冲天鶴多隨折桂人罇前¶
喧(集作/時)有語花裏晝藏身若向(一作/若在)穠華處餘禽不見¶
親¶
　　　栁陌聽早鶯　　　　　　　陶　翰(見集/本)¶
<pb:KR4h0022_WYG_185-10b>¶
忽來枝上囀還似谷中聲乍使香閨静偏傷逺客情間¶
闗難辨處斷續若頻驚玉勒留將久青樓夣不成千門¶
候曉發萬井報春生徒有知音賞慙非臯鶴鳴¶
　　　禁林聞曉鶯　　　　　　　陸　扆¶
曙色分層漢鸎聲繞上林報花開瑞錦催栁綻黄金斷¶
續隨風逺間闗送月沉語當温樹近飛覺禁林深繡户¶
驚殘夣瑶池囀好音願將棲息意從此沃天心¶
　　　鳥散餘花落　　　　　　　趙存約¶
<pb:KR4h0022_WYG_185-11a>¶
春曉遊禽集幽庭幾樹花坐來驚艶色飛去堕晴霞翅¶
拂繁枝落風添舞影斜彩雲飄玉砌綘雪下仙家分散¶
音初静凋零蘂帯葩空階瞻翫久應共惜年華¶
　　　同前　　　　　　　　　　竇洵直¶
晚樹春歸後花飛鳥下初參差分羽翼零落滿空虚風¶
外清(疑/)香轉林邊艶影踈輕盈疑雪舞髣髴似霞舒萬¶
片情難極遷喬思有餘㣲臣一何幸吟賞對宸居¶
　　　同前　　　　　　　　　　孔温業¶
<pb:KR4h0022_WYG_185-11b>¶
羙景春堪賞芳園白日斜共㸔飛好鳥復見落餘花來¶
往驚飜電經過想散霞雨餘飄處處風送滿家家求友¶
聲初去離枝色可嗟從兹時節換誰為惜年華¶
　　　空梁落鷰泥　　　　　　　顧　况¶
巻幕差池鷰常䘖濁水泥為黏珠履跡未等&KR0030;梁齊舊¶
㸃痕猶淺新巢緝尚低不縁頻上落那得此飛棲¶
　　　好鳥鳴高枝　　　　　　　鄭　衮¶
養翮非無待遷喬信自卑影高遲日度聲逺好風隨雲¶
<pb:KR4h0022_WYG_185-12a>¶
拂千尋直花催百囀竒驚人時向晩求友聽應知委質¶
經三嵗先鳴在一枝上林如可託弱羽願差池¶
　　　振振鷺　　　　　　　　　李　頻¶
有鳥生江浦霜華作羽翰君臣將比潔朝野用為歡月¶
影林梢下冰光水際殘飛飜時共樂飲啄道皆安迴翥¶
宜高詠羣棲入静㸔由來鴛鷺侣濟濟列千官¶
　　　飛鴻響逺音　　　　　　　李體仁¶
漠漠微霜夕翩翩出渚鴻清聲流逈野高韻入寥空舊¶
<pb:KR4h0022_WYG_185-12b>¶
質經寒塞殘音響逺風縈雲猶類網避月尚疑弓弱羽¶
雖能振丹霄竟未通欲知多怨思聽取暮煙中¶
　　　出籠鶻　　　　　　　　　濮陽瓘¶
玉鏃分花袖金鈴出綵籠遥心長捧日逸翰鎮生風一¶
㸃青霄裏千聲碧落中星眸隨狡兎霜爪落飛鴻每念¶
提携力常懐搏擊功以君能惠好不敢没遥空¶
　　　霜隼下晴臯　　　　　　　失　名¶
九臯霜氣勁翔隼下初晴風動閒雲巻星馳白草平稜¶
<pb:KR4h0022_WYG_185-13a>¶
稜方厲疾肅肅自縱横掠地秋毫逈投身逸翮輕髙墉¶
全失影逐雀乍飛聲薄暮寒郊外悠悠萬里情¶
　　　反舌無聲　　　　　　　　張　籍¶
夏木多好鳥偏知反舌名林幽歸舊(集作/仍共)宿時過已無¶
(集作/即分)聲竹外天空曉溪頭雨自晴居人疑(集作/宜)寂寞深¶
院益淒清入霧暗相失當風閒易驚來年上林苑知爾¶
最先鳴¶
　　　雪後聽猿吟　　　　　　　顧　偉¶
<pb:KR4h0022_WYG_185-13b>¶
寒巖飛暮雪絶璧夜猿吟歴歴和羣鴈寥寥思客心繞¶
枝猶避箭過嶺却投林風冷聲偏苦山寒響更深聽時¶
無有定静裏固難尋一宿扶桑月聊㸔懐好音¶
　　　寒蟬樹　　　　　　　　　沈　鵬¶
一葉初飛日寒蟬益易驚入林慙織細依樹媿身輕大¶
幹時容息喬枝或借鳴心由飲露浄響為逐風清忝有¶
翩翾分(一作/翼)應憐嘒唳聲不知微薄影早晩掛緌纓¶
　文苑英華巻一百八十五¶
