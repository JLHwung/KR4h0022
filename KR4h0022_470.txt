# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:51.251842
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百七十
<pb:KR4h0022_WYG_470-1a>¶
欽定四庫全書¶
　文苑英華巻四百七十　　宋　李昉等　編¶
　　吐蕃書下¶
　　　與吐蕃宰相尚騎心兒等書　白居易¶
勅吐蕃宰相尚騎心兒等論悉吉贊及論思諾悉等繼¶
至省表并進奉具悉卿等才器特茂識畧甚明仗義立¶
身資忠事主上佐贊普下康黎元以尋盟納欵為謀以¶
繼好息人為請是卿上策叶朕中心毎覽表章輙用嘉¶
<pb:KR4h0022_WYG_470-1b>¶
嘆朕與彼蕃國代為舅甥日結恩信自論盟㑹頗歴嵗¶
時常欲速成以為永好雖誠明之内彼此無疑而言約¶
之問往復未盡今故畧叙來意重示所懐想卿通明當¶
所鑒悉河隴之地國家舊封論州郡則其數頗多計年¶
嵗則没來甚近既通和好悉合歸還今者捨而不言豈¶
是無心愛惜但務蚤成盟約所以惟論(集作/言)三州則没¶
於彼者甚多歸於此者至少猶合推為(集作/於)禮讓豈假¶
形於言詞來表云此三州非創來侵襲不可割屬大唐¶
<pb:KR4h0022_WYG_470-2a>¶
且此州本不屬蕃豈非侵襲所得今是却歸舊管何引¶
割屬為詞去年與論㪍藏來耶(一作/却)云覆取進止贊普¶
便請為定今兩般使至又云此之小務未合首而論之¶
前後既有異同信使徒煩來去雖欲速為盟㑹其如無¶
所適從静言二三固不在此若論和好即合各無侵軼¶
已同一家若議修盟即須重定封疆先還三郡若三郡¶
未復兩界未分即是未定封疆憑何以為要約彼若恡¶
惜小事輕易逺圖未能修盟且務通好至於信使一往¶
<pb:KR4h0022_WYG_470-2b>¶
一來但令速數得中足表情意不絶彼有要事即令使¶
來此有要事亦令使往若封境之上小小事意但令邊¶
頭節度兩處計㑹商量則勞費之間彼此省便前般蕃¶
使諭悉吉贊至縁盟約事大須審商議(集作/量)未及發遣¶
後使續來來使雖是兩般所論只縁一亊故令相待令¶
遣同歸在於日時亦未淹乆所送鄭叔矩及路泌神柩¶
及男女等竝已到此良用惻然厚&KR0534;(集作/贈)逺歸深嘉來¶
意其劉成師元非劉闢之子姪本是成都郡人已令送¶
<pb:KR4h0022_WYG_470-3a>¶
還本貫其餘事目竝贊普書中卿等宜審叅量以副朕¶
意使回之日可備奏聞今遣兼御史中丞李明銛及中¶
使與回使同往各有少信物具如别録(集作/數)至宜領之¶
秋涼卿等各得平安好遣書指不多及¶
　　　與吐蕃贊普書　　　　　　封　敖¶
皇帝舅敬問贊普外甥尚屈立熱論拱熱等至得書并¶
物具悉外甥雄武挺生英威特立本邦奉化隣國推賢¶
修仁義以保名仗誠明而遂物&KR1060;弓匣劒無聞戰伐之¶
<pb:KR4h0022_WYG_470-3b>¶
音被野縁原不廢耕耘之具(一作/作)儻非理化孰見和寧¶
足觀盛業興行人心率服以茲觀政深用慰懐朕自守¶
丕基敬遵前訓君臨四海子育萬方誠信必及於豚魚¶
恩澤不遺於草木况外甥親臨極分嵗月滋深雖山河¶
阻修而音耗鄭重疆分二塊地合一家載覽來章具悉¶
深㫖所欲務存乆要頗見良圖但能各重其歡各厚其¶
俗戎車息駕烽火不飛共保封疆兩均休戚質神明而¶
不惑覽日月而常明宜體至懐永綏多福承前朝覲人¶
<pb:KR4h0022_WYG_470-4a>¶
數界首素有常儀公家之事難於違越昨者尚屈立熱¶
等到鳳翔隨從共七十人凖舊例只合十人入朝今縁¶
兩國和好不同元和已前遂令三十五人赴闕自今已¶
後所遣使須遵舊例不得剰史差人勿令交馬之後妄¶
有論請拱熱等還蕃有少物數如别録¶
　　黠戞斯書¶
　　　與黠戞斯可汗書　　　　　李徳裕¶
皇帝敬問黠戞可汗温仵合將軍至覽書及所獻馬百¶
<pb:KR4h0022_WYG_470-4b>¶
疋鶻十聨具悉可汗特稟英姿生知雄畧奮揚威武底¶
定龍充掃回鶻之穹居報怨以直䕶公主之罽幕事大¶
以誠又遺貴族信臣載馳朔漠名馬鷙鳥逺涉流沙既¶
展同姓之親克副懐柔之意(集作/㫖)眷言勲績深慰予𠂻¶
朕獲奉丕圖撫寧萬國豈望化孚有截致殷湯來享之¶
明實恐徳未徧覆愧漢宣兼臨之盛况與彼國壤隔外¶
内非正朔所加禮既不施政豈宜及但以惜可汗宗盟¶
之國願保光(集作/先)名為可汗乆(集作/宏)逺之謀須除後患¶
<pb:KR4h0022_WYG_470-5a>¶
所以具古今禍福往諭至懐昔呼韓耶單于以郅支尚¶
存國難未靖稱蕃事漢福及子孫至後漢單于比以其¶
(集無/其字)大父依漢而安繼襲其號上書欵塞永願藩蔽漠¶
南遂得(集作/致)朔塞底寧烽燧永息近則回鶻仗(集作/結)大¶
國之援雄長北蕃諸部率從莫敢不服一隅安樂百有¶
餘年此事昭然可汗所覩今回鶻種類未盡分(集作/竊)居¶
蕃漢之間爰及黒車子乆畏其威素習非信慮彼再振¶
常持兩端湏令小蕃知朕親厚可汗棄絶回鶻實在和¶
<pb:KR4h0022_WYG_470-5b>¶
好分定内附約明則邪計姦謀無由而入故欲顯加冊¶
命昭示萬方况登里可汗回鶻舊號是國家頃年前(集/作)¶
(所/)賜非回鶻自製此名今回鶻國已破亡理當嫌避朕¶
以可汗先祖在貞觀中(集作往/在貞觀)身自入朝太宗授以左¶
衛將軍堅昆都督朕思欲繼太宗之舊典彼亦宜遵先¶
祖之明誠便以堅昆為國施於冊命更加美號以表懿¶
圖(集作/親)况堅者不朽之名昆者有後之稱示不忘本豈¶
不美歟朕昨令禮部尚書鄭肅等與彼使臣靣陳大計¶
<pb:KR4h0022_WYG_470-6a>¶
温仵合將軍等皆諭朕旨願言結成豈必契徑路之金¶
舉留犂之酒(前漢匈奴傳單于以徑路刀金留犂橈酒/注云徑路匈奴寳刀契刻也留犂飲上也)¶
(英華直作瑠/璃今從漢書)保茲誠信固在厥初頃者回鶻初至塞上¶
請國家精兵十萬送至漠北漸歸本蕃又請借漢界一¶
城養育疲羸以圖興復朕以可汗之故盡不聽從今回¶
鶻是國家叛臣為可汗讐敵須去根本方保永安况是¶
天亡之時易於攻取古人云天與不取反受其咎可汗¶
須乗此機便早務芟夷回鶻未㓕已前可汗勿以飲食¶
<pb:KR4h0022_WYG_470-6b>¶
為甘弋獵為樂勵兵秣馬不可暫閒所恨限(集作/隔)在諸¶
蕃國家難為(集作/以)同力儻更近塞豈復稽誅又恐餘孽¶
歸降(集作/無歸)可汗未能盡戮納有罪之衆受逋逃之臣儻¶
収吾憎必仍邊隙此則是蕃養虺毒自生厲階前年回¶
鶻宰相等向漢使云李靖擒頡利可汗後國中只是三¶
二十人便却興復雖在危困尚示(集作/亦)張皇可汗深察¶
此言豈得不慮又聞合羅川回鶻牙帳未盡毁除想其¶
懐土之心必有思歸之志要速(集作/速要)平其區落無使孑¶
<pb:KR4h0022_WYG_470-7a>¶
遺既表成功彼當絶望可汗以(集作/已)攄積年之憤自為¶
一代之雄至於居處服章皆宜變革焉得安於所習姑¶
務因循則何以震耀北方彈壓諸部朕撫有中夏愛育¶
生靈常恐百姓未安一物失所豈願更廣威畧遥制要¶
荒但縁與可汗方保和盟義同憂樂纎微之事皆欲備¶
言想可汗與將相籌謀副兹誠意此使到日必諒朕心¶
即宜速遣報章此當遣重臣冊命夏熱想可汗休泰將¶
相已下竝存問之遣書指不多及¶
<pb:KR4h0022_WYG_470-7b>¶
　　　與黠戞斯書¶
皇帝敬問&KR0219;戞斯可汗將軍諦德伊斯難珠至覽書并¶
白馬二匹具悉可汗降精斗極䧺漠朔以為君(集作雄/朔漢以)¶
(稱/君)禀耀旄頭分天街而建國特表(集作/負)英豪之氣夙推¶
統馭之才眷相嘉猷載深寤歎來書云温仵合將軍歸¶
國後漢使不來温仵合去日朕書具云速遣報章此當¶
遣重臣冊命自是可汗未諭此意報答稍遲此則尋欲¶
遣使只是延望來信又云金石路隔絶盖為山川悠逺¶
<pb:KR4h0022_WYG_470-8a>¶
未得自與可汗封壤接連非是兩國之情猶有阻隔想¶
可汗明識無復致疑又云兩地遣書彼此不㑹且書不¶
可以盡言言不可以盡意况蕃漢文字傳譯不同只在¶
共推赤心永保盟好豈必縁飾此語以此交歡想毎欲¶
思惟先思好意不更疑惑便是明誠又曰(集作/云)欲除却¶
兩楹間惡刺此之一事最(集作/實)是嘉言縁回鶻雄據北¶
方代為君長諸蕃臣伏百有餘年今可汗掃除穹廬(集/作)¶
(掃其/穹居)大雪讐耻功業既髙於前古威聲已振於北荒固¶
<pb:KR4h0022_WYG_470-8b>¶
當深務逺圖豈可更留餘燼黒車子不度徳量力敢保¶
冦讐則是侮慢可汗獨不嚮化此而可忍孰不可容况¶
可汗前來云求訪送公主使上天入地必須覔得今若¶
捨而不問何以取信朕懐想可汗前乗彼盛秋長驅精¶
騎問回紇逋逃之罪行黒車子後服之誅取若拾遺役¶
無再舉從兹蕩定豈不美與來書又云送公主到彼無¶
一語來縁公主纔離可汁五日便被回鶻刼奪所遣來¶
使盡被傷殺公主二年之中流離沙漠事已隔逺所以¶
<pb:KR4h0022_WYG_470-9a>¶
不再叙言然趙蕃去日已具感悦之心足表懃懃(集作/慇懃)¶
之意又聞今秋欲移住(集作/就)回鶻牙帳滅其大國便保¶
舊居足使諸蕃畏威回鶻絶望稍近漢(集作/邉)境頗謂良¶
圖所云請發遣兵馬期集去處縁黒車子猶去漢界一¶
千餘里在沙漠之中從前漢兵未曾到彼已聞回鶻深¶
意常欲投竄安西待至今秋朕當令幽州太原振武天¶
徳縁邊四鎮要路出兵料可汗攻討之時回鶻必當潛¶
遁各令邀截便可梟擒此是軍期須如(集作/合)符契想可¶
<pb:KR4h0022_WYG_470-9b>¶
汗必全大信用叶一心諦徳伊斯難珠朕已於三殿靣¶
對兼賜宴樂竝依來表不更滯留續遣重臣便申冊命¶
故先達此旨令彼國明知冊命之禮竝依回鶻故事可¶
汗爰始立國臨長諸蕃須示隣壤情深宗盟義重以此¶
鎮撫誰敢不從宜體至懐共恢(集作/宏)逺畧春暖想可汗¶
休泰將相以下竝存問之遣書指不多及¶
　　　與&KR0219;戞王書¶
皇帝敬問&KR0219;戞王時及陽和想比佳適注吾合素等至¶
<pb:KR4h0022_WYG_470-10a>¶
省表并進馬事具悉國王隂山雄勁朔野英雄包智畧¶
以周身推誠明而有衆聲髙夷落威重蕃疆專遣使臣¶
逺獻名馬嚮化之誠既展輸忠之効頗明臨軒省章輟¶
食嘉歎眷言忠藎寧忘寢興頃於貞觀中彼國常奉朝¶
貢亦授官爵寵賜而還爾後但訝音耗乆乖不知中為¶
回鶻所隔及覽來表方嘉壯圖蓄鋭多年乗機大舉快¶
雪寃憤豁開心懐回鶻之營壘既平國家之山河不間¶
既為隣境遂閲貢章又知破回鶻之時取得太和公主¶
<pb:KR4h0022_WYG_470-10b>¶
特遣專使送歸闕庭雖聞行至中途却為回鶻所奪在¶
國王遵以禮義推之和寧逺同族之譏嫌厚親隣之恩¶
信賢明如此愧慰難名回鶻頃以失國為詞款塞相託¶
朕以勲親是念拯䘏屢加曽不知㤙漸開(疑/)稔惡賤棄¶
公主侵暴平人日尋干戈時竊牛馬朕為全舊好不下¶
明誅嵗月滋深邊防將倦各用長策繼彰殊勲焚帳幕¶
而公主歸還透網羅而元惡逃遁顧其餘類何所寄生¶
國王逺聞想同深(一作/與同)慰然猶恐奔竄尚有姦兇又慮¶
<pb:KR4h0022_WYG_470-11a>¶
侵彼封疆將復讐怨國王亦須嚴為備擬陵設機謀同¶
務討除盡其根本無貽後患勉繼前修親仁善隣惟彼¶
與此勿謂遐逺常(一作/嘗非)存寤思因注吾合素回且先詔¶
示其他禮命續專遣使宣慰想宜知悉¶
　　紇扢斯書¶
　　　(按唐書黠戞斯古堅昆國亦曰紇扢斯後訛為/&KR0219;戞斯詳書中事意與前&KR0219;戞斯書及唐黠戞)¶
　　　(斯傳竝同今華既出黠戞/斯門又有紇扢斯門當考)¶
　　　與紇扢斯可汗書¶
<pb:KR4h0022_WYG_470-11b>¶
皇帝敬問紇扢斯可汗時屬載陽想彼休泰朕撫臨萬¶
㝢子育群生思致洽和用臻至理將軍&KR0008;布合祖等至¶
覽表具知可汗生戴斗之郷居寒露之野智謀精果材¶
志沉雄威動龍荒聲馳象魏眷言丕績深注予(集作/用注)懐¶
我太宗文皇帝聖徳髙於百王英才軼於千古内定諸¶
夏外服百蠻貞觀四年西北蕃君長詣闕頓顙願請上¶
尊號為天可汗是後降璽書西北蕃君長皆稱皇帝天¶
可汗臨統四夷實自茲始洎貞觀六年太宗遣使臣王¶
<pb:KR4h0022_WYG_470-12a>¶
義恒(集作/𢎞)至可汗本國將命鎮撫貞觀二十二年可汗¶
本國君長身自入朝太宗授左屯衛將軍昆堅都督至¶
天寳末年朝貢不絶則可汗祖先已受我國家恩徳計¶
可汗國中遺老必自流傳朕續奉丕圖思申舊好比聞¶
天徳(集作/寳)已後為回鶻所隔乆阻誠欵(集作/懇)回鶻自謂¶
天驕罔修仁義肆行殘忍凌虐諸蕃知可汗代為仇讐¶
果能報復滅其國邑皆以丘墟驅彼酋渠盡逾沙漠茂¶
功壯節近代無儔回鶻當中國伐叛之時嘗展勲力列¶
<pb:KR4h0022_WYG_470-12b>¶
聖加其大順累降姻親今失國逃亡依(集作/審)于塞上只¶
合早歸窮款受朕撫循而乃轉自鴟張益懐狼顧在隂¶
山之外誘惑小蕃乗我無虞即來侵掠恣為邊患今已¶
四年朕大徴甲兵欲盡(集作/乆欲)除剪比令幽州太原兩道¶
節度皆充招撫以示綏懐望其悛心猶務含育而陵蔑¶
公主頓擬傷殘馳突邊城敢謀竊盗近太原節度使劉¶
沔不勝其忿潛出偏師乗其譸張便襲虜衆大濆穹廬¶
盡焚亢惡傷夷(集作/殘)脱身潛竄已取得太和公主即至¶
<pb:KR4h0022_WYG_470-13a>¶
闕庭回鶻殘兵不滿千人㪚投山谷計旬日之内必合¶
梟擒朕再見公主良深(集作/用)欣慰可汗既為讐怨須盡¶
殱夷儻留餘燼必生後患想逺聞慶快當倍惬(集作/愜素)心¶
聞可汗受氏之源與我同族北平太守材氣天下無雙¶
結髪事邊控弦貫石自後子孫多習武畧代為將門嫡¶
孫都尉提精卒五千深入大漠單于舉國來敵莫能抗¶
威身雖䧟敗名震蠻貊(集作/天下)我國家承北平大守之後¶
可汗又是都尉苖裔以此合族尊卑可知昨聞太和公¶
<pb:KR4h0022_WYG_470-13b>¶
主為可汗兵衆所得可汗以同姓之國便遣歸還有此¶
見可汗秉禮義之心重親隣之好朕深用感歎至于涕¶
(集作/泣)零公主尋為回鶻刼奪乆不歸國可汗所遣使臣¶
皆被殘戮朕言念傷痛至今不忘昨見可汗表求訪送¶
公主使上天入地必須覔得今邊將憤惋已立竒功回¶
鶻罪人計日可致即當顯戮以謝可汗况回鶻夷滅種¶
族必盡與可汗便為隣國各保舊疆繼好息人事同一¶
體從此邊陲罷警弓矢載櫜必當諸部服從皆懐徤羡¶
<pb:KR4h0022_WYG_470-14a>¶
知我兩國永為宗盟想可汗明智自有良筭故令太僕¶
卿兼御史丞相趙蕃特充節使以答深誠質於神明用¶
存大信朕言不貳可不勉歟又自古外蕃皆須中國冊¶
命然可彈壓一方今欲冊命可汗特加美號縁未知可¶
汗之意且遣諭懐待趙蕃回日别命使展禮以申和好¶
彼國(集作/間)將相竝存問之遣書指不多及¶
　　南詔¶
　　　勅西南蠻大首領蒙歸義書　張九齡¶
<pb:KR4h0022_WYG_470-14b>¶
勅西南蠻大師特進蒙歸義及諸酋首領等卿等近在¶
邊境不比諸蕃率種歸誠累代如此况卿等更効忠赤¶
朕甚嘉(集作/知)之頃者諸酋之中或有携貳相率自討惡¶
黨悉除即日蕃中應且安帖然則地臨外境亦須有豫¶
人無逺慮必有近憂卿可思之豈虚語也所有蕃中事¶
意使者具知之比秋凉卿及首領百姓竝平安好遣書¶
指不多及¶
　　　勅柘静州首領書¶
<pb:KR4h0022_WYG_470-15a>¶
勅柘静等州部落昨王承訓去縁當州百姓有相扇動¶
故令宣旨告示彼人如卿柘静等州種落各異本自寧¶
帖何復為言比者&KR0008;訪使處置或未得所朕既知之已¶
有處分卿等祖父忠赤輸誠國家既是子孫乆襲冠帶¶
各守先業足得坦然何所憂虞而云驚懼宜各遞相告¶
語勿使更然夏中已熱首領百姓等竝平安好遣書指¶
不多及¶
　　　勅西南蠻大首領蒙歸義書¶
<pb:KR4h0022_WYG_470-15b>¶
勅蒙歸義吐蕃於蠻擬行報復又雋州鹽井本屬國家¶
中間被其内侵近日始復(疑/)収得卿彼蕃落亦應具知¶
吐蕃唯利是貪數論鹽井比有信使頻以為辭今知其¶
將兵擬侵蠻落兼取鹽井事似不虚國家與之通和未¶
嘗有惡今既如此不可不防卿即與達奚守珪部落勤¶
(集作/團)練候其有動然可出兵必無事蹤亦不得先舉又¶
嶲州相去道里稍遥若有警急復須為援竝委卿與達¶
奚守珪計㑹無失事宜卿於國輸(集作/盡)誠在邊為捍委¶
<pb:KR4h0022_WYG_470-16a>¶
寄得所朕復何憂秋中漸凉卿及首領部落百姓竝平¶
安好故令内給事中王承訓往一一口具遣書指不多¶
及¶
　　　勅蠻首領鐸羅望書¶
勅故姚州管内大酋長郍傍時嫡孫將軍鐸羅望卿之¶
先祖輸忠奉國遽聞徂逝深愴于懐言念邊人必藉綏¶
撫又逼蕃界兼資鎮遏卿宜纘承先業以副朕心故遣¶
宿衛首領王白于姚州都督達其守珪計㑹就彼吊慰¶
<pb:KR4h0022_WYG_470-16b>¶
便授卿襲浪穹州刺史并賜綾綵三百疋至宜領取秋¶
中已凉卿及首領已下並平安好遣書指不多及¶
　　　勅安南首領巋州刺史㸑仁悊書¶
　　　　　　　　　　　　　　　前　人¶
勅安南首領巋州刺史㸑仁悊潘州刺史潘明威僚子¶
首領阿辿和蠻大鬼主孟谷悞姚州首領左威衛將軍¶
㸑彦徵將軍昆州刺史㸑嗣紹黎州刺史㸑曽戎州首¶
領右監門大將軍南寧州刺史㸑歸南王寧州司馬威¶
<pb:KR4h0022_WYG_470-17a>¶
州刺史都太鬼主㸑崇道昇麻縣令孟聘(集作/躭)卿等雖¶
在僻逺各有部落俱屬國家竝識王化比者時有背叛¶
似是生梗及其審察亦有亊由或都府不平處置有失¶
或朋讐相嫌經營損害既無控告自不安寧兵戈相防¶
亦不足深怪也然則既漸風化亦當變俗(二字集作/頗革蠻俗)有¶
須陳請何不奏聞蕃中事宜可具言也今故遣掖庭令¶
安道訓往彼宣問竝令口具有不穏便可一一奏聞秋¶
中已凉卿及百姓已下竝平安好遣書指不多及¶
<pb:KR4h0022_WYG_470-17b>¶
　　　與南詔清平官書　　　　　白居易¶
勅南詔清平官叚諾突李附覽㸑何棟伊輔首叚谷普¶
李异傍鄭蠻利等叚史倚(一作/傍)至知異牟尋䘮逝朕以¶
義重君臣情深軫悼卿等哀慕所切當何可任又知閣¶
勸繼業撫人輸誠奉教黎蒸咸乂封部獲安皆是卿等¶
同竭忠謀佐成休績永言及此喜(集作/嘉)慰良深勉於(集/作)¶
(終/)令圖以副遐矚今遣諫議大夫兼御史中丞叚平仲¶
持節冊命閣勸想當悉之卿等各有少信物具如别録¶
<pb:KR4h0022_WYG_470-18a>¶
至宜領也春寒卿等各得平安好遣書指不多及¶
　　　同前　　　　　　　　　　封　敖¶
勅段琮傍段酋琮獨㨂楊遷趙文竒蒙善政李守約等¶
各藴器能夙懐忠義宣功爾室贊理本邦禮樂具修車¶
書必㑹勵輸忠之節操披嚮化之誠明亟&KR0881;道途逺遵¶
職貢威儀就列同慶於三朝筐篚充庭有勤於萬里道¶
光殊俗禮慕華風克成君長之賢深見佐臣之美勞忠¶
可尚鑒寐寧忘勉守令圖用慰遐矚得前嶲州録事㕘¶
<pb:KR4h0022_WYG_470-18b>¶
軍陳元舉男播狀稱父及弟末等二十七人自太和三¶
年没落在彼未蒙追索詳其語旨切在感傷朕思骨肉¶
之情人倫所極家郷一異音耗兩亡生死莫知幽明同¶
怨為人君長深用軫憂今與豐祐書中具言其事卿等¶
職當毗贊義重君臣執之何補於良圖歸之尤重於交¶
好想同㕘議用解幽寃今賜卿少信物具如前數¶
　¶
　文苑英華巻四百七十¶
