# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:47.983107
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百六十九
<pb:KR4h0022_WYG_369-1a>¶
欽定四庫全書¶
　文苑英華巻三百六十九　宋　李昉等　編¶
　諌刺雜説¶
　　畫諌一首(見三百六/十二卷)¶
　　代河湟父老奏一首(見三百六/十二巻)¶
　　禦暴説一首　　　　　木猫説一首¶
　　文道元龜一首¶
　　　禦暴説　　　　　　　　　陳　黯¶
<pb:KR4h0022_WYG_369-1b>¶
或問為物之暴者出於狼虎也何暴攫摶於山藪之間¶
耳權倖之暴必禍害於天下也狼虎焉得而類諸夫虎¶
狼之暴炳其形猶可知也權倖之暴萌其心不可知也¶
自口(一作/形)者不過於噬人之腥咋人之膏血自心者則¶
必亡人之家赤人之族為害其不甚乎然則權倖之暴¶
不能抑亦有國者不能設備以禦之俾民罹其害曰虎¶
狼吾知其能禦者弓矢也權倖如之何能禦也曰刑法¶
曰彼秦漢其弛刑法耶何趙高王莾之肆暴而不能禦¶
<pb:KR4h0022_WYG_369-2a>¶
哉曰彼秦之高漢之莾得肆其暴者皆由刑法之不明¶
也苟明暴何自矣噫田鄙者由能執弓矢以弭其暴耳¶
有國者反不能施刑法而禦(一作/移)其暴豈存國者重其¶
民不若田鄙者重其生哉¶
　　　木猫説¶
昔有兎類而小食五糓於田及糓熟農者穫而歸之兎¶
類而小者亦隨而至遂潜於農氏之室善為盗每竊食¶
能伺人出入時主人惡之遂題曰䑕乃選才可捕者而¶
<pb:KR4h0022_WYG_369-2b>¶
舉言其人曰莽蒼之野有獸其名曰狸有牙爪之用食¶
生物善作怒才稱捕䑕遂俾徃須其乳時探其子以歸¶
畜既長果善捕而遇之必怒而搏之為主人捕䑕既殺¶
而食之而群䑕皆不敢出宂雖已食而捕人獲頼無䑕¶
盗之患即是功於人何不敬其狸之名遂號之曰猫猫¶
者末也莽蒼之野為本農之氏為末見馴於人是陋夲¶
而榮末故曰猫猫乃生育於農氏之室及其子已不甚¶
怒䑕盖得其母所殺䑕食而食之以為不殺而能食不¶
<pb:KR4h0022_WYG_369-3a>¶
見捕䑕之時故不知怒又其子則疑與䑕同食於主人¶
意無害䑕之心心與䑕類反與䑕同為盗農遂歎曰猫¶
本用汝怒為我制䑕之盗今不怒䑕已是誠失汝之職¶
又反與䑕同室遂亡乃祖爪牙之為用而有䑕之為盗¶
失吾望甚矣乃載以復諸野又探狸之新乳歸而養既¶
長遂捕䑕如曩之者¶
　　　文道元龜(并/序)¶
天寳初適于平陽平陽太守稷山公則衡之從考舅雅¶
<pb:KR4h0022_WYG_369-3b>¶
好古道門尚詞客當今文人相與多矣嘗歎曰取士之¶
道才其難乎或精文而薄於行或敦行而薄(一作/淺)於文¶
斯乃有失其道一至於此顧衡曰吾嘗謂(一作/語)爾知言¶
爾其言之衡私門以文塲而進五世鄙雖不詞忝藉餘¶
訓(一作/休)敢著元龜以叙其事元龜曰文道之興也其當¶
中古乎其無所始乎且天道五行以别緯地道五色以¶
别方人道五常以别徳易曰觀夫(一作/乎)天文以察時變¶
觀乎人文以化成天下非五緯孰可以知天非五方孰¶
<pb:KR4h0022_WYG_369-4a>¶
可以辯地非五常孰可以化人文之為道斯亦逺矣天¶
人之際其可得於是乎夫卦始乎三畫文章之閫大抵¶
不出乎三等斯乃從人而有焉工與不工各區分而有¶
之君子之文為上等其徳全志士之文為中等其義全¶
詞士之文為下等其思全其(一無/此字)思也可以綱紀(一作/紀物)¶
義也可以動衆徳也可以經化化人之作其唯君子乎¶
君子之作先乎行行為之質後乎言言為之文行不出¶
乎言言不出乎行此廼(一無此/二字)質文相半斯乃化成之¶
<pb:KR4h0022_WYG_369-4b>¶
道焉志士之作介然以立誠憤然有所述言必有所諷¶
志必有所之詞寡而意懇氣高而調苦斯乃感激之道¶
焉詞士之作學古以杼情屬詞以及物及物勝則詞麗¶
杼情逸則氣高高者求靖(一作/清)麗者求婉耻乎質貴乎¶
清而忘其志(或作/至)斯乃頽靡之道焉古人之貴有文者¶
将以飾行表徳見情著(一作/署)事杼軸乎天地(一作/人)之際¶
道逹乎性命之元正復乎君臣之位昭感乎鬼神之奥¶
苟失其道無所措矣君子也文成而業著志士也文成¶
<pb:KR4h0022_WYG_369-5a>¶
而徳䘮然今人(一無/此字)之作其多詞士乎代由尚乎文者¶
以斯文而欲範(一作/軌)物範衆輕(一作/安)邦叙正(一作/政)其難¶
致乎化成悲夫敢著元龜庻觀文章之道得䘮之際悔¶
吝之所由者也(二字/作焉)一作皆文粹¶
　¶
　¶
　¶
　¶
<pb:KR4h0022_WYG_369-5b>¶
　¶
　¶
　¶
　¶
　¶
　¶
　¶
　文苑英華巻三百六十九¶
