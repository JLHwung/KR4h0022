# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:51.756669
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百八十四
<pb:KR4h0022_WYG_484-1a>¶
欽定四庫全書¶
　文苑英華巻四百八十四　宋　李昉等　編¶
　雅麗¶
　　文詞雅麗策二道¶
　　　文詞雅麗䇿二道¶
問朕聞至道雖微不言而化皇天隂騭相叶其彛信寒¶
暑而生成施雲雨而沐潤垂範作訓樹君育人時有澆¶
淳教垂繁略成湯既聖禹道云亡桑扈谷風屢動詩人¶
<pb:KR4h0022_WYG_484-1b>¶
之刺塞門反坫時貽宣父之嫌我國家振彼頺綱開兹¶
盛業朕以不徳襲號乘時而皇極之道未敷謨明之軌¶
尚闕思𢎞厥理其義安從至如視聽貌言恒若時若㑹¶
極歸極作哲作乂一以貫之何方而可夫禮以飾情情¶
疏則禮畧樂以通感感至則神和理内為同脩外為異¶
同異之用有昧其功人俗未融佇明斯要又四時武徳¶
制自何君五行文始本之誰代昭徳盛徳莫辨所尊昭¶
容禮容未詳所出悉情以對用釋余疑¶
<pb:KR4h0022_WYG_484-2a>¶
　　　對　　　　　　　　　　　彭殷賢¶
對臣聞孔子云大道之行三代之英邱未之逮也而有¶
志焉又顔囘對孔子云囘願得明王聖主而輔相之此¶
二者皆傷不可得而見也况臣生大道淳風之運屬聖¶
主立政之秋不能有所建明以佐大化此微臣夙心愧恥¶
竊有慙焉曰者聖敕頒宣逺覃幽隠振廢滯収介特¶
本州徴臣克賦于王庭陛下温顔屡賜宴見司饔行¶
食羣事頒氷亦可謂厚徳矣自顧性識愚駑智術微¶
<pb:KR4h0022_WYG_484-2b>¶
淺既䝉清問敢不具素所聞乎臣聞伏羲神農氏¶
往黄帝堯舜氏作莫不體道以育物立徳以興化用闡¶
無為之教以𢎞不宰之功齊飲啄於鶉居絶往來於犬¶
吠豈不以我清净而人自正我無欲而人自樸乎迨乎政¶
及三王君臨萬國亦承奉天地爕贊隂陽順四時之¶
氣理五行之叙總仁義以安庻類先博愛以悦羣生使¶
人遷善逺惡而不知其所以然也觀夫三王之為君也¶
謹其所好惡而已故君好之則人為之上行之則下效¶
<pb:KR4h0022_WYG_484-3a>¶
之莫不清心以率物正身以御下九女序列於内三公¶
分職於外度數有恒徭役不作其取人賦也薄而役人¶
力也寒其育物也廣而興利也厚故征伐有道大明詠¶
其功什一而税大田歌其事所以家給人足而理安興矣易¶
曰聖人乆於其道而天下化成其斯之謂乎爰及末俗¶
政漸澆偽而禮樂彌煩姦盗滋起桀紂昏亂於上幽厲¶
縱逸於下崇臺榭之峻恐其不髙也廣宫室之居恐其不大¶
也聚滛色之羙恐其不多也窮聲音之巧恐其不樂也其¶
<pb:KR4h0022_WYG_484-3b>¶
歛人財也厚而使人力也衆其害物也博而興利也寡其¶
後興役無常桑柔病而嘆之故其詩曰自西徂東靡所定處葢¶
言其役之甚也徴發無度下人勞病南山疾而刺之故其詩¶
曰赫赫師尹不平謂何葢言其政之亂也自兹厥後強凌弱¶
衆暴寡千官樹姦於朝廷百賈窮偽於市邑財用匱¶
竭冦攘不止大東又刺之曰小東大東杼軸其空言小大俱盡也又¶
云東人之子職勞不來西人之子粲粲衣服孰有為人上者不¶
平若此而可乆安天下哉此則上失其道政逐多門故天下敗而不之¶
<pb:KR4h0022_WYG_484-4a>¶
覺乃至所以為夏者轉而為殷也所以為周者轉而為¶
秦也詩云髙岸為谷深谷為陵三代之後於今為庶此¶
史墨所載社稷無常奉君臣無常位自古以言及秦始¶
皇平定六國隋煬帝富有四海不務亷恥唯存戰伐内¶
造阿房繼以驪山之作外征林邑重以遼東之戍鑿馳¶
道則隠以金椎通鴻溝則樹以栁杞役及閭左人不聊¶
生曲泛龍舟聲多哀思傾天下之賦不足以周其事殫¶
帑藏之財不足以盈其欲是以衆怨難犯人自為戰所¶
<pb:KR4h0022_WYG_484-4b>¶
以陳勝吳廣奮梃以撻之王充李宻揚聲以逼之釁起¶
郊壘而禍生左右望夷宫中不免閻樂之難江都城内¶
卒死裴通之手故易曰天之所助者信也人之所助者¶
順也此二君者動為之際不由信順失天人之所助能¶
無及此乎然則合大中之道者如彼失皇極之用者如¶
此古之興敗備在典謨迨隋室道消數鍾百六衣冠禮¶
樂掃地無餘賢人君子稽天並浸此乃大人利見之日¶
聖主驅除之時我太宗志在救焚心存拯溺因兹感激¶
<pb:KR4h0022_WYG_484-5a>¶
投袂而起車及於平陽之郊劒及於盟津之㑹既而戡¶
翦多難克清中夏建非常之功定不拔之業洎位登九¶
五富有萬國制禮以示其讓作樂以興其和兼愛以厚¶
其仁節用以崇其義非先王之服不敢服非先王之言¶
不敢道言必本於風雅行務去乎枝葉明刑賞嚴號令¶
賞當其功則勞臣勸勉罰當其罪則姦人畏懼名器不¶
妄假必俟其能爵禄不虚授必先有徳是以四海之内¶
靡然向風我太宗以至道之心為天下也所征無不克¶
<pb:KR4h0022_WYG_484-5b>¶
所向無不成孝弟通於神明易簡合於天地如此則天¶
地徳之鬼神佑之使風雨以序災害不作萬國莫不懽¶
心四夷莫不咸頼良由不僭不濫無怠無荒所以享國¶
久長多歴年數陛下禀天然之姿定不伐之略披肝膽¶
以决大計殄宫闈之氛祲除詐偽之昏狡日月載廓(一/作)¶
(朗/)宗社以安深思禍亂之原乃皇天所以開聖人也自¶
南面臨天下九年于兹封堠無警干戈再戢置鼓以招¶
諫設木以待賢故得近臣盡規逺人獻政出宫女則使¶
<pb:KR4h0022_WYG_484-6a>¶
心不亂屬大旱則引咎自責蓋禹湯之罪已實堯舜之¶
用心書云一人有慶兆民頼之其斯之謂歟深合太宗¶
之宏畧逺符貞觀之故事賜愚臣制策云朕以不徳襲¶
號乘時而皇極之道未敷謨明之軌尚闕者微臣何以¶
識陛下之深逺而輙欲議之或恐日月有遺照聖智所¶
不及略陳其愚伏惟陛下留聽臣聞書云惟先格王正¶
厥事言災害之起事有不正者也去歲水旱不時咎徵¶
屢作匈奴侵軼邊將氣沮天其或者正訓我也欲令陛¶
<pb:KR4h0022_WYG_484-6b>¶
下知爵禄之虚授冗散之職多歟樂蕩志歟服失度歟¶
何皇極之不建遂至於此也臣聞省官不如省事省事¶
不如清心誠能克已復禮正身率物表有功而彰明徳¶
復古而貴能變禁異服革慢聲逺便佞近忠讜斷斷之¶
士必擢於廟堂九九之術不遺於管庫可謂虚其心而¶
衆象應正其本而萬事理焉書云天既付命正厥徳言¶
正徳以順天也若舍此道是不知其所從矣制策曰視¶
聽貌言恒若時若㑹極歸極作哲作乂一以貫之何方¶
<pb:KR4h0022_WYG_484-7a>¶
而可者臣聞易曰崇髙莫大乎富貴備物致用立成器¶
以為天下利莫大乎聖人古之王者享聖人之資乘大¶
寳之位北辰居正南面而理亦可謂富貴乎當須存至¶
公之行立大中之道覆幬同於天地通明合乎日月志¶
逺邇之化存易簡之功庶徵順序五紀和協百穀用成¶
六畜遂字者無不由焉傳曰皇極其建其斯之謂矣若¶
貌之不恭是謂不肅厥罰雨其極惡若得其道則攸好¶
徳以應之言不之從是謂不乂厥罰暘其極憂若得其¶
<pb:KR4h0022_WYG_484-7b>¶
道則康寧以應之視之不明是謂不哲厥罰燠其極疾¶
若得其道則夀以應之聽之不聰是謂不謀厥罰寒其¶
極貧若得其道則富以應之思之不睿是謂不聖厥罰¶
風其極凶短折若得其道則考終命以應之皇之不極¶
是謂不建厥罰陰其極弱故經曰嚮用五福威用六極¶
斯之謂矣臣聞貌言視聽以心為主故有正心者必有¶
正徳正徳臨人猶樹直表而望影之曲也得乎大雅云¶
儀刑文王萬邦作孚此之謂矣有邪心者有枉行枉行¶
<pb:KR4h0022_WYG_484-8a>¶
臨人猶樹曲表而望影之直也得乎孔子云詩三百一¶
言以蔽之曰思無邪蓋戒此也故王者脩身以道脩道¶
以仁仁也者親親為大義也者尊賢為大是以君子先¶
正身而後及於天下如此則六沴不作五福相生貽厥¶
孫謀永無極矣制策曰夫禮以飾情情疏則禮略樂以¶
通感感至則神和理内為同脩外為異同異之用有昧¶
其功人俗未融佇明斯要者臣聞撥亂反正之主繼體¶
守文之君撫馭之道雖殊禮樂之用為急自土鼓簣桴¶
<pb:KR4h0022_WYG_484-8b>¶
之後始自無聲汙樽抔飲之初彰乎有用既而莫不曲¶
諧九變信合四時是知大樂與天地同和大禮與天地¶
同節移風易俗義切於鐘鼓安上理人事寖乎揖讓既¶
而祀歴三王時更七國經籍道息颺宣榭之煙埃儒生¶
數窮赴秦坑而歇滅迨乎斷蛇立極乘牛設位紀綿蕝¶
之儀鳴鼓舞之節必欲樂宣惉滯禮釋回邪取其不肅¶
而成必在既富而教我唐功髙邃古徳邁往聖坐宣室¶
而訪道登明堂以思政六樂為馭利則不争五禮有經¶
<pb:KR4h0022_WYG_484-9a>¶
思而無犯思聞同異下訪芻蕘臣聞古之明君之御天¶
下也身坐九重心遍四海禮以導其志樂以防其淫樂¶
以理内為同禮以脩外為異禮樂之不悖内外之相親¶
可以感於神明通於天地矣詩云肅雍和鳴先祖是聽¶
夫肅肅敬也雍雍和也既敬且和何事不行其斯之謂¶
矣制策曰四時武徳制自何君五行文始本之誰代昭¶
徳盛徳莫辨所尊昭容禮容未詳所出悉情以對用釋¶
予疑者臣聞皇王御宇歩驟相仍莫不作樂以饗其徳¶
<pb:KR4h0022_WYG_484-9b>¶
立諡以明其行此五帝之常道百王之所不易也且咸¶
池六英韶濩兩聽盡善盡美竊無間然自秦失盛位漢¶
雜覇道文景相襲刑措不用武宣承統華夷再清樂舞¶
居(疑/)功可略言也武徳舞者髙祖作之定禍亂也四時¶
舞者孝武作之示和平也五行者大周曲也文始者本¶
舜舞也孝景採武徳為昭徳以尊太宗也孝宣採昭徳¶
為盛徳以尊武帝也昭容禮容猶古韶夏紹之於漢祖¶
備之於樂志矣臣材非多士不遊六合之間夢異趙君¶
<pb:KR4h0022_WYG_484-10a>¶
總覩九天之上啓處無地戰汗不寧况承謏問敢以輕¶
議謹對¶
　　　同前　　　　　　　　　　邢　巨¶
對臣聞太祖文皇之御天下也廣直言之路開納善之¶
門近臣盡規庶人畢議可謂至矣今皇天眷命陛下紹¶
復先業齊心法宫之中冕旒正殿之上詳延秀異詢及¶
芻蕘若乃敷皇極以作則𢎞禮樂以垂訓彞倫攸序羣¶
徳畢舉斯太宗之盛事也豈前王訪九疇之要貞三極¶
<pb:KR4h0022_WYG_484-10b>¶
之本能望清光哉天文昭回萬物盡覩臣謬以黄綬之¶
末預聞赤墀之議將何以塞厚問揚天休臣聞諸仲尼¶
曰大道之行與三代之英丘未之逮也而有志焉自上¶
皇不歸大道悠久聖人順天地之性究變化之元雖損¶
益以文質或沿襲以忠敬至於飾禮容以昭賁崇樂舞¶
以立象樹君牧人茂時育物其致一也夫務本於道則¶
浮競可以鎮静習俗於變即純一或以偽遷故輕樂見¶
誚於國風昧禮貽訓於聖典蓋有由焉唐興百有餘歲¶
<pb:KR4h0022_WYG_484-11a>¶
髙祖以武功定鼎紐天綱於八紘太宗以睿聖握符纂¶
天光於三象蕩亡隋之頺靡𢎞聖唐之簡易盛徳大業¶
與三代同風伏惟陛下誕受天休光膺景命粤若昭徳¶
殷薦之禮感和通神之教敬事眷聖之徵順時布徳之¶
典將以登格皇穹鴻業也啓迪王命大猷也風雨時若¶
休徵也人俗康寧至教也五輝協訓八方順軌堯舜之¶
盛無以加焉成康之道復何足數而猶曰皇道未敷謨¶
明尚闕發天章於聖藻採至言於輿詞陛下之謙讓也¶
<pb:KR4h0022_WYG_484-11b>¶
愚臣何足以知之制策曰至如視聽貌言恒若時若㑹¶
極歸極作哲作乂一以貫之何方而可者臣聞王政之¶
端本於性也至化之極歸於理也能盡其性而合乎理¶
則休徵至不盡其性而悖乎理則咎徵至故聖人法天¶
以立性畏天以作則見天道之在五行人事應之彰彰¶
類矣自非統性命之理求天人之端孰能從言以作乂¶
因事以求哲暘順而㑹其極蒙恒而返其通適於數故¶
雖以五事明宗其極則可以一理貫臣又聞聖心鏡物¶
<pb:KR4h0022_WYG_484-12a>¶
必採於至妙大道虚象埀契於理先然即繼聖業者其¶
道同遵王度者其化一陛下體周武之盛徳訪唐堯之¶
遺事龜圖靈文天光垂象伏願沐時雨於動植散祥風¶
於涵泳則大中之道何以尚兹制策曰夫禮以飾情情¶
疏則禮略樂以通感感至則神和理内為同脩外為異¶
同異之用有昧其功人俗未融佇明斯義四時武徳制¶
自何君五行文始本之誰代昭徳盛徳莫辨所尊昭容¶
禮容未詳所出臣聞禮樂其所由來尚矣先王所以美¶
<pb:KR4h0022_WYG_484-12b>¶
教化厚人倫以致太平也必將考其理求其端故揖讓¶
之教末而安上存乎至簡舞詠之功淺而移風歸乎至¶
易夫辨升降彰采服此禮之所以飾情也登金石翔景¶
瑞此樂之所以通感也故感發於内樂由衷以致和情¶
見乎表禮自外以為異雖清濁之資考性則殊而教化¶
之端在理斯一况今懿綱被遐裔至道冠生靈和理日¶
躋同乎大順非禮樂之化其孰能至此乎夫崇徳埀範¶
此同異之用也教齊化宻此人俗之融也至如武徳之¶
<pb:KR4h0022_WYG_484-13a>¶
盛武之業也文徳之盛順之至也神道設教制四時於¶
炎厯徳徽可崇增五行於黌序尊三徳於清廟表三容¶
於盛禮聖問昭閟與天道以元亨狂言鄙賤仰天文而¶
知愧謹對¶
　¶
　¶
　¶
　¶
<pb:KR4h0022_WYG_484-13b>¶
　¶
　¶
　¶
　¶
　¶
　¶
　¶
　文苑英華巻四百八十四¶
