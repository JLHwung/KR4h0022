# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.851398
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百九十七
<pb:KR4h0022_WYG_297-1a>¶
欽定四庫全書¶
　文苑英華巻二百九十七　宋　李昉等　編¶
　行邁九¶
　　奉使四十五首　　　　館驛十九首¶
　　　送袁員外宣慰勸農便(集作/畢)赴洪州使院¶
　　　　　　　　　　　　　　　李嘉祐¶
聖主臨前殿殷憂遣使臣氣迎天詔喜恩發土膏春草¶
色催歸棹鸎啼為送人龍沙多道里流水自相親¶
<pb:KR4h0022_WYG_297-1b>¶
　　此詩二百七十一巻重出前巳削去¶
　　　送崔夷甫員外和蕃　　　　前　人¶
君過湟中去尋源未是賖經春逢白草盡日渡黄沙雙¶
節行為伴孤烽到似家和戎非用武不學李輕車¶
　　　送陸珽侍御使新羅　　　　錢　起¶
衣冠周柱史才學我鄉人受命辭雲陛傾城送使臣去¶
和滄海月歸思上林春始覺儒風逺殊方禮樂新¶
　　　重送陸侍御使日本　　　　前　人¶
<pb:KR4h0022_WYG_297-2a>¶
萬里三韓國行人滿目愁辭天使星逺臨水簡霜秋雲¶
佩迎仙島紅旌過蜃樓定知懷魏闕廻首海西頭¶
　　　送友人使河源　　　　　　賈　至¶
送君魯郊外下車上高丘蕭條千里暮日落黄雲秋舉¶
酒有遺恨論邉無逺謀河源望不見旌斾去悠悠¶
　　　送作使(巳見二百/七十二巻)　　　　　皇甫曾¶
　　　送中丞和畨　　　　　　　郎士元¶
錦車登隴日邉草正萋萋舊好尋君長新愁聽鼓鼙河¶
<pb:KR4h0022_WYG_297-2b>¶
源飛鳥外雪嶺大荒西漢壘今猶在遥知路不迷¶
　　　送從兄使新羅　　　　　　顧　况¶
六氣銅渾轉三光玉律調河宫清奉賮海嶽晏來朝地¶
絶提封入天平賜(一作/錫)貢饒揚威輕破虜柔服耻征遼¶
曙色黄金闕寒聲白鷺潮樓船非習戰騘馬是嘉招帝¶
女飛啣石鮫人賣淚綃管寧雖不偶徐市儻相邀獨島¶
縁空翠孤霞上泬寥蟾蜍同漢月螮蝀異秦橋水豹横¶
吹浪花鷹迥拂霄晨装凌莽渺夜泊記招摇㡬路通員¶
<pb:KR4h0022_WYG_297-3a>¶
嶠河山是沃焦颶風晴汨(一作/泊)起隂火暝潜燒鬢髪成¶
新髻人參長舊苖扶桑啣日近析木帶津遥夣向愁中¶
積魂當别處銷臨川思結網見彈欲求鴞共散羲和厯¶
誰差甲子朝滄波伏忠信譯語辨謳謡疊鼓鯨鱗隱隂¶
㠶鷁首飄南溟垂大翼西海飲文鰩(文選吳都賦注文/鰩常行西海而逰)¶
(東/海)指景尋靈草排雲聽洞簫封侯萬里外未肯後班超¶
　　　奉和裴將軍使河北宣慰因訪張氏昆季舊居¶
　　　　兼寄趙卿侍郎時趙卿拜陵未廻¶
<pb:KR4h0022_WYG_297-3b>¶
　　　　　　　　　　　　　　　盧　綸¶
飛軒不住輪感激漢儒臣氣攝千夫勇恩儔萬里春古¶
原收野燎寒笛響空隣書此逹良友杜陵風雨頻¶
　　　送耿拾遺括圖書使往江湘　前　人¶
傳令收遺籍諸儒喜餞君孔家唯有地禹穴但生雲編¶
簡還知緒蟲魚亦自分如逢北山隱一為杼移文¶
　　　逢南中使因寄嶺外故人　　前　人¶
見説南來處蒼梧接桂林過秋天更煖邉海日長隂巴¶
<pb:KR4h0022_WYG_297-4a>¶
路縁雲出蠻鄉入洞深信廻人自説夣到月應沉碧水¶
通春色青山寄逺心炎方難乆客為爾一霑襟¶
　　　廵諸州漸次空靈戍　　　　戴叔倫¶
寒盡鴻先去江廻客未歸早知名是幻不敢繡為衣霧¶
積川源暗山多郡縣稀明朝下湘岸更逐鷓鴣飛¶
　　　送日本使還　　　　　　　徐　嶷¶
絶國將無外扶桑更有東來朝逢聖日歸去及秋風夜¶
泛潮廻際晨征莽蒼中鯨波騰水府蜃氣壯仙宫天眷¶
<pb:KR4h0022_WYG_297-4b>¶
何期逺王文乆巳同相望杳不見離恨托飛鴻¶
　　　送工部張曹長大夫奉使西蕃¶
　　　　　　　　　　　　　　　權徳輿¶
殊隣覆露同奉使小司空西候車徒出南臺節印雄吊¶
祠將握命導譯暢皇風故地山河在新恩玉帛通塞雲¶
凝廢壘闗月照驚蓬青史書歸日翻輕五利功¶
　　　送人使之江陵(得賞字/)　　　前　人¶
嘉招不辭逺捧檄利攸往行役念前程讌逰暌舊賞征¶
<pb:KR4h0022_WYG_297-5a>¶
軺星乍動江信潮應上煙水飛一㠶霜風摇五兩紛紛¶
别袂舉切切離鴻響後㑹杳何時悠然勞夣想¶
　　　送韋中丞奉使新羅(得往字/)　前　人¶
淳化洽聲明殊方均惠養計書重譯至錫命雙旌往星¶
辭北極逺水泛東溟廣斗柄辨宵程天深宜晝賞孤光¶
洲島廻净綠煙霞敞展禮盛賔徒交歡覿君長經途勞¶
視聽愴别縈夣想延頸旬嵗期新恩在歸鞅¶
　　　送張閣老中丞持節册弔廻鶻¶
<pb:KR4h0022_WYG_297-5b>¶
　　　　　　　　　　　　　　　前　人¶
旌斾翩翩擁漢官君行常得逺人歡分職南臺知禮重¶
掇書東觀見才難金章玉節鳴騶逺白草黄雲出塞寒¶
欲散别愁唯有醉暫煩賔從駐征鞍¶
　　　春日酬祭嶽瀆使大理盧卿自㑹稽廻經年將¶
　　　　赴朝寄故林十二韻　　　釋皎然¶
望祀崇周典皇華出漢庭紫泥頒㑹計𤣥酒薦芳馨聖¶
慮祈多祐齋心合至靈占祥形史祝(一作/竹)筮日數堯蓂¶
<pb:KR4h0022_WYG_297-6a>¶
禮秩新加命朝章舊理刑敷城依北闕遺愛在西亭五¶
袴歌仍詠三碑石重銘躊躇問存沒委曲向郊坰苕水¶
曾同泛機(疑作/稽)山昔共經清風門客仰佳頌國人聽奉使¶
朝行月飛文夜動星征途回四牡遥戀故林青¶
　　　陪顔使君餞宣諭蕭常侍　　前　人¶
江淮凋瘵後逺使發天都昏墊宸心及哀矜詔命敷恤¶
民驅急傳訪友枉飛艫外鎮藩條最中朝顧問殊文皆¶
正風俗名共溢寰區巳事方懷闕歸期早戒途繁笳咽¶
<pb:KR4h0022_WYG_297-6b>¶
水閣高葢擁雲衢暮色生千嶂秋聲入五湖離歌猶宛¶
轉歸馭巳踟蹰今夕庾公意西樓月亦孤¶
　　　白蘋洲送洛陽李丞使還　　前　人¶
蘋洲北望楚山重千里廻軺止一封臨水情來還共載¶
㸔花醉去更相從罷官風渚何時别寄隱雲陽㡬處逢¶
後㑹那應似疇昔年年覺老雪山容¶
　　　送遼陽使還軍　　　　　　李　益¶
征人欲且(一作/歌且)行北上遼陽城二月戎馬息悠悠邉草¶
<pb:KR4h0022_WYG_297-7a>¶
生青山出塞斷代地入雲平昔者匈奴戰多聞殺漢兵¶
平生報國憤(一作/意)日(一作/月)夜角弓鳴勉君萬里去勿使¶
虜塵驚¶
　　　送歸中丞使新羅册立吊祭　前　人¶
東望扶桑日何年是到時片㠶通雨露積水隔華夷浩¶
渺風來逺虛明鳥去遲長波靜雲月孤島宿旌旗别葉¶
傳秋意廻潮動客思滄溟無舊路何處問前期¶
　　　同前　　　　　　　　　　吉中孚¶
<pb:KR4h0022_WYG_297-7b>¶
官稱漢獨坐身是魯諸生絶域通王制窮天問水程島¶
中分萬象日起轉雙旌氣積魚龍窟濤翻水浪新路長¶
經嵗去海盡向山行復道殊方禮人瞻漢使榮¶
　　　同前　　　　　　　　　　耿　緯¶
逺國通王化儒林得使臣立君成典册行吊奉絲綸雲¶
水連孤棹恩思在一身悠悠龍節去𣺌渺蜃樓新望裏¶
山仍暮波中嵗又春昏明㸔日脚靈恠問舟人城邑分¶
華夏衣裳擬縉紳他時命禮畢歸路不迷津¶
<pb:KR4h0022_WYG_297-8a>¶
　　　奉送崔侍御和蕃¶
萬里華戎隔風沙道路秋新恩明主啟舊好使臣脩旌¶
節隨邉草闗山見戍樓俗殊人左袵地逺水西流日暮¶
氷先合春深雪未休無論善長對博望自封侯¶
　　　途次近蜀驛蒙恩賜寶刀及飛龍馬使還日寄¶
　　　　中書二相公(見二百五/十五巻)　　武元衡¶
　　　送殷員外使北蕃　　　　　楊巨源¶
二軒將雨露萬里入煙沙和氣生中國薰風屬外家塞¶
<pb:KR4h0022_WYG_297-8b>¶
蘆隨鴈影闗栁拂駝花努力黄雲北仙曹有雉車¶
　　　送許侍御充雲南哀册使判官¶
　　　　　　　　　　　　　　　前　人¶
萬里永昌城威儀奉聖明氷心瘴江冷霜憲漏天晴荒¶
外開亭候雲南降斾旌他時功自許絶域轉哀榮¶
　　　冬晩送友人使西蕃　　　　陳　羽¶
驛使向天西廵羗復入氐玉闗晴有雪沙磧雨無泥落¶
淚軍中笛驚眠塞上鷄逢春鄉思苦萬里草萋萋¶
<pb:KR4h0022_WYG_297-9a>¶
　　　送工部張侍郎入蕃吊祭(時張兼/修史)¶
　　　　　　　　　　　　　　　劉禹錫¶
月窟賔諸夏雲官向(集作/降)九天飾終隣好重錫命禮容¶
全水咽猶登隴沙鳴稍極邉路因乗驛近志為飲氷堅¶
毳帳差池見烏旗摇曳前歸來賜金石榮耀自編年¶
　　　送兵(集作/工)部蕭郎中刑部李郎中以本官兼中¶
　　　　丞分命充京西京北復糧使¶
霜簡映金章相輝同舎郎天威廵虎落星使出鴛行樽¶
<pb:KR4h0022_WYG_297-9b>¶
爼成全䇿京坻閲見糧歸來塞塵滅畫地奏明光¶
　　　送源中丞充新羅册立使(侍中/之孫)¶
　　　　　　　　　　　　　　　前　人¶
相門才子稱華簮持節東行奉(集作/捧)徳音身帶霜威辭¶
鳯闕口傳天語到鷄林煙開鰲背千尋碧日浴鯨波萬¶
頃金想見扶桑受恩後一時西拜盡傾心¶
　　　送邉使　　　　　　　　　張　籍¶
揚旌(一作/旌旗)過隴頭隴水向西流塞路見(集作/依)山逺戍城¶
<pb:KR4h0022_WYG_297-10a>¶
逢雨(集作/笛)秋寒沙隂漫漫疲(一作/瘦)馬去(集作/歩)悠悠為問¶
征西將誰封定逺侯¶
　　送邉使詩合在此巻安西將詩合在三百巻元本¶
　　誤併為一今既正之又詳註三百巻中¶
　　　送新羅使　　　　　　　　前　人¶
萬里為朝使離家巳經(集作/今㡬)年應知舊行路却上逺歸¶
船夜泊避蛟窟朝炊取(集作/求)島泉悠悠到鄉國還望到¶
西天¶
<pb:KR4h0022_WYG_297-10b>¶
　　　送金少卿副使歸新羅　　　前　人¶
雲鳥茫茫天畔㣲向東萬里一㠶飛乆為侍子承恩重¶
今佐使臣啣命歸過海便應將國信到家(一作/鄉)猶自著¶
朝衣從前此去人無數光彩如君定是稀¶
　　　送于中丞使廻紇册立　　　賈　島¶
君立天驕發使車册文字字著金書漸過青塜鄉山盡¶
欲逹皇情譯語初調角寒城邉色動下霜秋磧鴈行踈¶
旌旗來往㡬多日應向途中見嵗除¶
<pb:KR4h0022_WYG_297-11a>¶
　　　送田中丞使西戎(同用/旗字)　　　釋無可¶
朝元下赤墀玉節使西夷闗隴烽廻首河湟雪灑旗磧¶
砂行㡬月戎帳到何時應盡平生志高全大國儀¶
　　　送于中丞入蕃　　　　　　朱慶餘¶
上馬生邉思戎裝别衆僚雙旌啣命重空磧去城遥迥¶
出沙中樹孤飛雪外鵰蕃庭過册禮㡬日却歸朝¶
　　　送陳御史入蕃　　　　　　前　人¶
逺使隨雙節新官屬外臺戎裝非好武書記本多才歸¶
<pb:KR4h0022_WYG_297-11b>¶
使依泉宿迎人帶雪來心知玉闗道稀見一花開¶
　　　送册東夷王使　　　　　　馬　戴¶
越海傳金册華夷禮命行片㠶秋色動萬里信潮生日¶
映孤舟出沙連絶島鳴翳空翻大鳥飛雪灑(一作/噴)長鯨¶
舊鬢廻應改遐荒夣易驚何當理風檝天外問來程¶
　　　送和北虜使　　　　　　　前　人¶
路始隂山北迢迢雨雪天長城人過少砂磧馬難前日¶
入流沙際隂生瀚海邉刀鐶向月動旌纛冐霜懸逐獸¶
<pb:KR4h0022_WYG_297-12a>¶
孤圍合交兵一箭傳穹廬移斥候(一作/冐頓)𤇺(一作/候)火絶祁¶
連漢將行持節胡児坐控弦明妃的迴靣南送使臣旋¶
　　　送金夷魚(一作/吳)奉使歸本國　張　喬¶
渡海登仙籍還家備漢儀孤舟無岸泊萬里有星隨積¶
水浮魂夣流年半别離東風未廻日音信杳難期¶
　　　送入蕃使　　　　　　　　周　繇¶
獵獵旗旛過大荒勅書猶帶御煙(一作/爐)香滹沱河凍軍¶
迴探邏逤城孤鴈著行逺寨風(一作/燒)狂移帳幕平沙日¶
<pb:KR4h0022_WYG_297-12b>¶
晚卧牛羊早終册禮朝天闕莫遣虬髭染塞霜¶
　　　送王中丞使日東　　　　　曹　松¶
辭天理玉簮揆日使鷄林獨有中華戀方同積浪深張¶
㠶度鯨口啣命見臣心渥澤遐宣後歸期抵萬金¶
　　　奉使岐下聞唐宏夫行君為賊所擒傷而有作¶
　　　　　　　　　　　　　　　唐彦謙¶
報國捐軀實壯夫楚囚垂欲復神都雲臺畫像皆何者¶
青史書名或不孤散卒半隨袁校尉寡妻休問辟司徒¶
<pb:KR4h0022_WYG_297-13a>¶
聞君敗績無歸計氣激星辰坐向隅¶
　　館驛¶
　　　聘齊秋晩館中丞酒　　　　庾　信¶
欣兹河朔飲對此洛陽才殘秋欲屏扇餘菊尚浮杯漳¶
流鳴二水日色下三臺無因侍清夜同此月徘徊¶
　　　入彭城館¶
襄君前建國項氏昔稜威鶂飛傷楚戰鷄鳴悲漢圍年¶
代殊民俗風雲更盛衰水浮流磬動山喧雙翟飛夏餘¶
<pb:KR4h0022_WYG_297-13b>¶
花欲盡秋近燕將稀槐庭垂緑穗蓮浦落紅衣徒知日¶
云暮不見舞雩歸¶
　　　宿襄(集作/讓)河驛浦　　　　　陳子昻¶
沿流辭北渚結䌫宿南洲合岸昏初夕廻塘岸不流行¶
聞塞鴈斷坐聽峽猿愁沙浦明如月汀葭晦若秋未及¶
能鳴鴈徒思海上鷗天河殊未曉滄海(一作/江)信悠悠¶
　　　早發苦竹館　　　　　　　李　嶠¶
合沓巖嶂深朦朧煙霧曉荒阡下樵客野猿驚山鳥開¶
<pb:KR4h0022_WYG_297-14a>¶
門聽(一作/濟)潺湲入徑尋窈窕栖鼯抱寒木流螢飛暗篠¶
早霞稍霏霏殘月猶皎皎行㸔逺星稀漸覺逰氛少我¶
行撫軺傳兼得傍林沼貪翫水石竒不知川路𣺌徒慚¶
野心曠詎惻浮年小方解寵辱情永託累塵表¶
　　　貶降至汝州廣城驛　　　　鄭　愔¶
近郊慿汝海遐望(一作/服)指江干尚憶趨朝貴方知失道¶
難曙宫平樂逺秋澤廣城寒岸葦新花白山梨晚葉丹¶
鄉闗千里暮嵗序四時䦨凾塞雲間白(一作/别)旋門霧裏¶
<pb:KR4h0022_WYG_297-14b>¶
㸔夙年追騄驥暮節仰鵷鸞疲駕勞垂耳騫騰(一作/飛)遽¶
矯翰將調梅鉉實不正李園冠荆玉終無玷隨珠忽巳¶
彈曉裝違鞏洛夕夣在長安北臨易傷阮西征未學潘¶
傾車無共轍同𣲖有殊瀾去去懷知巳何由報一飡¶
　　　初到黄梅臨江驛　　　　　宋之問¶
馬上逢寒食途中屬暮春可憐江浦望不見洛橋人北¶
極懷明主南溟作逐臣故鄉(一作/園)腸斷處日夜栁條新¶
　　此詩二百九十巻重出前巳削去注異同為一作¶
<pb:KR4h0022_WYG_297-15a>¶
　　　登大庾嶺北驛¶
陽月南飛鴈傳聞至此廻我行殊未巳何日復歸來江¶
靜潮初落林昏瘴不開明朝望鄉處應見嶺頭梅¶
　　　題端州驛寄杜審言王二無競¶
　　　　　　　　　　　　　　　前　人¶
逐臣北地承嚴譴謂到南中每相見不覺南中岐路多¶
千里萬里分鄉縣雲隨雨散各翻飛海濶江長音信稀¶
處庭山川同瘴癘自憐能得㡬人歸¶
<pb:KR4h0022_WYG_297-15b>¶
　　　盧巴驛聞張御史張判官欲到不得待㽞贈之¶
　　　　　　　　　　　　　　　張　說¶
旅竄南方逺傳聞北使來舊庭知玉樹同浦識珠胎白¶
髪因愁改丹誠偶(集作/説)夣廻皇恩若何冄(集作/冄造)為憶不¶
然灰¶
　　　　以下十一篇並見集本¶
　　　深渡驛　　　　　　　　　前　人¶
旅泊(集作/宿)青山夜荒庭白露秋洞房懸月影高枕聽江¶
<pb:KR4h0022_WYG_297-16a>¶
流猿響寒巖樹螢飛古驛樓他鄉對摇落併覺起離憂¶
　　此詩二百九十巻重出前已削去¶
　　　還至端州驛前與高六别處　前　人¶
舊館分江口凄然望落暉相逢傳旅食臨别換征衣昔¶
記山川是今傷人代非往來皆此路生死不同歸¶
　　　候使登石頭驛樓作　　　　張九齡¶
山檻憑南望川途渺北流逺林天翠合前浦日華浮萬¶
井縁津渚千艘咽渡頭漁商多末事耕稼少良疇自守¶
<pb:KR4h0022_WYG_297-16b>¶
陳蕃榻甞登王粲樓徒然騁目處豈是獲心逰向跡雖¶
愚谷求名亦盗邱息隂芳木所空復起(集作/越)鄉憂¶
　　　文杏館　　　　　　　　　王　維¶
文杏裁為梁香茅結為宇不知棟裏雲去作人間雨¶
　　　永嘉上浦館逢張客卿　　　孟浩然¶
逆旅相逢處江村日暮時衆山遥對酒孤嶼共題詩廨¶
院隣蛟室人煙接島夷鄉闗萬餘里失路一相悲¶
　　　奉濟驛重送嚴公　　　　　杜　甫¶
<pb:KR4h0022_WYG_297-17a>¶
逺送從此别青山空復情㡬時盃重把昨夜月同行列¶
郡謳歌(一作/歌謡)惜三朝出入榮江村獨歸處寂寞養殘生¶
　　　山館　　　　　　　　　　前　人¶
南國晝多霧北風天正寒路危行木杪身逺宿雲端山¶
鬼吹燈滅厨人語夜䦨鷄鳴問前館世亂敢求安¶
　　　通泉驛南去通泉縣十五里山水作¶
　　　　　　　　　　　　　　　前　人¶
溪行衣自濕亭午氣始散冬温蚊蚋在人逺鳬鴨亂登¶
<pb:KR4h0022_WYG_297-17b>¶
頓生層隂欹傾出高岸驛樓衰栁側縣郭輕煙畔一川¶
何綺麗盡目窮壯觀山色逺寂寞江光夕滋漫傷(一作/知)¶
時愧孔父去國同王粲我生苦飄零所歴有嗟嘆¶
　　　荅裴侍御先行至石頭驛以書見招期月滿泛¶
　　　　洞庭　　　　　　　　　李　白¶
君至石頭驛寄書黄鶴樓開緘識逺意速此南行舟風¶
水無定凖湍波或滯留憶昨新月生西簷若瓊鈎今來¶
何所似破鏡懸清秋恨不三五明平湖泛澄流此歡竟¶
<pb:KR4h0022_WYG_297-18a>¶
莫遂枉殺王子猷巴陵定逺近持贈解人憂¶
　　　題宛溪館　　　　　　　　前　人¶
吾憐宛溪好百丈(集作/尺)照山(集作/心)明何謝新安水千尋¶
見底清白沙㽞月色緑竹助秋聲却笑嚴湍上于今獨¶
擅名¶
　¶
　¶
　¶
<pb:KR4h0022_WYG_297-18b>¶
　¶
　¶
　¶
　¶
　¶
　¶
　¶
　文苑英華巻二百九十七¶
