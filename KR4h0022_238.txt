# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.259027
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百三十八
<pb:KR4h0022_WYG_238-1a>¶
欽定四庫全書¶
　文苑英華巻二百三十八　宋　李昉等　編¶
　寺院六(塔/附)¶
　　温庭筠十首　　　　杜牧三首¶
　　許渾十首　　　　　喻鳬五首¶
　　盧肇一首　　　　　趙嘏十首¶
　　方干六首　　　　　李洞十首¶
　　李羣玉二首　　　　陳陶二首¶
<pb:KR4h0022_WYG_238-1b>¶
　　張祜七首　　　　　羅鄴一首¶
　　　宿灃曲僧舍　　　　　　　温庭筠¶
東郊和氣新芳靄逺如塵客舍(一作/路)停疲馬僧牆畫故¶
人沃田桑景晩平野菜花春更想嚴家瀨微風蕩白蘋¶
　　　和友人盤石寺逢舊友　　　前　人¶
楚寺上方宿滿堂皆舊遊月溪逢逺客煙浪有歸舟江¶
館白蘋夜水闗紅葉秋西風吹暮雨江(一作/汀)草更堪愁¶
　　　宿一公精舍　　　　　　　前　人¶
<pb:KR4h0022_WYG_238-2a>¶
夜闌黄葉寺瓶錫兩俱能松下石橋路雨中山殿燈(一/作)¶
(松下石橋雨/山中佛殿燈)茶爐天姥客棊席剡溪僧還笑長門賦髙¶
秋卧茂陵¶
　　　月中宿雲居寺上方　　　　前　人¶
虚閣披衣坐寒堦踏葉行衆星中夜少圓月上方明靄¶
盡無林色喧餘有澗聲秪應愁恨事還逐晩光生¶
　　　題終南佛塔寺　　　　　　前　人¶
鳴泉隔翠㣲千里到柴扉地勝人無慾林昏虎有威澗¶
<pb:KR4h0022_WYG_238-2b>¶
苔侵客屨山雪入禪衣桂樹芳隂在還期嵗晏歸¶
　　　題西明寺僧院　　　　　　前　人¶
曽識匡山逺法師低松片石對前墀為尋名畫來過寺¶
因訪閒人得㸔棊新雁參差雲碧處寒鴉寥落(集作/撩亂)葉¶
紅時自知終有張華識不向滄洲理釣絲¶
　　　宿松門寺　　　　　　　　前　人¶
白石青崖世界分巻簾孤坐獨氛氲林間禪室春深雪¶
潭上龍堂夜半雲落日蒼(一作/荒)凉登閣在曉鍾摇蕩隔¶
<pb:KR4h0022_WYG_238-3a>¶
江(一作/牆)聞西山舊是經行地願漱寒瓶逐領軍¶
　　　馬嵬佛寺　　　　　　　　前　人¶
荒雞夜唱戰塵深五皷雕輿過上林才信傾城是真語¶
直教塗地始甘心兩重秦苑成千里一炷胡香抵(集作/直)¶
萬金曼倩死來無絶藝後人誰肯惜青禽(司馬相如傳/注青禽古神)¶
(女也/)¶
　　　清凉寺　　　　　　　　　前　人¶
黄花紅樹謝芳蹊宫殿參差黛巘西詩閣曉牕蔵雪嶺¶
<pb:KR4h0022_WYG_238-3b>¶
畫堂秋水接藍溪松飄晩吹摐金鐸竹䕃寒苔上石梯¶
妙跡竒名竟何在下方煙暝草萋萋¶
　　　開聖寺　　　　　　　　　前　人¶
路分溪石夾煙叢十里蕭蕭古樹風出寺馬嘶秋色裏¶
向陵鴉亂夕陽中竹間泉落山厨静塔下僧歸影殿空¶
猶有南朝舊碑在敢(集作/耻)將興廢問漁翁(集作/休公)¶
　　　寄題甘露寺北軒　　　　　杜　牧¶
曽上蓬萊宫裏行北軒欄檻最留情孤髙堪弄桓伊笛¶
<pb:KR4h0022_WYG_238-4a>¶
縹緲宜聞子晉笙天接海門秋水色煙籠鹿(一作/隋)苑暮¶
鍾聲他年㑹著荷衣去不向山僧道姓名¶
　　　題禪院　　　　　　　　　前　人¶
航(集作/&KR1553;)船一棹百分空千載(集作/十嵗)青春不負公今日鬢¶
絲禪榻畔茶煙悠(集作/輕)颺落花中(集作/風)¶
　　　題宣州開元寺(寺置於/東晉時)　　　前　人¶
南朝謝朓城東吳最深處亡國去如鴻遺寺蔵煙塢樓¶
飛九十尺廊環四百柱髙髙下下中風繞松桂樹青苔¶
<pb:KR4h0022_WYG_238-4b>¶
照朱閣白鳥兩相語溪聲入僧夢月色輝粉渚(集作/堵)閱¶
景無旦夕憑(一作/凭)欄有今古留我酒一樽前山㸔春雨¶
　　　將歸塗口宿鬰林寺道元上人院¶
　　　　　　　　　　　　　　　許　渾¶
西巖一磬長僧起樹蒼蒼開殿灑寒水誦經焚曉(一作/晩)¶
香竹風雲漸散杉露月猶光無復重來此歸舟凌夕陽¶
　　　潼關蘭若　　　　　　　　前　人¶
來徃㡬經過前軒枕大河逺帆春水闊髙寺夕陽多蝶¶
<pb:KR4h0022_WYG_238-5a>¶
影下紅藥鳥聲喧緑蘿故山歸未得徒詠採芝歌¶
　　　題恩德寺　　　　　　　　前　人¶
樓臺横復重猶在(集作/有)半巖空蘿洞淺深水竹廊髙下¶
風晴山踈雨外(集作/後)秋樹斷雲中未竟平生意孤帆又¶
向東¶
　　　崇聖寺(寺即故/行宫)　　　　　　前　人¶
西林本行殿池榭日坡陁雨過水初漲雲開山漸多晩¶
街垂御柳秋院閉宫莎借問龍歸處鼎湖空碧波¶
<pb:KR4h0022_WYG_238-5b>¶
　　　與裴三十秀才自越西歸望亭阻凍登虎丘精¶
　　　　舍　　　　　　　　　　前　人¶
春草越吳闗(集作/間)心期旦夕還酒鄉逄客病詩境遇僧¶
閒倚棹冰交(集作/生)浦登樓雪滿山東風猶(集作/不)可待歸¶
鬢巳(集作/坐)班班¶
　　　下第寓居崇聖寺感事　　　前　人¶
懐玉泣京華舊山歸路賒静依禪客院幽學野人家林¶
晩鳥争樹園春蜂䕶花東門有閒地誰種邵平𤓰¶
<pb:KR4h0022_WYG_238-6a>¶
　　　渚(集作/洛)東蘭若夜歸　　　　前　人¶
一衲老禪床吾生半異鄉管絃愁裏醉書劔夣中忙鳥¶
急山初暝蟬稀樹正凉又歸何處去塵路月蒼蒼¶
　　　寓居開元寺(集作開/元精舍)酬薛秀才見贈(集作/貽)¶
　　　　　　　　　　　　　　　前　人¶
知巳蕭條信陸沉茂陵扶病卧西林芰荷風起客堂静¶
松桂月髙僧院深清露下時傷旅鬢白雲歸處寄鄉心¶
勞君詩思猶相憶題在書(集作/空)齋夜夜吟¶
<pb:KR4h0022_WYG_238-6b>¶
　　　和河南楊少尹奉陪薛司空石笋詩¶
　　　　　　　　　　　　　　　前　人¶
暖溪寒井碧巖前謝傅賔朋盛綺筵雲斷石峯髙竝笋¶
日臨山勢逺開蓮閒留幢節低春水醉擁(一作/領)笙歌出¶
暮煙聞道詩成歸巳夕桞風花露月初圓¶
　　　題蘇州虎丘寺僧院　　　　前　人¶
暫引寒泉濯逺塵此生多是異鄉人荆溪夜雨花飛疾¶
吳苑秋風月滿頻萬里髙低門(一作/雲)外路百年榮辱夢¶
<pb:KR4h0022_WYG_238-7a>¶
中身世間誰似西林客一卧煙霞四十春¶
　　　逰山北(集作/北山)寺　　　　　　喻　鳬¶
煙岡影畔寺逰步此時孤庭静衆藥在鶴閒䨇檜枯藍¶
峯露秋院㶚水入春厨便可棲心跡如何返舊途¶
　　　冬日題無可上人院　　　　前　人¶
入户道心生茶閒踏葉行瀉風瓶水澁承雪鶴巢傾閣¶
北長河氣窻東一檜聲詩言與禪味語黙此皆清¶
　　　逰雲際寺　　　　　　　　前　人¶
<pb:KR4h0022_WYG_238-7b>¶
澗壑吼風雷香門(集作/禪闗)絕頂開閣寒僧不下鍾定虎常¶
來(常一/作長)鳥啄林梢果鼯跳竹裏苔心源無一事塵界擬¶
休回¶
　　　題翠㣲寺　　　　　　　　前　人¶
沿溪又陟嶺始喜入(集作/到)前軒鍾度鳥沉壑殿扄雲濕¶
幡凉泉墮衆石古木徹踈猿月上僧偕近(集作/初定)斯逰豈¶
易言¶
　　　隠(集作/岫)禪師南溪蘭若　　　前　人¶
<pb:KR4h0022_WYG_238-8a>¶
錫影配瓶光孤溪(集作/脩心)黙草堂水懸青石磴鍾動白雲¶
床樹色含殘雨河流帶夕陽唯應無月夜暝目見他方¶
　　　題甘露寺　　　　　　　　盧　肇¶
北固巖端寺佳名自上台地從京口斷山到海門廻曙¶
色煙中滅潮聲日下來一隅通雉蝶千仞聳樓臺林暗¶
疑降虎江空想渡杯福庭増氣象仙磬落昭回覺路花¶
非染流年景謾催隋宫凋緑草晉室散黄埃西蜀波湍¶
盡東溟日月開如登最髙處應得見蓬萊¶
<pb:KR4h0022_WYG_238-8b>¶
　　　重逰楚國寺　　　　　　　趙　嘏¶
徃事飄然去(集作/竟)不廻空餘山色在樓臺池塘風(集作/春)¶
暖雁尋去松桂寺髙(集作松/檜樹髙)人獨來莊叟著書真達者¶
賈生揮涕信悠哉老僧心地閒於水猶被流年日月催¶
(集作白/髮催)¶
　　　宿楚國寺有懐　　　　　　前　人¶
風動衰荷寂寞香斷煙殘月共蒼蒼寒生晩寺波摇壁¶
紅墮踈林葉滿床起雁似驚南浦棹隂雲欲䕶北樓霜¶
<pb:KR4h0022_WYG_238-9a>¶
江邊松菊荒應盡八月長安夜正長¶
　　　宿靈巖寺(即古/呉宫)　　　　　　前　人¶
明月溪頭寺蟲聲滿橘洲倚欄香徑晩移石太湖秋古¶
樹(一作老樹/集作樹老)雲歸盡荒臺(集作/臺荒)水更流無人見惆悵獨¶
上最髙樓¶
　　　越中寺居　　　　　　　　前　人¶
遲客踈林下斜溪小艇通野橋連寺月髙竹半樓風水¶
静魚吹浪枝閒烏下空數峯相向緑日夕郡城東¶
<pb:KR4h0022_WYG_238-9b>¶
　　　初入寺居寄上元相公(巳見二百二十三巻題/作越中寺居寄上主人)¶
　　遶竹(前篇作/㸔竹)恩酬(前篇作/酬恩)¶
　　　浙東陪元相公逰雲門寺　　前　人¶
松下山前一逕通燭迎千騎滿山(集作/川)紅溪雲乍歛幽¶
(一作/髙)巖雨曉氣初髙(集作/開)大斾風小檻宴花容客醉上¶
方㸔竹與僧同歸來吹盡嚴城角路轉髙(集作/横)塘亂水¶
東¶
　　　題天鄉寺神亮上人院亮不出院五年(巳見二/百二十)¶
<pb:KR4h0022_WYG_238-10a>¶
　　　　(三巻題作贈天/卿寺神亮上人)　　　　　前　人¶
　　　題虎丘山西寺(巳見二百/三十六巻)　　前　人¶
　　　早發剡中法堂寺(集作石/城寺)　　前　人¶
暫夕勞生樹色閒(集作半/日)平明塵事(集作/機慮)又相闗吟辭¶
宿處煙霞去(一作/外)心(集作/身)負秋來水石閒竹户半開鍾¶
未絶松枝静霽鶴初還明朝一倍堪惆悵廻首塵中見¶
此山¶
　　　三像寺酬元秘書　　　　　前　人¶
<pb:KR4h0022_WYG_238-10b>¶
官總芸香閣署蓬可憐詩句落春風偶然侍坐水聲裏¶
還許醉吟松影中車馬照來紅樹合煙霞詠盡翠㣲空¶
不因髙寺閒回首誰識飄飄(一作/飄零)一塞翁¶
　　此詩二百六十三巻重出今已削去¶
　　　宿四祖寺　　　　　　　　前　人¶
千株松下䨇峯寺一盞燈前萬里身自是心猨不調伏¶
祖師元是世間人¶
　　　寒食宿先天寺無可上人房　方　干¶
<pb:KR4h0022_WYG_238-11a>¶
䨇扉檜下開寄宿石房苔幡北燈花動城西雪霰來收¶
棊想雲夣罷茗議天台同憶前年臘師初白閣廻¶
　　　題寳林山禪院　　　　　　前　人¶
山捧亭臺郭遶山徑盤蒼翠到山巔巖中古井雖通海¶
窟裏隂雲不上天羅列衆星依木末週廻萬室在簷前¶
我來可要師(集作/歸)禪老一寸寒灰已達禪¶
　　　題應天寺上方兼呈謙上人　前　人¶
中天坐卧見人寰峭石垂藤不易攀晴巻風雷歸故壑¶
<pb:KR4h0022_WYG_238-11b>¶
夜和猿鳥鎖寒山勢横緑野蒼茫外影落平湖㶑灔間¶
師在西巖最髙處路尋之字(一作/子)見禪闗¶
　　　題報恩寺上方　　　　　　前　人¶
來來先上上方㸔眼界無窮世界寛巖溜噴空晴似雨¶
林蘿礙日夏多寒衆山迢逓皆相疊一路髙低不記盤¶
清峭闗心惜歸去他時夣到亦難拚(集作/判)¶
　　　書法華寺上方禪師(一作/僧)壁　前　人¶
砌下松巔有鶴栖孤猿亦在鶴邊啼卧聞雷雨歸巖早¶
<pb:KR4h0022_WYG_238-12a>¶
坐覺(集作/見)星辰去地低一徑穿縁應在(集作/就)郭千花掩¶
映似無溪是非生死多憂惱此日憑(集作/䝉)師為破迷¶
　　　題法華寺絶頂禪家壁　　　前　人¶
蒼翠岧嶤逼窅𡨕下方雷雨上方晴飛流便向砌邊挂¶
片月影從牕外行馴鹿不知誰結侣野禽多是自呼名¶
只應禪者無來去坐㸔千山白髮生¶
　　　秋宿荆上人禪房　　　　　李　洞¶
江房無葉落松影帶山髙滿寺中秋月孤牕入夜濤舊¶
<pb:KR4h0022_WYG_238-12b>¶
真懸磬壁老髮逐銅刀卧㸔曉耕者與師知苦勞¶
　　　宿書僧(一作/記)院　　　　　　前　人¶
夜水筆前澄時推外學能書成百箇字庭轉㡬遭燈寄¶
墨天壇吏分牋蜀國僧為題江寺塔牌挂入雲層¶
　　　冬日題覺公牛頭蘭若　　　前　人¶
天寒髙木静一磬隔川(一作/牕)聞鼎水㸔山汲臺香拂(一/作)¶
(掃/)雪焚鶴歸遥認刹僧步不離雲石室開禪後輪珠謝¶
聖君¶
<pb:KR4h0022_WYG_238-13a>¶
　　　題維摩暢上人房　　朽枿(集作/寒櫟)¶
　　　　　　　　　　　　　　　前　人¶
諸方逰㡬臘五夏五峯銷越講迎騎象(一作/馬)蕃齋懴射¶
鵰冷笻書雪倚朽枿話雲燒從此棲林老瞥然三萬朝¶
　　　題西明寺攻文林復僧房　　前　人¶
誰寄湘(一作/江)南信隂牕硯起津燒痕碑入集海角寺留¶
真樓憇長空鳥鐘驚半闕人御溝圓月㑹似在草堂身¶
　　　題竹溪禪院　　　　　　　前　人¶
<pb:KR4h0022_WYG_238-13b>¶
溪邊山一色水擁竹千竿鳥觸翠微濕人居酷暑寒風¶
揺瓶影翠(一作/碎)砂䧟屨痕端爽極青崖樹流平緑峽灘¶
閒來披衲數漲後巻經㸔三境通禪寂埃塵染着難¶
　　　題新安國寺　　　　　　　前　人¶
佛亦遇艱難重興疊廢壇偃松枝舊折畵竹粉新乾開¶
講宫娃聽抛生禁鳥飡鍾聲常入夢天竺化長安¶
　　　宿鳯翔天柱寺窮易元上人房¶
　　　　　　　　　　　　　　　前　人¶
<pb:KR4h0022_WYG_238-14a>¶
天柱暮相逄吟思天柱峯墨研清露月茶吸白雲鍾卧¶
語身粘蘚叅(一作/安)禪(集作/行禪)頂拂松探(一作/深)𤣥為一訣(一/作)¶
(决/)明日去臨卭¶
　　　題西明自覺上人房　　　　前　人¶
御溝尋岸行逺岫見雲生松下度三伏磬中銷五更雨¶
霖經閣白日閃剃刀明海畔終湏去燒燈老國清¶
　　　題雲際寺　　　　　　　　前　人¶
門開風雪頂上徹困飛禽猿戲青冥裏人行紫翠(一作/閣)¶
<pb:KR4h0022_WYG_238-14b>¶
隂臘雲氷下出夜磬月中尋盡欲居巖室如何不(一作/一)¶
住心¶
　　　登蒲澗寺後二巖二首　　　李羣玉¶
五仙騎五羊何代降兹鄉澗有堯時韭(集作堯年/韭菖蒲也)山餘¶
禹代(集作/日)糧樓臺籠海色草樹羡(集作/發)天香吟嘯秋(集/作)¶
(浩笑/波)光裏浮溟興甚長¶
　　　二¶
行盡﨑嶇路驚從汗漫逰青天豁眼客(集作/快)碧海醒心¶
<pb:KR4h0022_WYG_238-15a>¶
秋便欲尋河漢因之犯斗牛九霄身自致何必遇(一作/問)¶
浮丘¶
　　　題居上人法華新院　　　　陳　陶¶
浮名深般若方等設蓮華鍾唄成僧國湖山稱法家一¶
塵多寳塔千佛大牛車能誘泥犂客超然識聚沙¶
　　　題豫章西山香城寺　　　　前　人¶
十地巖宫禮竺皇旃檀樓閣半天香祗園樹老梵聲小¶
雪嶺花香燈影長霄漢落泉供月界蓬壺靈鳥侍雲房¶
<pb:KR4h0022_WYG_238-15b>¶
何年七七空人降金錫珠壇滿上方¶
　　　杭州孤山寺　　　　　　　張　祜¶
樓臺聳碧岑一徑入湖心不雨山長潤無雲水自隂斷¶
橋荒蘚澁空院落花深獨(集作/猶)憶西窓夜(集作月/一作外)鍾聲¶
盡此(集作在此/一作到此)林¶
　　此詩一百五十九巻重出今已削去注異同為一¶
　　作¶
　　　常州無錫縣惠山寺　　　　前　人¶
<pb:KR4h0022_WYG_238-16a>¶
舊宅人何在空門客自過泉聲到池盡山(集作/月)色上樓¶
多小洞穿(集作/生)斜竹重階夾廋莎殷勤(集作/望)入城市雲¶
水暮鍾和¶
　　　潤州甘露寺　　　　　　　前　人¶
千重構横險髙歩出塵埃日月光先到(集作/見)江山勢盡¶
來冷雲虚水石清露滴樓臺况是東溟上平生憶(集作/意)¶
一開¶
　　　金山寺　　　　　　　　　前　人¶
<pb:KR4h0022_WYG_238-16b>¶
一宿金山頂(集作/寺)㣲茫水國分(集作超然/離世群)僧歸夜船月¶
龍出曉堂雲樹影中流見鍾聲兩岸聞因悲(集作/飜思)在朝¶
市終日醉醺醺¶
　　　石頭城寺　　　　　　　　前　人¶
山勢抱煙光重門突屼傍連簷金(一作/天)像閣半壁石龕¶
廊碧樹叢髙頂清池占下方徒悲宦逰意盡日老僧房¶
　　　題招隠寺　　　　　　　　前　人¶
千年戴顒宅佛廟此崇脩古寺(集作/井)人名在清泉鹿跡¶
<pb:KR4h0022_WYG_238-17a>¶
幽竹光寒閉院山影夜蔵樓未得髙僧㫖煙霞空暫逰¶
　　　秋夜登潤州慈和寺上方(二字集/作塔)¶
　　　　　　　　　　　　　　　前　人¶
清夜浮埃暫歇(集作暫出/又作歇)鄽塔輪金照露華鮮人行中¶
路月生海鶴語上方星滿天樓影半(集作/暗)連深岸水鍾¶
聲寒徹逺林(集作/溪)煙僧房閉盡下樓去一半夣魂離(集/作)¶
(歸/)世縁¶
　　　夏日宿靈巖寺宗公院　　　羅　鄴¶
<pb:KR4h0022_WYG_238-17b>¶
寺入千巖石路長孤吟一宿逺公房卧聽半夜杉壇雨¶
轉覺中峯枕簟凉花界已無悲喜念塵襟自足是非妨¶
他年縱使重來此息得心猿鬢已霜¶
　¶
　¶
　¶
　¶
　文苑英華巻二百三十八¶
