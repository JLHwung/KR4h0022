# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.910953
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百三十三
<pb:KR4h0022_WYG_333-1a>¶
欽定四庫全書¶
　文苑英華巻三百三十三　宋　李昉等　編¶
　紀功¶
　　七德舞一首　　　　　城西行一首¶
　　平齊行二首　　　　　平蔡行三首¶
　征戍¶
　　大漢行一首　　　　　老將行一首¶
　　兵車行一首　　　　　疲兵篇一首¶
<pb:KR4h0022_WYG_333-1b>¶
　　古遊俠歌一首　　　　木蘭歌一首¶
　　新豐折臂翁一首¶
　　紀功¶
　　　七德舞　　　　　　　　　白居易¶
七德舞七德歌傳自武德至元和元和小臣白居易觀¶
舞聽歌知樂意樂終稽首陳其事太宗十八舉義兵白¶
旄黄鉞定兩京擒充戮竇四海淸二十有四功(一作/王)業¶
成二十有九即帝位三十有五致太平功成理定何神¶
<pb:KR4h0022_WYG_333-2a>¶
速速在推心置人腹亡卒遺骸散帛收(貞觀初詔收天/下陣死骸骨致)¶
(祭而瘞埋之俘擄者/又散錢帛以購贖之)饑人賣子分金贖(貞觀二年大饑/人有鬻男女者)¶
(詔出御庫金帛盡/贖之以還其父母)魏徵夣見子夜(一作/天子)泣(魏徵疾亟太/宗夣與徵别)¶
(既寤流涕是夜徵卒故御製碑云昔殷/宗得良弼於夣中今朕失賢臣於覺後)張謹哀聞辰日¶
哭(張公謹卒太宗為舉哀有司奏日子在辰隂陽所忌/不可上言君臣義重如父子也情發於中安知辰日)¶
(遂哭/之慟)怨女三千放出宮(太宗嘗謂侍臣曰婦人幽閉深/宮情實可憫今將出之任求伉)¶
(儷於是令左丞戴胄給事中杜正/倫於掖庭簡出數千人盡放歸)死囚四百來歸獄(貞/觀)¶
(六年上親錄囚徒放死罪者三百九十四人/歸家令明年秋來就刑應時悉至遂悉原之)翦鬚燒藥¶
<pb:KR4h0022_WYG_333-2b>¶
賜功臣李勣嗚咽思殺身(李勣嘗疾亟醫工云得龍鬚/灰方可療太宗自翦鬚燒灰)¶
(賜之服訖而愈勣/叩頭涕泣而謝)含血吮瘡撫戰士思摩奮呼(一作/身)乞¶
効死(李思摩嘗中弩太/宗親為之吮血)則知不獨善戰善乘時以心感¶
人人心歸爾來一百九十載天下至今歌舞之歌七德¶
舞七德聖人有作垂無極豈徒耀神武豈徒誇聖文太¶
宗意在陳王業王業艱難示子孫¶
　　　城西行　　　　　　　　　劉禹錫¶
城西簇簇三叛族叛者為誰蔡吳蜀中使提刀出禁來¶
<pb:KR4h0022_WYG_333-3a>¶
九衢車馬轟成雷臨刑與酒杯未覆仇家百官先請肉¶
守吏能然董卓臍饑烏來覘桓元目城西人散太街平¶
雨洗血痕春草生¶
　　　平齊行二首　　　　　　　前　人¶
胡塵昔起薊北門河南地屬平盧軍貂裘代馬繞東岳¶
嶧陽孤桐削為角地形十二虜意驕恩澤含容歴四朝¶
魯人皆科帶弓箭齊人不復聞簫韶今朝天子聖神武¶
手握元符平九土初哀狂童襲故事文告不來方震怒¶
<pb:KR4h0022_WYG_333-3b>¶
去秋詔下誅東平官軍回合猶嬰城春來羣鳥噪且驚¶
氣如壊山堕其庭牙門大將有劉生夜半射落攙搶星¶
帳中虜血流滿地門外三軍舞臂盟驛騎亟首過黄河¶
城中無賊天氣和朝廷侍郎來慰撫耕夫滿野行人歌¶
　　　二¶
泰山沉㓂六十年旅祭不饗生愁烟今逢聖君欲封禪¶
神使隂兵來助戰妖氣(一作/氛)掃盡河水淸日觀杲杲卿¶
雲見開元皇帝東封時百神受職爭奔馳千鈞猛簴順¶
<pb:KR4h0022_WYG_333-4a>¶
流下洪波涵淡浮熊羆侍臣燕公秉文筆玉檢告天無¶
愧詞當今睿孫承聖祖岳神望幸河宗舞靑門大道屬¶
車塵共侍葳蕤翠華舉¶
　　　平蔡行三首　　　　　　　前　人¶
蔡州城中衆心死妖星夜落照壕水漢家飛將下天來¶
馬箠一揮門洞開賊徒崩騰望旗拜有若羣蟄驚春雷¶
狂童靣縛登檻軍大帛夭矯重㨗書相公從容來鎮撫¶
常侍郊迎負文弩西人歸業閭里閒小兒跳浪健兒舞¶
<pb:KR4h0022_WYG_333-4b>¶
　　　二¶
汝南晨雞喔喔鳴城頭鼓角音和平路傍老人憶舊事¶
相與感激皆涕零老人收泣(集作/淚)前致辭官軍入城人¶
不知忽驚元和十二載重見天寳承平時¶
　　　三¶
九衢車馬渾渾流使臣來獻淮西囚四夷聞風皆失據¶
(集作/失筋)天子受賀登高樓祅童擢髪不足數血汚城西一¶
抔土南峯無火楚澤潤夜行不鏁穆陵關䇿勲禮畢天¶
<pb:KR4h0022_WYG_333-5a>¶
下泰猛士按劔㸔恒山(時唯恒/山不庭)¶
　　征戍¶
　　　大漢行　　　　　　　　　胡　皓¶
單于犯薊堧虜騎畧蕭邉南山木葉飛下地北海蓬根¶
亂上天蝌蚪連營太原道魚麗合陣武威川三軍遥倚¶
伏萬里相馳逐旌斾悠悠靜潮源鼙鼓喧喧動盧谷窮¶
徼出幽陵于嗟倦寢興馬蹄凍溜石湖毳暖生氷雲沙¶
泱漭天光閉河塞隂沉海色凝崆峒此國誰能託蕭索¶
<pb:KR4h0022_WYG_333-5b>¶
邉心常不樂近見行人畏白龍遥聞公主愁黄鶴陽春¶
半岐路間瑶臺苑玉門關百花芳樹紅將歇二月蘭臯¶
緑未還陣雲不散魚龍水雨雪猶飛鴻鵠山嶂綿連那¶
可極路逺辛勤夣顔色北堂萱草不寄來東園桃李長¶
相憶漢將紛紜攻戰盈胡冦蕭條幽朔晶韓昌拜節偏¶
知送鄭吉驅旌坐見迎火絶煙沉在西極谷靜山空自¶
北平但得將軍能百勝不須天子築長城¶
　　　老將行　　　　　　　　　王　維¶
<pb:KR4h0022_WYG_333-6a>¶
少年十五二十時歩行奪取胡馬騎射殺山中白額虎¶
肯數鄴下黄鬚兒一身轉戰三千里一劔曽當百萬師¶
漢兵奮迅如霹靂虜騎崩騰畏蒺藜衛靑不敗由天幸¶
李廣無功縁數竒自從棄置便衰朽世事蹉跎成白首¶
昔年飛箭無全目今日垂楊生左肘路傍時賣故侯𤓰¶
門前學種先生柳蒼(集作/茫)茫古木連窮巷寥落寒山對¶
虚牖誓令踈勒出飛泉不似潁川空使酒賀蘭山下陣¶
如雲羽檄交馳日夕聞節使三河募年少詔書五道出¶
<pb:KR4h0022_WYG_333-6b>¶
將軍試拂鐵衣如雪色聊持寳劔動星文願得燕弓射¶
大將耻令越甲鳴吾君(見劉/說苑)莫嫌舊日雲中守猶堪一¶
戰取功勲¶
　　　兵車行　　　　　　　　　杜　甫¶
車轔轔馬蕭蕭行人弓箭各在腰爺娘妻子走相送塵¶
埃不見咸陽橋牽衣頓足攔道哭哭聲直上干雲霄道¶
傍過者問行人行人但云㸃行頻或從十五北防河便¶
至四十西營田去時里正與裹頭歸來頭白還(集作/猶)戍¶
<pb:KR4h0022_WYG_333-7a>¶
邉邉庭流血成海水武(集作/我)皇開邉意未已君不聞漢¶
家山東二百州千村萬落生荆杞縱有健婦把鋤犂禾¶
生隴畆無東西况復秦兵耐苦戰被驅不異犬與雞長¶
者雖有問役夫敢伸恨且如今年冬未休關(集作/隴)西卒¶
縣官急索租租稅從何出信知生兒惡反是生女好生¶
女猶得(集作/是)嫁比隣生兒埋没隨百草君不見靑海頭¶
古來白骨無人收新鬼煩寃舊鬼哭天隂爾濕聲(集作/悲)¶
啾啾¶
<pb:KR4h0022_WYG_333-7b>¶
　　　疲兵篇　　　　　　　　　劉長卿¶
驕虜乘秋下薊門隂山日夕煙塵昏三軍疲馬力已盡¶
百戰殘軀(一作/兵)功未論陣雲泱漭屯塞北羽書紛紛來¶
不息孤城望處曽斷腸折劔㸔時可霑臆元戎日夕且¶
歌舞不念關山久辛苦自矜倚劔氣凌雲却笑聞笳淚¶
如雨萬里飄颻空此身十年征戰老胡塵赤心報國無¶
片賞白首還家有幾人朔風蕭蕭動枯草旌旗獵獵榆¶
關道漢月何曽照客心胡笳只解催人老軍前仍欲破¶
<pb:KR4h0022_WYG_333-8a>¶
重圍閨裏猶應愁未歸小婦十年啼夜織行人九月憶¶
寒衣飲馬滹河(集作/沱)晩更淸行吹羌笛逺歸營只恨漢¶
家多苦戰徒令遺鏃滿長城¶
　　　古遊俠歌(見三/百巻)　　　　　　崔　顥¶
　　　木蘭歌　　　　　韋元甫(郭茂倩樂府不知/名韋元甫續附入)¶
唧唧何力力(或作歴歴樂府作唧唧復/唧唧注作促織何唧唧)木蘭當户織不¶
聞機杼聲唯聞女歎息問女何所思問女何所憶女亦¶
無所思女亦無所憶昨夜見軍帖可汗大㸃兵軍書十¶
<pb:KR4h0022_WYG_333-8b>¶
二巻巻巻有爺名阿爺無大兒木蘭無長兄願為市鞍¶
馬從此替爺征東市買駿馬西市買鞍韉南市買轡頭¶
北市買長鞭旦辭爺娘去暮宿黄河邉不聞爺娘喚女¶
聲但聞黄河流水鳴濺濺旦辭黄河去暮至(一作/宿)黒山¶
頭不聞爺娘喚女聲但聞燕山胡騎鳴啾啾萬里赴戎¶
機關山度若飛朔氣傳金柝寒光照鐵衣將軍百戰死¶
壯士十年歸歸來見天子天子坐明堂䇿勲十二轉賞¶
賜(一作/賜物)百千强可汗欲與木蘭官(一作可汗問所欲/又作欲與木蘭賞)不¶
<pb:KR4h0022_WYG_333-9a>¶
用尚書郎願得鳴(一作/借明)駞千里足(一作願馳/千里足)送兒還故¶
鄉爺娘聞女來出郭相扶將阿姊聞妹來當户理紅粧¶
小弟聞姊來磨刀霍霍向猪羊開我東閣門坐我西閣¶
床脫我戰時袍着我舊時裳當牎理雲髪(一作/鬢)挂(一作/對)¶
鏡帖花黄出門㸔火伴火伴驚忙忙(一作始驚忙/又作皆驚忙)同行¶
十二年不知木蘭是女郎雄兎脚撲握(一作/朔)雌兎眼彌¶
(一作/迷)離雙兎傍地走安能辨我是雄雌¶
　　　新豐折臂翁　　　　　　　白居易¶
<pb:KR4h0022_WYG_333-9b>¶
新豐老翁八十八頭鬢眉鬚皆似雪元孫扶向店前行¶
右(集作/左)臂慿肩左(集作/右)臂折問翁臂折來幾年兼問致¶
折何因縁翁云貫屬新豐縣生逢世代無征戰唯聽驪¶
宮歌吹聲(集作慣聽棃/園歌管聲)不識槍旗(集作/旗槍)與弓箭無何天¶
寶大徴兵户有三丁㸃一丁里胥驅向(集作/㸃驅)何處去五¶
月萬里雲南行傳(集作/聞)道雲南有瀘水椒花落時瘴煙¶
起大軍徒渉水如湯未戰(集作/過)十人二三死村南村北¶
哭聲悲(集作/哀)兒别爺娘夫别妻皆云前後征蠻者千萬¶
<pb:KR4h0022_WYG_333-10a>¶
人行無一廻是時翁年二十四兵部牒中有名字夜深¶
不敢使人知自把(集作/偷將)大石搥(集作/鎚)折臂張弓簸旗俱¶
不堪從兹始免征雲南骨碎筋傷非不苦且圖揀退歸¶
鄉土此臂折來六十年一肢雖廢一身全至今風雨隂¶
寒夜猶(集作/直)到天明痛不眠痛不眠終不悔所(集作/且)喜¶
老身今獨在不然當時瀘水頭身死魂孤(集作/飛)骨不收¶
應作雲南望鄉鬼萬人塜上哭呦呦(雲南有萬人塚即/鮮于仲通等覆軍)¶
(人之/所)老人言君聽取何(集作/君)不聞開元宰相宋開府不¶
<pb:KR4h0022_WYG_333-10b>¶
賞邉功防黷武(開元初突厥數冦邉時天武軍牙將郝/靈荃出使因引時勒廻鶻部落斬突厥)¶
(黙啜獻首闕下自謂有不世之功時宋璟為相以天子/年少好武恐邀功者生心痛抑其賞逾年始授郎將靈)¶
(荃遂慟哭/嘔血而死)又不聞天寶宰相楊國忠欲求恩幸立邉功¶
邉功不(集作/未)立生人怨請問新豐折臂翁(天寳末楊國/忠為相重搆)¶
(閣羅鳯之役募人討之前後發三十餘萬衆去而無反/者後又捉人連枷赴役天下怨哭人不聊生故禄山得)¶
(乘人心而盗天下元和初/折臂翁猶存因備歌焉)¶
　¶
　文苑英華巻三百三十三¶
