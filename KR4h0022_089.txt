# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:40.789992
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八十九
<pb:KR4h0022_WYG_089-1a>¶
欽定四庫全書¶
　文苑英華巻八十九　　　宋　李昉等　編¶
　符瑞六¶
　　進白烏賦一首　　　白烏呈瑞賦二首¶
　　京兆府獻三足烏賦二首¶
　　白雀賦一首　　　　越裳獻白雉賦一首¶
　　上林白鹿賦二首　　白鹿夾輈賦一首¶
　　白兎賦一首¶
<pb:KR4h0022_WYG_089-1b>¶
　　　進白烏賦　　　　　　　　張　説¶
咨大鈞之播氣在品物而流形有莫黒之凡族忽(一作/亦)¶
變白而効靈感上人於孝道合中瑞於祥經若夫事出¶
神妙理以(一作/包)舒巻既集王屋飛随帝輦捧日髙翥迎¶
風細轉識句句於招呼毎啞啞於吻(一作/啄)吮以其雪羽¶
霜毛氷清(一作/精)玉狀㧞竒緑林之下賞異紫臺之上瞰¶
鳷鵲之妙窻把(一作/抱)鳯凰之衣桁恐同類之見嫉畏不¶
才之速謗期委(二字一/作願悉)命於渥恩豈願思(二字一/作顧思)於閒¶
<pb:KR4h0022_WYG_089-2a>¶
放維聖君之靈囿物何逺而不臻有能言而可重或善¶
舞而取珍若随驅(一作羞/隨驅)而入獻與寳羽而為隣採(一/作)¶
(探/)朝噪之聲樂眷夜啼之曲新無芒距而躍武不鈎觜¶
以懐仁謝先容而特逹却假飾以全真鑒深心於反哺¶
終(一作/移)報徳於君親¶
　　凡一作皆集本¶
　　　白烏呈瑞賦　　　　　　　裴　度¶
翩彼靈烏賁然効質披圖牒而㒺二叶邦家而得一備¶
<pb:KR4h0022_WYG_089-2b>¶
體有光至真無匹宗廟薦敬帝王之孝克孚天地感仁¶
潔朗之容可述恥受彩以相混故莫黒而獨出上瓊樹¶
而若無下瑶階而乍失懐恩反哺方去去以凌雲飬素¶
來儀且翻翻而就日觀夫載飛載止厥狀粲然不染而¶
成因心之孝以立匪召而至感物之道遐宣向皇風而¶
自舞與麗景而相鮮人具爾瞻既含章而効祉我無爾¶
詐乃見素以守全乃知王澤竭而退飛帝道通而無遏¶
彼明心兮不妄至知大節兮不可奪象潔白而攸歸知¶
<pb:KR4h0022_WYG_089-3a>¶
愛敬之傍逹懿夫不汙其色㒺違斯道秀質安倚凝光¶
净好美仁慈之及物故易色於昭昭惡赤黒之眩人乃¶
成形于皓皓且夫應圖咸若鄙臯澤之鳴鶴瑞聖不還¶
陋江湖之白鷴諒飲啄於仁義豈逃潜於阻艱所以其¶
出無常其來有素雲凝標於羽族玉潤合於王度常從¶
碧海随杲日而悠揚今在華林偶盛時而瞻顧實由我¶
后敬之昭假皇矣光宅垂拱而燭幽以明禽鳥乃化𤣥¶
為白逗祥光而聿至望休氣以來格時哉時哉奮翹英¶
<pb:KR4h0022_WYG_089-3b>¶
於紫陌¶
　　　第二　　　　　　　　　　孟　簡¶
驗白烏之祥牒告皇家之寳&KR0840;盖由天子張至仁本太¶
素享宗廟而無爽薦孝敬而有度何嘗日浴翻皓體以¶
來儀曾異火流奚丹羽之可慕凌翯翯之白烏類振振¶
之翔鷺禀純徳而自甄誠衆色之難汙觀其皎皎竒狀¶
明明麗質霜毳潔朗玉姿閒逸不愛其瑞嘉載飛之可¶
瞻思効其祥見莫黒之如失寧爰企於徃代可俯窺於¶
<pb:KR4h0022_WYG_089-4a>¶
今日原乎孝理通𤣥格皇至䖍惟烏感應其容昭宣抱正¶
色而道洽徒(一作/從)反哺而名全不然則有威鳳之可紀何¶
白烏之是傳樂而有聲且不棲于楚幕潔而成質故自協¶
於靈篇出林而日華亂動繞樹而月影相鮮嚮至化而逺¶
集想皇風而戾焉衆而何為悲子生之八九大而無慮笑¶
水擊之三千爾其超遥髙翥來不可遏見歸飛之薦臻誠¶
愷悌之四達諒深仁之所化固至性之難奪若乃載鳴嗷¶
嗷浮彩皓皓受西方之精氣自洪爐而鎔造遐想其蒼赤¶
<pb:KR4h0022_WYG_089-4b>¶
呈祥豈與乎霜雪同縞且夫仰稻粱而自若彼徒寵之仙¶
鶴待馴狎而不還何必招於白鷴且養素而委質非取容¶
而强顔故下臣賀瑞而歌曰素徳式昭兮何舄奕𤣥質從¶
化兮為潔白符仁孝兮叶佳册見祥瑞兮流聖澤¶
　　　京兆府獻三足烏賦(以平上去入周/而復始為韻)¶
　　　　　　　　　　　　　　　　李雲卿¶
杲杲靈烏萃于神都耀彼殊彩呈兹異軀披拂四氣翺¶
翔九衢恥祥鸞之止棘慕儀鳳之棲梧瑞表孝紀名標¶
<pb:KR4h0022_WYG_089-5a>¶
祕圖將有感而必集豈獨殷周與有虞觀其隣(一作/降)自¶
日域戾于天府音諧雅頌動中規矩頡頏其質差池其¶
羽歩芳草而三趾徐來遡祥風而六翮㣲舞珍竒莫測¶
觀者如堵諒兹禽之禎祥告我皇之福祜於是羅者既¶
獲虞人是薦貯以瑶筐登于玉殿凝睿想迓神眄孤飛¶
砌上似於雲際而遊獨立君前疑乎日中而見聖情不¶
極念兹莫黒彼應感而至我有道而得狎以馴擾安其¶
棲息夜啼玉壘聲雖入于舜聰曙喚瑶堦心豈知夫帝¶
<pb:KR4h0022_WYG_089-5b>¶
力不然者曷足以昭我皇之𤣥化表吾君之恭黙是知¶
國將昌則降而為祥政或缺則歸彼扶桑天道不昧神¶
心孔彰豈有情在於斯烏固靈應昭乎彼蒼(闕/)　之㫖¶
既集吾君之福祉與天地而終始儻不翦其毛羽願長¶
飛乎帝里¶
　　　第二　　　　　　　　　　王　顔¶
夫何赫赫之太陽忽降精於烏鳥乃呈瑞於皇王足應¶
乾之三數日曜日之九芒降天邑而于我李浴咸池而¶
<pb:KR4h0022_WYG_089-6a>¶
自扶桑嘗空聞於前牒今實觀於殊祥天既無私祥何¶
能隐(一作/信)昭聖代之有應垂休徴之無盡瑞于帝室表¶
大孝於天衷獻自尹京驗長安之日近始至也衆羽駭¶
集伊人驚萃邁麟鳯之時見何鷹隼之能畏如深就日¶
之誠不效搏風之志願委質而入貢終依仁以馴致入¶
銅籠而戢翼向金殿而矯翅將告于休似對以臆由是¶
憐楚人之迷鳯陋越裳之獻翟小哉棲棘之鸞蔑矣應¶
風之鶂未如我陪日馭之出入遊天居之岑寂曩有赤¶
<pb:KR4h0022_WYG_089-6b>¶
而呈美白以効靈俱非應乎殊貺亦或載於祥經(二字/一作)¶
(嘉/祥)終未如符孝理之永錫昭寳運之康寧則如堯舜登¶
極䕫龍夾輔布政無偏惟賢是取故得感陽精於上帝¶
賛隂陽於下土光昭萬葉輝映千古良史當載美而記¶
時謏才顧賡歌而蹈舞¶
　　　白雀賦¶
彼白雀兮降靈朱方羽皎皎而氷净光紛紛而雪光既¶
無日浴不假雲翔馴階除兮玉彩相照向庭際而花影¶
<pb:KR4h0022_WYG_089-7a>¶
飄揚皓然自居賁以為飾與物無競随時游息知有文¶
而賈害則純素保光知惡紫之奪朱則大白呈色叶¶
我皇之金運旌我皇之道極又何貴乎黄以為名赤以為¶
翼然後銜丹書以告祉執玉環以述職所以異其類不¶
能同塵所以随其俗將以順人不假倉以耗國不穿屋¶
以擇隣刺穆公之將死以人為殉雪冶長之無罪示人¶
有親無以為凡鳥也不摭其實無以為珍禽也不利於¶
物庻考言以察用時有得而無失若以酒成禮我則能¶
<pb:KR4h0022_WYG_089-7b>¶
近取諸身若以農命官我則能將委其質百揆有序萬¶
物咸秩豈不知鴻鵠之志與尺鷃而為匹悲夫未處大¶
厦閑(疑作/閉)于雕籠心眷戀兮猶期拂日羽摧落兮半巳¶
從風望銅䑓而路逺想瑶池而宴終儻吾君兮為開一¶
面呈瑞兮還飛紫宫¶
　　　越裳獻白雉賦(以周徳方興逺/夷入貢為韻)謝　觀¶
憬彼越裳南之一方感皇化於蠻貊獻白雉於周王原¶
夫獲皎潔之姿奉鴻私之徳閉靈質於雕玉馳星使於¶
<pb:KR4h0022_WYG_089-8a>¶
絶域夕辭南土形迷夜月之光曉向北風影混朝霜之¶
色嗟乎䟦渉空闊江山阻修途呈萬里星嵗㡬周過吳¶
門而練影光透惹曹風而麻衣色浮然後逹成周之大¶
庭陳本國之所執歴雉門而捧進随鴻臚而坌入俯雕¶
題而就位拱䟽趾以前集利觜玉植修領(一作/頸)縞戢風¶
摇細尾當軒而練帶長垂日照輕毛在手而雪花孤立¶
以其耿介無比貞明可稱距列瑶刺身摛鶴翎徘徊而¶
隟駒其轉奮迅而振鷺將興其净珉潔其神露凝皎皎¶
<pb:KR4h0022_WYG_089-8b>¶
敷粉亭亭卓&KR1413;自禀時清之化誠非日浴之能勿以臣¶
之賤所獻無徴勿以禽之㣲所來自逺蒙恩覃而化及¶
似風行而草偃是以齎此嘉瑞唯憂後時欲以明誠上¶
答敢以遐阻為詞作獻靡遼東之豕不緇殊墨子之絲¶
一以見澤兼鳥獸一以彰徳被蠻夷王乃愀然色動沈¶
然念兹發明南國之忠汝之逺矣舉奏殊方之瑞予甚¶
嘉之方知雉之潔兮可珍士之潔兮殊衆可珍猶尚¶
於夷俗殊衆可標於嵗貢儻援引而不遺願舉白之¶
<pb:KR4h0022_WYG_089-9a>¶
一送¶
　　　上林白鹿賦(以君徳至天珍/物充□為韻)　李　䝉¶
仰彼𤣥化稽乎典墳驗休徴於列辟知至理於有君逺¶
方圖物不寳旅&KR0729;之貢靈契潜感豈惟鳴鳯之聞降百¶
祥之昭晰和四氣之氛氲粤有竒獸言彰聖徳賁然來¶
思載白其色才麌麌以呈貺不呦呦於野食謝僊家之¶
騰倚歸御苑而棲息於是上囿幽閒禁林清祕烱如玉¶
立皎若霜萃場町疃於池沙影光芒於山翠皇心愉兮¶
<pb:KR4h0022_WYG_089-9b>¶
徳所感衆目駭兮榮其至&KR0030;輻(疑作/轓)為飾能随太守之¶
車緑繢稱珍可薦王侯之位且夫勁角昭勇縞色呈鮮¶
應皇家之盛徳當聖運之承天足使殷帝之狼恥擅衘¶
鈎之瑞吳門之馬慙當曵練之妍其來也則天祚明徳¶
神推有仁故知以竒質表瑞非為育珍其擾也則一人有¶
道四海無拂故知以惠性含和寧將翫物宜其禎祥逺¶
暢聖範光充保康功於勿伐彌大命於無窮重曰𤣥化¶
凝兮神(一作/聖)功就瑞獸格兮充君囿質皜耀以霜潔角¶
<pb:KR4h0022_WYG_089-10a>¶
淋漓(大人賦/作林離)而玉秀恥射兔於東遊笑獲麟于西狩惟¶
皇靈之介福固永命而何究¶
　　　第二(同前/韻)　　　　　　　　蕭　昕¶
大哉聖徳望之如雲苑囿期廣動植惟分匪狙獷之獝¶
狘將煦育於氤氲伊生靈之遂性實咸若於吾君為白¶
鹿之呈瑞時或友而或羣夫其克牣禁苑喜樂王國庇¶
豐草而擇隂感食苹而懐徳奮角觡以共觝粲珪璋而¶
混色將攸處以寢興非鋌走而畏逼既而濯濯不羣呦¶
<pb:KR4h0022_WYG_089-10b>¶
呦慕類狎威鳯以來格侣騶虞而必萃笑𤣥豹以深藏¶
哂飛黃而逺致貞姿麌麌若皓鶴之羣驚逸足駸駸齊¶
素翬而䴢至然後飲刷銅沼咆哮瓊田忽徃顧以騰倚¶
時决驟以周旋分形雪散曵影霜懸豈有虞之可即將¶
不羇於永年嘉禎祥之肹蠁知君徳之届天大矣哉固¶
當不愛其道不藏其珍我澤如浸我惠如春矧㣲貺之¶
不腆豈足彰乎至仁者哉伊兹獸之匪陋亦大塊之品¶
物感陶冶之相甄㑹禎祥之駿發將因質以受彩豈不¶
<pb:KR4h0022_WYG_089-11a>¶
緇而自伐與芻狗之陶甄光圖牒之剪拂泱泱大風盛¶
徳惟充嗟不識之狂簡願賡歌於帝功歌曰徳由庚兮¶
羣物凑恊嘉祥兮擾靈獸感訢合於天符遂充塞於君¶
囿¶
　　　白鹿夾輈賦(以行春布和瑞/獸來格為韻)　許季同¶
政洽于下物惟表神彼奔走之絶類忽馴擾而歸仁爾¶
夾於輈豈陳力以効感我行其野將勸農以務春眷芳¶
林之躍躍偶大車之轔轔觀其頓足髙歩㢠廻還左顧參¶
<pb:KR4h0022_WYG_089-11b>¶
熊軾而左右分光望隼旟而疾徐有度惟徳是擇惟賢¶
是輔觀皓影之來儀諒和風之克布暠皛真明霜濃雪¶
輕標玉質貫金精始呦呦而雙止終麌麌而偕行載馳¶
載驅軼輕塵於後乗乍騰乍倚驚逸騖於前旌映丹帷¶
之暉煥(一作/暎)陪露冕之光榮懐仁於衛君之轂亡(疑作/㤀)¶
味於食野之苹則福履攸綏神休是格翼戴髙駕徜徉¶
廣陌不驚不懼彰爾性之閒和克皎克明契我躬之潔¶
白躑躅徘徊飲化而來政言可矣人詠康哉表靈慶而¶
<pb:KR4h0022_WYG_089-12a>¶
有同神鳯狎馴養而不異龍媒懿彼僊都誕兹靈獸勁¶
角昭勇鮮光挺秀行而擇地恒町疃於道途出或以明¶
靡棲息於園囿老耼之御徒迷王母之乗何陋剪去煩¶
苛敷陳惠和皇(疑作/蝗)出境而奚爾珠還浦而其何曷若¶
兹鹿擾于明義覈其理而莫窮求其類而罕譬無心¶
而應感不言而表瑞豈止其効於賤微樂驅馳於仁¶
智而己¶
　　　白兎賦(以至仁垂化靈/物表祥為韻)　　　蔣　防¶
<pb:KR4h0022_WYG_089-12b>¶
聖理遐逺圓穹(二字一/作毛羣)効靈有兎爰止載白其形乗金¶
氣而來居然正色因月輪而下大叶祥經豈不以應至¶
道之神化彰吾君之徳馨皎似霜輝温如玉粹毫素絲¶
而可擬足瓊枝而取類與三窟以殊歸將五靈而共至¶
潔朗貞質聨綿雅致名殊東郭韓盧不敢趨前迹近中¶
林蒼鷹無由得鷙其容炳真其性懐仁飲玉池而氷光¶
不散食瑶草而雪影長新理符守黒事異文身儻使銜¶
鈎殷帝之狼不若如令受彩江生之筆非神載寢載興¶
<pb:KR4h0022_WYG_089-13a>¶
或馴或擾仰天鑒以昭晰託御林而皎皛為太白之材¶
用作殊祥之標表原夫隂隲所為不識不知賁然練¶
被烱若星馳白則西方其理且同於服順兎為明視其¶
義取鑒於安危豈惟跧伏于林藪騰躍於堂垂者哉觀¶
其閑暇沐浴鴻化笑魯殿之浮名恥梁園之舊價俾夫¶
守株之士㡬恨窮通過隙之駒空悲代謝是知隐霧而¶
憂者其文蔚反袂而嗟者其道屈曷若保貞白以暉映¶
承聖靈之剪拂同瑞牒而登髙異周書而玩物所以充¶
<pb:KR4h0022_WYG_089-13b>¶
福應富禎祥事資朴素匪亞文章知獸用之不擾審天¶
符之允臧伴祥烏於苑囿隣瑞鴈於池塘懿夫以道徳¶
為蹄者其可㤀¶
　¶
　¶
　¶
　¶
　文苑英華巻八十九¶
