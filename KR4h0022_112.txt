# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:41.248047
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百十二
<pb:KR4h0022_WYG_112-1a>¶
欽定四庫全書¶
　文苑英華巻一百十二　　宋　李昉等　編¶
　服章二¶
　　衝牙賦一首　　　　　古君子佩玉賦一首¶
　　象環賦二首　　　　　印賦一首¶
　　笏賦一首　　　　　　冠賦一首¶
　　進賢冠賦三首　　　　貂蟬冠賦一首¶
　　彈冠賦一首¶
<pb:KR4h0022_WYG_112-1b>¶
　　　衝牙賦(以君子佩玉由/我成聲為韻)¶
佩必有節牙惟應聲既熠熠以光動始鏘鏘而韻清馳¶
聲曲折之間突爾乃激方隨步武之際跳然若驚嘉其¶
琢自良工飾於君子冀静聞而中矩每徐轉而知止乍¶
旁達以散遷忽髙飄而間起比於徳寜無故以去身習¶
乎容諒和鳴而入耳是知宫徴交應周旋必聞助清音¶
而靡絶混真質以纔分將觀其禮朝於君假抑揚而有¶
耀俟動静以成文故乃藉此相攻彰夫必佩窅爾同聲¶
<pb:KR4h0022_WYG_112-2a>¶
服而非礙顧規模之可則宛在其中聴寥亮之無差不¶
離於内則知俯仰寧阻進退皆由引異響而非往配禮¶
容而必周虚徐互振寂寞相求洞晨照而彌徹驚㣲風¶
而更幽原夫製彼竒形韻兹良玉雖杳杳以將盡竟遲¶
遲而濳續澹以成章静而應曲重輕莫雜恒宛轉而下¶
垂左右皆調每玲瓏而中觸由是孤光屢進片影彌輕¶
駐幽音而乍黙佩逸勢而俄成方將應組綬厠瑶瓊應¶
疾徐而洞徹順激射以鏘鳴故其悄以分音玲然自我¶
<pb:KR4h0022_WYG_112-2b>¶
當待扣而逾寂匪輕搖而孰可豈不以佩服紛綸威儀¶
衆夥徴衝牙之㣲音然後知古禮之不墮¶
　　　古君子佩玉賦(以思古君子行/必鏘玉為韻)　裴　度¶
伊君子兮何師邈淳古而繹思儼然有章相威儀于樂只¶
温其如玉故切磋而佩之縝密是比貞明所資追琢¶
斯成既殊張氏之印清美可羨寧匹(一作/止)孔侯之龜是¶
用濯自丹水取諸𤣥圃君求美質我則表温潤於光容¶
臣聴好音我則動淒清於步武結以紳帶綴以環組使¶
<pb:KR4h0022_WYG_112-3a>¶
感之者在約而思純服之者居今而行古豈比夫詩人¶
無文贈雜佩兮夫君騷人著美紉幽蘭兮之子是以嘉¶
其抱素質(一作/貴)以合真想見白虹之氣思文(疑/)清越之¶
聲發凝輝兮既昭我述鏘雅韻兮必俟君行是以敬慎¶
侯度獨髙人情至若斵以為壺徒玩其質執而為璧徒¶
旌其秩豈若用之有方垂之無必威儀棣棣居則粲然¶
之光進退瑲瑲動則泠然之律是以古之君子物有其¶
章温恭可象環珮其鏘既覩容而生敬諒播往以傳芳¶
<pb:KR4h0022_WYG_112-3b>¶
然則貞玉之質非賢無以服用昔賢之珮非玉無以表¶
彰故佩斯敬覩斯莊方今野無遺賢山不藏玉彼華佩¶
兮同昔時以入用彼君子兮思古人以自勗故能振休¶
風播淳俗則今日之佩玉昔賢之髙躅者也¶
　　　象環賦(以謙徳無事/循轉為韻)　　　　錢　起¶
聖有制作(一作聖/有其制)人具爾瞻是環也用之撝謙成乎其¶
規故有典有則全乎其素故匪雕匪刻動法天旋温如¶
玉色可以觀象見意可以取文昭徳終日佩之其儀不¶
<pb:KR4h0022_WYG_112-4a>¶
忒懿夫員通既固雅麗且殊皓質中澈騰光外敷守其¶
明也處暗室而不昧偕其道也映素服而如無鄙南容¶
之圭貞而猶玷嗤卞氏之璧瑾而不瑜升諸組綬不亦¶
宜乎或有黄雀酬恩鄭商所利其名則一其宜則異皆¶
浮俗之所珍乃老氏之遐棄寧若斯為美也將君子而¶
比義文而不華垂之如墜循環無極參日月之在躬佩¶
服有常於韋弦而戒事固知宣尼之㫖有要有倫於(一/作)¶
(能/)此表禮創物乃將卑服謙身是以成形而不受其彩¶
<pb:KR4h0022_WYG_112-4b>¶
散璞而不失其真瑩爾情性潔白惟純導爾情性貞明¶
日新捨之則禮容若缺用之則法度是循物既合權古¶
稱其善常虚心以隨運雖匪石而可轉覩妙用之昭宣¶
知前哲之舒巻¶
　　　第二(同前/韻)　　　　　　　　沈　仲¶
佩服之設惟徳是瞻夫子之服素而博夫子之徳稱而¶
廉式制象以表諸儉豈無玉兮體乎謙謙而伊何服用¶
有則捨寳佩庶以彰其無位制象環實亦明其讓徳匪¶
<pb:KR4h0022_WYG_112-5a>¶
玉兮匪金是雕兮是刻取其焚身之齒奮其截肪之色¶
磨而不磷湼而不黒(一作/緇)相彼缺(一作/玦)矣謂其缺(一作/玦)¶
之有離制此環兮體其環之不極因良工以表器奉聖¶
人以聘國苟烱戒之斯存曷威儀之有忒於是不師爾¶
制(一作/是)爰始我謀(疑作/謨)錯落増色晶明克殊冩金規於¶
顧兔掩素彩之隨珠崇其五寸之範輝彼十圍之軀貴¶
其文兮我則文而能潔謂其曲也我則曲而不踰既圓¶
體以就滿亦虚中而應無服為身表環為佩器若禮義¶
<pb:KR4h0022_WYG_112-5b>¶
之相須豈周旋之暫墜將以體象其法理亦以循環乎¶
志意雜章甫以為飾騰組綬以往(此下疑闕字以往/二字一作以生輝)蔚¶
禮經以留規掩水蒼之故事明夫素王立範象豈因循¶
必使動容有則箴規合倫得禮容之不選著盛徳之日¶
新環之質兮取其終始罔遺象之齒也取其堅白可珍¶
體夫子之歴聘周旋似夫子之従時屈伸象環之制兮¶
其義不淺謙撝之㫖兮因斯而闡道崇受物用能寛而¶
有容理貴適時體如丸而任轉忝明試以効拙敢獻賦¶
<pb:KR4h0022_WYG_112-6a>¶
而旌善　　罔遺(一作/罔極)¶
　　　印賦(以王道正直執/契理人為韻)　　　　趙良器¶
域中四大得一者王混同區宇端拱巖廊運元功而莫¶
測故神用之無方穴處巢居時尚傳於樸畧結繩剡木¶
化始漸於昭彰暨夫扇澆薄事征討智慧出而下有大¶
偽忠信興而上失其道聖人以智周萬物仰觀俯考追¶
淳化於往初發鳥迹而爰造是鑄至堅之金騁至巧之¶
性方圓設象以廽合雕錯得宜而瑩浄其道恒其體正¶
<pb:KR4h0022_WYG_112-6b>¶
其君者是効故有聞於至孚王者是司故不得(一作/待)於¶
嚴令詳觀其貌且横且直文繚繞而外轉字連綿而内¶
逼迹處泥而髣髴容因朱而翕赩迫而察之若披彩畫¶
之圖逺而望之若散晴霞之色爾其大小咸準委曲相¶
襲隨時而行仗義而立羣吏則有慮其誕故合之而給¶
天子則不責於人故司契而執借如九命作伯三朝謁¶
帝服冠冕而去來佩印綬而有繼當司存之部領覽職¶
事之巨細(未見契/字官韻)罔不典常作師圖忱之子且契之不¶
<pb:KR4h0022_WYG_112-7a>¶
明訟之所起契之既用人得而理豈徒中山張氏化墜¶
鵲而初成餘不亭侯感迴龜而相似光錫忠義若斯而¶
已亂曰古之善為道者非以明人執其左契欲使還淳¶
故得永全太樸不斁彜倫斯亦為政之機要何止更光¶
於縉紳¶
　　　笏賦　　　　　　　　　　　王子先¶
昔者聖人之理天下也辨方位垂衣裳制茲手板整乎¶
維綱莫不明有徳著才良法天地體隂陽欲其表行見¶
<pb:KR4h0022_WYG_112-7b>¶
能則外文而内質取其前讓後敬則上圓而下方笏之¶
時義逺矣大矣蕭何列其深規郭璞辨其㣲㫖請原為¶
用之本特(一作/將)申建造之始採文竹㧞象齒爰謀爰相載¶
考載擬華睆功(一作/切)錯英明卓峙煥飛霞綴流晷殊相¶
逸發竒文秀起五嶽備焉四瀆呈止上及君帝下及庶¶
士或魚須而表其章或玉珽以申其美故能朱紫不奪¶
尊卑咸理懿夫植性端平文理中正間瓊弁而雪白對¶
華纓而氷净出入必書俛仰惟敬其在宗廟即搢而請¶
<pb:KR4h0022_WYG_112-8a>¶
享其在朝廷即端而受命豈不用捨隨時物莫之令雖¶
冠冕之貴黼黻之飾徒有備於朝儀孰與茲而同徳¶
　　　冠賦　　　　　　　　　　趙良器¶
懿哉聖人之所為觸類而長縁情以施大則察乾坤之¶
用小則稽鳥獸之儀近取諸身既制冠以象徳逺取諸¶
物亦模範而開規裝玉彩而晶耀鈿珠華而陸離禮容¶
於是乎克尚首飾於是乎攸宜故柔以虚中剛而勁外¶
惟徳是輔惟仁是大綴香簮以半出垂寳纓而雙對珥¶
<pb:KR4h0022_WYG_112-8b>¶
白筆以孤懸總紺髪而繁㑹若乃九門朝唘千官奉職¶
劒履鏘鏘旌旗翼翼趨玉階以雲聳入金門而電赩於¶
赫朝廷其儀不忒此乃禮容之有則也爾其尊卑異制¶
古今殊情備鶡所以貴勇加蟬所以貴清進賢表文者¶
之號章甫尊儒者之名獬豸觸邪惡佞臣而直指鵕䴊¶
崇飾光近侍以増榮此又威儀之孔明也是以舉之有¶
節施之無妄或用晦而冕旒或蔽聰而黈纊居正而不¶
失其職得位而不愆於上每守分以自安故雖髙而不¶
<pb:KR4h0022_WYG_112-9a>¶
亢此乃進退之惟當也客有賦之而歎曰夫檢身者禮¶
表容者服服之不稱必近於妖祥禮之或差自階於傾¶
覆故君子履道以逺害小人崇奢而取戮鄭臧聚鷸果¶
貽出境之誅䟽受挂門克保永終之禄則知逆理者天¶
之所禍順常者神之所福况乎在位之庶寮可不鑒茲¶
而敬肅¶
　　　進賢冠賦　　　　　　　　趙良器¶
天道廓兮日月為乆聖人作兮衣冠為首彼將照臨萬¶
<pb:KR4h0022_WYG_112-9b>¶
有此將肅穆羣后是以明王代寳君子學干揔朝廷之¶
要惟進賢之冠寸之七且比夫七徳梁之三又取夫三¶
端致美乎威儀棣棣經營乎束帛戔戔知人不易行之¶
為難將欲昭隠逸責聲實脅䜛佞為忠貞革貪侈為廉¶
質則以正御下雖居髙匪危以虚制有縱持滿何溢動¶
法道静得一自代兮經為此名無止兮檢被(疑作/驗彼)天秩¶
徒以賢能有意於賢(八字一作有意於/此亦有意於賢)不言而信不用¶
於權俾荷寵禄者賢(一作/賢賢)而易色榮上林者安(一作/安安)而¶
<pb:KR4h0022_WYG_112-10a>¶
能遷乆要不忘雖弊必加於首嫌疑不渉李下豈正其¶
偏則鶡之果也武重蟬之潔也政先亮當用而為用信¶
𤣥之而又𤣥若因物揆理昜人推遷非德不依智也非¶
禮勿動慎也唯賢必舉義也任用無為順也包四善而¶
世濟其美别九儀而尊固其信夫預明試者稽乎人言¶
為大夫者資乎能賦則流問以體物敢不立言以存務¶
將欲存義終則用之不窮將述功之懋則物無能措詩¶
云服之無斁吾以斯文之為度¶
<pb:KR4h0022_WYG_112-10b>¶
　　　第二(以聖朝崇儒服/以旌徳為韻)　　　　于伊躬¶
惟冠之制惟賢是崇冠俟賢而出賢因冠而通成於人¶
有傳古之儀形於國有尊儒之風吾君於是詔司服進¶
良工考前法於無替覿斯義而有融然後得多士以立¶
效實兹冠而允淑君臣克序用彰有道之時冕弁可儔¶
載稽取象之服則知冠以招士亦由工以度木匪工也¶
良材何以辨于山匪冠也羣賢何以求其禄觀夫製作¶
有則威儀孔昭建象於初爰従太古之代更名於後始¶
<pb:KR4h0022_WYG_112-11a>¶
惟炎漢之朝不繪畫以崇飾在進用以章徳上下率而¶
有差禮容行而無忒不可奢致不可儉偪盖取事(疑/)之¶
大猷亦設官之盛飾上自元后降于公卿用則異數制¶
乃同名五梁三梁表尊卑之序七寸八寸為前後之程¶
惟徳是急惟儒是旌協緇布之遺象與皮弁而齊衡且¶
夫作之罔乖服之有以豈同帶鶡者空尚乎猛聚鷸者¶
不稱於己曷若取鑒斯在為工式孚御膳加大官之列¶
使臣薦不疑之謩稽乎其形諒先王之制本乎其義為¶
<pb:KR4h0022_WYG_112-11b>¶
君子之儒瞻之克以正創之而以聖列士崇徳之規蒸¶
人立身之鏡豈徒在首貫髪雍容肅敬而已¶
　　　第三(以明時急/賢才為韻)　　　　　　梁　洽¶
製冠有象惟賢表名冠在首而為用政匪實(疑作/賢)而莫¶
成伊進賢之為急乃斯冠之發明古人所尚永代作程¶
豈比夫戴鶡聚鷸瓊弁玉纓彼旌武而貽咎寜比徳而¶
同聲念茲在兹侯其禕而(已注/在前)山有木工則度之君為¶
政賢必進之木自工以生態政得人而允釐故君子進¶
<pb:KR4h0022_WYG_112-12a>¶
退以禮消息候時時既消(一作/清)兮為(疑/)賢是急賢既進¶
兮其政必立總六官而謂何嘉此名而可挹客有聞之¶
而言曰或摽之豸或珥之蟬所謂二者莫如進賢忝従¶
班於聖日願効試於明臺敢預弓旌之召無遺菅蒯之¶
才¶
　　　貂蟬冠賦(以製冠取清/蟬之義為韻)　　　侯　冽¶
冠表朝容飾崇工製示勁悍而貂文既緝彰清高而蟬¶
翼斯綴所以發宰(一作/官)臣之盛改武弁之弊配紫綬而¶
<pb:KR4h0022_WYG_112-12b>¶
増華入黄樞而轉麗突爾將戴翹然可觀糅輕毛而絲¶
絡鬬㣲縠而花攅引雜錯之光足見乎以文為貴分動¶
揺之影誠誡夫居危如安麗則無挂新而莫彈彩列如¶
星衛女(疑/)何榮於㑹弁用當謁帝齊相堪嗤於濯冠所¶
以類䑕咸收如螗必取示威無假於鶡戴呈巧豈矜於¶
鷸聚影麗華簮光聫垂組乍臨天陛澤鮮而日照如濡¶
時受王言質薄而風揺自舞鄙舊規於却敵笑逺適於¶
章甫貂之貴誰憂換酒於晉臣蟬之清是用加金於漢¶
<pb:KR4h0022_WYG_112-13a>¶
主故能堅逾鐡柱妙奪玉纓非不足之時狗尾何續従¶
有緌而用蜩甲如生柔而輔曲潔以従輕灼灼而自為¶
首飾烱烱而能使心清至矣哉蟬者食潔居髙貂者内¶
温外悍盡飾斯在齊光不散發令姿於綴者王何以尊¶
籍舊葉而珥焉金張益煥將進賢而並美與交讓以相¶
資承柱後之名是表禮無違者冠侍中之首欲使人皆¶
見之道光漢冊事含(疑/)秦賜冠乎斯用之以明義¶
　　　彈冠賦(以君子之交誠/有所感為韻)　　　王　起¶
<pb:KR4h0022_WYG_112-13b>¶
岌岌髙冠是加于首將服之以入仕遂彈之而去垢纎¶
埃不染知潔已之為先法服是従明干禄之非乆豈比¶
裂之而無用挂之而勿有也當其貢公不仕王陽未榮¶
風起緇布塵飛玉纓積嵗月而無色混風姿而莫呈豈¶
知㸃綴則價重拂拭則光生葢以斷金之人未逹於清¶
世陸沈之士猶勞其赤誠是故置之而有待褚之而勿¶
營洎夫大漢登庸伊人有所同松茂而柏悦將龍翔而¶
鳳舉於是取章甫而言曰冠者首之飾人之規盛服將¶
<pb:KR4h0022_WYG_112-14a>¶
朝此為大者結髪従仕曷莫由之吾方䇿名於丹闕委¶
質於彤墀于(疑/)將盡飾以為美豈薄汚而見嗤及解彼¶
珠纓彈于玉指彰乆要之必信表従政之有使拂舊彩¶
以増鮮振浮埃而暫起由是發光耀正容止朝廷濟濟¶
具瞻夫哲人巾櫛鏘鏘用表夫君子則知碩量之所包¶
賢人之與交其賤也樂夫伐木其貴也同夫㧞茅則爵¶
位相先者以彈冠而是鑒金蘭合契者因彈冠而有感¶
故能致美縉紳不嬰垢氛將總㑹于𤣥髪期入仕于青¶
<pb:KR4h0022_WYG_112-14b>¶
雲豈比夫晏子濯以入朝是稱賢相屈生彈于新沐方¶
俟明君¶
　¶
　¶
　¶
　¶
　¶
　文苑英華巻一百十二¶
