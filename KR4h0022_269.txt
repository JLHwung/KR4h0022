# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.111090
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百六十九
<pb:KR4h0022_WYG_269-1a>¶
欽定四庫全書¶
　文苑英華巻二百六十九　宋　李昉等　編¶
　送行四¶
　　杜甫十三首　　　　李白二十一首¶
　　劉希夷三首　　　　盧象二首¶
　　祖詠一首　　　　　綦毋潛六首¶
　　常建四首¶
　　　奉送郭中丞兼太僕卿充隴右節度使三十韻¶
<pb:KR4h0022_WYG_269-1b>¶
　　　　　　　　　　　　　　　杜　甫¶
詔發山西將秋屯隴右兵凄凉餘部曲燀赫舊家聲鵬¶
鶚乗時去驊騮顧主鳴艱難湏上䇿容易即前程斜日¶
當軒葢髙風捲斾旌松悲天水冷沙亂雪山清和虜猶¶
懐惠防邊詎敢驚古來於異域鎮静示専征燕薊奔封¶
豕周秦觸駭鯨中原何慘(陸機功臣/賛作慘)黷餘孽尚縱横箭¶
入昭陽殿笳吟細栁營内人紅袖泣王子白衣行宸極¶
妖星動園陵殺氣平空餘金盌出無復繐帷輕毁廟天¶
<pb:KR4h0022_WYG_269-2a>¶
飛雨焚宫火徹明罘罳朝共落輪桷夜同傾三月師逾¶
整羣胡勢(一作/兇)就烹瘡痍(一作/恭承)親接戰勇決(一作/餘勇)冠垂¶
成妙譽期元宰殊恩且列卿幾時廻節鉞戮力掃欃槍¶
圭竇三千士雲梯七十城耻非齊說客甘(一作/祗)似魯諸¶
生通籍㣲班忝周行獨坐榮隨肩趨漏刻短髮寄簪纓¶
徑欲依劉表還疑厭禰衡漸衰那此别忍淚獨含情廢¶
邑狐狸語空村虎豹争人頻墜塗炭公豈忘精誠元帥¶
調新律前軍壓舊京安邊仍扈從莫作(一作/無使)後功名¶
<pb:KR4h0022_WYG_269-2b>¶
　　　送陵州路使君赴任　　　　前　人¶
王室比多難髙官皆武臣幽燕通使者岳牧用詞人國¶
待賢良急君當㧞擢新佩刀成氣象行盖出風塵戰伐¶
乾坤破瘡痍府庫貧衆寮宜潔白萬役但(一作/盡)平均霄¶
漢瞻佳士泥塗任此身秋天正摇落廻首大江濵¶
　　　送梓州李使君赴(集作/之)任　　前　人¶
藉甚黄丞相能名自潁川近看除刺史還喜得吾賢五¶
馬何時到雙魚㑹早傳老思笻竹杖冬要錦衾眠不作¶
<pb:KR4h0022_WYG_269-3a>¶
臨岐恨唯聽舉最先火雲揮汗日山驛醒心泉遇害陳¶
公殞于今蜀道憐君行射洪縣為我一澘然¶
　　　郪城西原送李判官兄武判官弟赴成都¶
　　　　　　　　　　　　　　　前　人¶
憑髙送所親久坐惜芳辰逺水非無浪他山自有春野¶
花隨處發官柳著行新天際傷愁别離筵何太頻¶
　　　從江送衛十八倉曺還京因寄岑中允參范郎¶
　　　　中季明　　　　　　　　前　人¶
<pb:KR4h0022_WYG_269-3b>¶
遲日深江水輕舟送别筵帝鄉愁緒外春色淚痕邉見¶
酒湏(一作/應)相憶将詩莫浪傳若逢岑與范為報各衰年¶
　　　泛江送客　　　　　　　　前　人¶
二月頻送客東津江欲平烟花山際重舟檝浪前輕淚¶
逐勸盃落(一作/士)愁連吹笛生離筵不隔日那得易為情¶
　　　送路六侍御入朝　　　　　前　人¶
童稚親情四十年中間消息兩茫然更為後㑹知何地¶
忽漫相逢是别筵不分桃花紅勝錦生憎柳絮白於綿¶
<pb:KR4h0022_WYG_269-4a>¶
劍南春色還無頼觸忤愁人到酒邉¶
　　　送李校(集作/秘)書赴杜相公幕　前　人¶
青簾白舫益州來巫峡秋濤天地迴石出倒聽楓葉下¶
櫓摇背指菊花開貪趨相府今晨發恐失佳期後命催¶
南極一星朝北斗五雲多處是三台¶
　　　送翰林張司馬南海勒碑相國製文¶
　　　　　　　　　　　　　　　前　人¶
冠冕通南極文章落上台詔從三殿去碑到百蠻開野¶
<pb:KR4h0022_WYG_269-4b>¶
館濃花發春㠶細雨來不知滄海使(集作/上)天遣㡬時回¶
　　　送衛二十四司直充嶺南掌選崔郎中判官兼¶
　　　　寄韋韶州　　　　　　　前　人¶
選曹分五嶺使者厯三湘才美膺推薦君行佐紀綱佳¶
聲期共逺雅節在週防明白山濤鑒嫌疑陸賈装故人¶
海外少春日嶺南長憑報韶州牧新詩作寄將¶
　　　夏日楊長寧(一作/官)宅送崔侍御常正字入京¶
　　　　　　　　　　　　　　　前　人¶
<pb:KR4h0022_WYG_269-5a>¶
醉酒揚雄宅升堂子賤琴不堪垂老鬢還對欲分襟天¶
地西江逺星辰北斗深烏臺俯麟閣長夏白頭吟¶
　　　送孔巢父逰江東兼呈李白　前　人¶
巢父掉頭不肯住東將入海隨煙霧詩巻長留天地間¶
釣竿欲拂珊瑚樹深山大澤龍蛇逺春寒野隂風景暮¶
蓬萊織女回雲車指㸃虚無引歸路自是君身有仙骨¶
世人那得知其故惜君只欲苦死留富貴何如草頭露¶
蔡侯静者意有餘清夜置酒臨前除罷琴惆悵月照席¶
<pb:KR4h0022_WYG_269-5b>¶
幾嵗寄我空中書南尋禹穴見李白(一作若逢李/白騎鯨魚)道甫¶
問訊今何如¶
　　　送髙司直尋封(一作/赴)閬州　　前　人¶
丹雀銜書來暮栖何鄉樹驊騮事天子辛苦在道路司¶
直非冗官荒山甚無趣借問泛舟人胡為入雲霧與子¶
姻婭間既親亦有故萬里長江邊邂逅一相遇長卿消¶
渇再公幹沉綿屢清談慰老夫開巻得佳句時見文章¶
士欣然淡情素伏枕聞别離疇能忍漂寓良㑹苦短促¶
<pb:KR4h0022_WYG_269-6a>¶
溪行水奔注熊羆咆空林逰子慎馳騖西謁巴中侯艱¶
險如跬步主人不世才先帝常特顧拔為天軍佐崇大¶
王法度淮海生清風南翁尚思慕公宫造廣厦木石乃¶
無數初聞伐松柏猶卧天一柱我瘦(一作/病)書不成成字¶
讀亦誤為我問故人勞心練征戍¶
　　　送客歸呉　　　　　　　　李　白¶
江村秋雨歇酒盡一㠶飛路歴波濤去家唯坐卧歸島¶
花開灼灼汀柳細依依别後無餘事還應掃釣磯¶
<pb:KR4h0022_WYG_269-6b>¶
　　　送友生逰峽中　　　　　　前　人¶
風静楊柳垂看花又别離㡬年同在此今日各驅馳峡¶
裏聞猿呌山頭見月時慇懃一杯酒珍重歳寒姿¶
　　　送袁明府任長江　　　　　前　人¶
别離楊柳青樽酒表丹誠古道携琴去深山見峡迎暖¶
風花繞樹秋雨草沿城自此長江内無因夜犬驚¶
　　　杭州送裴大擇時赴廬州長史¶
西江天柱逺東越海門深去割辭親戀行憂報國心好¶
<pb:KR4h0022_WYG_269-7a>¶
風吹落日流水引長吟五月披裘者應知不取金¶
　　　送史司馬崔相公幕　　　　前　人¶
峥嶸丞相府清切鳳凰池羡爾瑶臺鶴髙棲瓊樹枝歸¶
飛晴日好吟弄惠風吹正有乗軒樂初當學舞時珍禽¶
在羅網㣲命苦猶絲願托周周羽相衘漢水湄¶
　　　送張舍人之江東　　　　　前　人¶
張翰江東去正值秋風時天清一鴈逺海闊孤㠶遲白¶
日行欲暮滄海(集作/波)杳難期呉洲如見月千里幸相思¶
<pb:KR4h0022_WYG_269-7b>¶
　　　送紀秀才逰越　　　　　　前　人¶
海水不滿眼觀濤難稱心即知蓬萊石却是巨鼇簮送¶
爾逰華頂令余發舄吟僊人居射的道士住山隂禹穴¶
尋溪入雲門隔嶺深緑蘿秋月夜相憶在鳴琴¶
　　　送趙雲卿　　　　　　　　前　人¶
白玉一盃酒緑楊三月時春風餘幾日兩鬂各成絲秉¶
燭唯湏飲投竿也未遲如逢渭川獵猶可帝王師¶
　　　送友人尋越中山水　　　　前　人¶
<pb:KR4h0022_WYG_269-8a>¶
聞道稽山去偏宜謝客才千巖泉灑落萬壑樹縈廻東¶
海横秦望西陵繞越䑓湖清雙鏡曉濤白雪山來八月¶
枚乗筆三呉張翰盃此中多逸興早晩向天台¶
　　　送侯十一　　　　　　　　前　人¶
朱亥已擊晉侯嬴尚隠身時無魏公子豈貴抱闗人余¶
亦不火食逰梁同在陳空餘湛盧劔贈爾託交親¶
　　　送梁四歸陳平　　　　　　前　人¶
玉壺挈羙酒送别強為歡大火南星月長郊北路難殷¶
<pb:KR4h0022_WYG_269-8b>¶
王期負鼎汶水豈(集作/起)垂竿莫學東山卧參差老謝安¶
　　　金陵送張十一再逰東呉　　前　人¶
張翰黄花句風流五百年誰人今繼作夫子世稱賢再¶
動逰呉棹還浮入海船春光白門柳霞色赤城天去國¶
難為别思歸各未旋空餘賈生淚相顧共悽然¶
　　　送楊少府赴選　　　　　　前　人¶
大國置衡鏡凖平天地心羣賢無邪人朗鍳窮清深吾¶
君詠南風衮冕弹鳴琴時泰多羙士京國㑹纓簮山苗¶
<pb:KR4h0022_WYG_269-9a>¶
落澗底幽松出髙岑夫子有盛才主司得球琳流水非¶
鄭曲前行(一作/前後)遇知音衣工剪綺繡一悞傷千金何惜¶
刀尺餘不裁寒女衾我非彈冠者感别但開襟空谷無¶
白駒賢人豈悲(一作/獨)吟大道安棄物時來或招尋爾見¶
山吏部當應無陸沉¶
　　　送程劉二侍御兼獨孤判官赴安西幕府¶
　　　　　　　　　　　　　　　前　人¶
安西幕府多才雄喧喧唯道三數公繡衣貂裘明積雪¶
<pb:KR4h0022_WYG_269-9b>¶
飛書走檄如飄風朝辭明主出紫宫銀鞍送别金城空¶
天外飛霜下葱海火旗雲馬生光彩胡塞塵清計日歸¶
漢家草緑遥相待¶
　　　送儲邕之武昌　　　　　　前　人¶
黄鶴西樓月長江萬里情春風三十度空憶武昌城送¶
爾難為别銜盃惜未傾湖連張樂地山逐泛舟行諾謂¶
楚人重詩傳謝朓清滄浪吾有曲寄入棹歌聲¶
　　　金鄉送韋八之西京　　　　前　人¶
<pb:KR4h0022_WYG_269-10a>¶
客自長安來還歸長安去狂風吹我心西挂咸陽樹此¶
情不可道此别何時遇望望不見君連山起煙霧¶
　　　送裴十八圖南歸嵩山二首　前　人¶
何處可為别長安青綺門胡姬招素手延客醉金樽臨¶
當上馬時我獨與君言風吹芳蘭折日沒鳥雀喧舉手¶
指飛鴻此心(集作/情)難具論同歸無早晩潁水有清源¶
　　　二¶
思君潁水緑忽復歸嵩岑歸時莫洗耳為我洗其心洗¶
<pb:KR4h0022_WYG_269-10b>¶
心得真情洗耳徒賣(集作/買)名謝公終一起相與濟蒼生¶
　　　送張秀才謁髙中丞(并/序)　　　前　人¶
余時繫潯陽獄中正讀留侯傳秀才張孟熊藴滅胡之¶
策将之廣陵謁髙中丞余嘉(一作/希)子房之風感激於斯¶
人因作是詩以送之¶
秦帝淪玉鏡留侯降氛氲感激黄石老經過滄海君壯¶
士揮金搥報讐六合聞智勇冠終古蕭陳難與群兩龍¶
争鬪時天地動風雲酒酣舞長劍倉卒解漢紛宇宙初¶
<pb:KR4h0022_WYG_269-11a>¶
倒懸洪溝勢將分英謀信竒絶夫子揚清芬胡月入紫¶
㣲三光亂天文髙公鎮淮海談笑廓妖氛採爾幕中畫¶
(集作所振/雄畧期)戡難光殊勲我無燕霜感玉石俱燒焚但洒¶
一行淚臨岐竟何云¶
　　　同王昌齡送族弟襄歸桂陽　前　人¶
秦地見碧草楚謡對清樽把酒爾何思鷓鴣啼南園予¶
欲(一作/亦)羅浮隠猶懷明主恩躊躇紫宫戀孤(一作/辜)負滄¶
洲言終然無心雲海上同飛飜相期乃不淺幽桂有芳¶
<pb:KR4h0022_WYG_269-11b>¶
根(一作雜/芬蓀)¶
　　　送賀賔客歸越　　　　　　前　人¶
鏡湖流水漾清(一作/春始)波征客歸舟逸興多山隂道士如¶
相見應寫黄庭換(一作/取)白鵝¶
　　　送友人之新豐　　　　　　劉希夷¶
日暮秋風起闗山㫁别情淚隨黄葉下愁向緑樽生野¶
路歸驂轉河洲宿鳥驚賔逰寛旅宴王事促嚴程¶
　　　餞李秀才赴舉　　　　　　前　人¶
<pb:KR4h0022_WYG_269-12a>¶
鴻鵠振羽翮翻飛入帝鄉朝鳴集銀樹暝宿下金塘日¶
月天門近風煙夜路長自憐窮浦鴈歳歳不隨陽¶
　　　洛中晴月别殷四入關　　　前　人¶
清洛浮橋南渡頭天明(集作/晶)萬里林葉秋(集作華/洲散)晴㸔¶
石瀬尤無數曉入圓潭浸(集作/漫)不流㣲雲一㸃曙煙起¶
南陌憧憧遍行子欲将此意與君論復道秦關向千里¶
　　　送綦毋濳　　　　　　　　盧　象¶
夫君不得意本自滄海(集作/江)來髙足未云騁虗舟復空¶
<pb:KR4h0022_WYG_269-12b>¶
廻淮海楓葉落㶚岸桃花開去家蹔為閑(一作出廵/暫為間)浮¶
沉安繫哉如何天覆物還遣世遺才欲隠秦將漢當關¶
王與裴離筵對寒食别雨乗春雷㑹有徵書到荷衣且¶
慢裁¶
　　　送祖詠　　　　　　　　　前　人¶
田家冝伏臘嵗晏子言歸石路雪初下荒村(一作/山)鷄共¶
飛東原同(一作/多)煙火北澗隱寒輝滿酌野人酒倦聞隣¶
女機胡為因樵採幾日被(集作/解)朝衣¶
<pb:KR4h0022_WYG_269-13a>¶
　　　送劉髙郵稅使入都　　　　祖　詠¶
常聞積歸思昨日復(一作/又)兼秋鄉路京華逺王程江水¶
流呉歌喧兩岸楚客醉孤舟漸覺潮初上悽然多暮愁¶
　　　送崔員外黔中監選　　　　綦毋潜¶
持衡出帝畿星指夜郎飛神女雲迎馬荆門雨濕衣聴¶
猿収淚罷繫鴈待書稀蠻貊雖殊俗知君肝膽㣲¶
　　　送章彛下第　　　　　　　前　人¶
長安渭(集作/㶚)橋路行客别時心獻賦温泉畢無媒衛闕¶
<pb:KR4h0022_WYG_269-13b>¶
深黄鶯啼就馬白日暗歸林三十名未立君還惜寸隂¶
　　　送賈恒明州兼寄温張二司户¶
　　　　　　　　　　　　　　　前　人¶
越客新安别秦人舊國情舟乗晩風便月帶上潮平花¶
露西施石雲峯勾踐城明州報兩掾相憶二毛生¶
　　　送宋秀才　　　　　　　　前　人¶
冠古稱榮盛當時數㦸門舊交丞相子繼世五侯孫長¶
劒倚天外短書盈萬言秋風一送别江上黯銷魂¶
<pb:KR4h0022_WYG_269-14a>¶
　　　送平判官入秦　　　　　　前　人¶
謫逺自安命三年已忘歸同心願執手驛騎到門扉云¶
是帝鄉去軍書謁紫㣲曽為金馬客向日淚霑衣¶
　　　送儲十二還莊城　　　　　前　人¶
西坂河繚繞青林問子家天寒噪野雀日晩度城鴉寂¶
歴道傍樹曈曨原上霞兹情不可說長恨隱淪賖¶
　　　送樊十少府　　　　　　　常　建¶
㣲風吹霜氣寒影流前除落日未能别蕭蕭林下虗愁¶
<pb:KR4h0022_WYG_269-14b>¶
煙閉千里仙尉其何如因送别鶴操贈之雙鯉魚鯉魚¶
在金盤别鶴哀有餘心事則如此請君開素書¶
　　　送陸懽　　　　　　　　　前　人¶
聖代甘(疑/)秀才陸生何考槃南山髙松樹不合空摧殘¶
九月湖上别北風秋雨寒慇懃嘆孤鳳早食金琅玕¶
　　　送李十一尉臨溪　　　　　前　人¶
泠泠花下琴君唱渡江(一作/頭)吟天際一㠶影預懸離别¶
心以言神仙尉因致瑶華音廻軫撫商調越溪澄碧林¶
<pb:KR4h0022_WYG_269-15a>¶
　　　送宇文六　　　　　　　　前　人¶
花映隋楊水徹(一作/漢水)清曉(一作/㣲)風林裏一花輕即今江¶
北還如此愁殺江南離别情¶
　¶
　¶
　¶
　¶
　¶
<pb:KR4h0022_WYG_269-15b>¶
　¶
　¶
　¶
　¶
　¶
　¶
　¶
　文苑英華卷二百六十九¶
