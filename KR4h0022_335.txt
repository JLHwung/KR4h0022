# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.974240
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百三十五
<pb:KR4h0022_WYG_335-1a>¶
欽定四庫全書¶
　文苑英華巻三百三十五　宋　李昉等　編¶
　音樂下¶
　　箜篌二首　　　　　　瑟三首¶
　　五絃二首　　　　　　笛二首¶
　　觱篥三首　　　　　　笙二首¶
　　鼓二首　　　　　　　舞五首¶
　　歌二首¶
<pb:KR4h0022_WYG_335-1b>¶
　　　李供奉彈箜篌歌　　　　　顧　况¶
樂府國手彈箜篌赤黄絛索金鎝頭早晨有勑鴛鴦殿¶
夜静遂(一作/逐)歌明月樓起坐可憐能抱撮大指調絃中¶
指撥腕頭花落舞製裂手下鳥驚飛撥剌珊瑚席一聲¶
一聲鳴錫錫羅綺屏一絃一絃如撼鈴急彈好遲亦好¶
宜逺聼宜迎聼左手低右手舉易調移音天賜與大絃¶
似秋鴈聮聮度隴關小絃似春燕喃喃向人語手頭疾¶
腕頭軟來來去去如風巻聲清泠泠鳴索索垂珠碎玉¶
<pb:KR4h0022_WYG_335-2a>¶
空中落美女争窺玳瑁簾聖人巻上真珠箔大絃長小¶
絃短小絃緊快大絃緩初調鏘鏘似鴛鴦水上弄新聲¶
入深似太清仙鶴遊秘館李供奉儀容質身材稍稍六¶
尺一在外不曽輙教入内裏聲聲不遣出指剥葱腕削¶
玉饒鹽饒醬五味足弄調人間不識名彈盡天下崛竒¶
曲胡曲漢曲聲皆好彈著曲髓曲肝腦徃徃從空入户¶
來瞥瞥隨風落春草草頭只覺風吹入風來草即隨風¶
立草亦不知風到來風亦不知聲緩急爇玉燭㸃銀燈¶
<pb:KR4h0022_WYG_335-2b>¶
光照手實可憎只照箜篌絃上手不照箜篌聲裏能馳¶
鳯闕拜鸞殿天子一日一廻見王侯將相立馬迎巧聲¶
一日一廻變實可重不惜千金買一弄銀器胡瓶馬上¶
䭾瑞錦輕羅滿車送此州好手非一國一國東西盡南¶
北除却天上化下來若向人間實難得¶
　　　箜篌引(見二百/十巻)　　　　　　李　賀¶
　　泣嗚嗚(前篇作/哭烏烏)¶
　　　趙瑟　　　　　　　　　　沈　約¶
<pb:KR4h0022_WYG_335-3a>¶
邯鄲竒弄出文梓縈絃急調切流徴靈(樂府/作元)鶴徘徊白¶
雲起白雲起鬰枝(樂府/作皮)香離復合曲未央¶
　　　同前　　　　　　　　　　梁元帝¶
羅袖颯纚拂彫桐促柱髙張散輕宫迎歌度舞過歸風¶
過歸風止流月夀萬春歡未歇¶
　　　調瑟詞(并/序)　　　　　　　　劉禹錫¶
里有富豪翁厚自奉養而嚴督臧獲力屈形削然猶役¶
之無藝一旦不堪命亡者過半追亡者亦不來復翁悴¶
<pb:KR4h0022_WYG_335-3b>¶
沮而追昨非之莫及也予感之作調瑟詞詞曰¶
調瑟在張絃絃平音自足朱絲二十五闕一不成曲美¶
人愛髙張瑶軫再三促上絃雖獨響下應不相屬日暮¶
聲未和寂寥一枯木却顧膝上絃流淚難相續¶
　　　五絃彈　　　　　　　　　白居易¶
五絃彈五絃彈聽者傾耳心寥寥趙璧知君入骨愛五¶
絃一一為君調第一第二絃索索秋風拂松踈韻落第¶
三第四絃泠泠夜鶴憶子籠中鳴第五絃聲最掩抑隴¶
<pb:KR4h0022_WYG_335-4a>¶
水凍咽流不得五絃並奏君試聼凄凄切切復錚錚(集/作)¶
(丁/丁)鐵擊珊瑚一兩曲氷冩玉盤千萬聲鐵聲殺氷聲寒¶
殺聲入耳膚血&KR0579;寒氣中人肌骨酸曲終聲盡欲半日¶
四座相對愁無言座中有一逺方士唧唧咨嗟(集作/咨)聲¶
不巳自歎今朝初得聞始知辜負平生耳唯憂趙璧白¶
髪生老死人間無此聲逺方士爾聽五絃信為美吾聞¶
正始之音不如是正始之音其若何朱絃䟽越清廟歌¶
一彈一唱再三嘆曲淡節稀聲不多融融洩洩召元氣¶
<pb:KR4h0022_WYG_335-4b>¶
聽之不覺心平和人情重今多賤古古瑟有絃人不撫¶
自(集作/更)從趙璧藝成來二十五絃不如五¶
　　　五絃行　　　　　　　　　韋應物¶
美人為我彈五絃塵埃忽靜心悄然古刀幽磬初相觸¶
千珠貫斷落寒玉五絃中曲又不喧徘徊夜長月當軒¶
如(一作/始)伴流風縈艷雪更逐落花飄御園獨鳯寥寥有¶
時隠碧霄來下聼還近燕姬萬(集作/有)恨楚客愁言之不¶
盡聲能盡未有幾曲感我情解幽釋結我樂生壯士有¶
<pb:KR4h0022_WYG_335-5a>¶
仇未得報㧞劍欲去憤己平憤巳平夜寒酒多愁遽明¶
　　　武昌老人説笛歌　　　　　劉禹錫¶
武昌老將(文粹/作人)七十餘手把庾令相問書自言少小學¶
吹笛早事曹王曽賞激往年鎮戍到(文粹作/征鎮戍)蘄州楚山¶
蕭蕭笛竹秋當時買材恣搜索典却身上烏貂裘古苔¶
蒼蒼封老節石上(集作/山)孤生飽風雪商聲五音(一作商/音五聲)¶
隨指發水中龍應行雲絶曽將黄鶴樓上吹一聲占盡¶
秋江月如今老去語(文粹/作興)尤遲音韻髙低耳不知氣力¶
<pb:KR4h0022_WYG_335-5b>¶
巳無心尚在時時一曲夢中吹¶
　　　小笛弄　　　　　　　　　陳　陶¶
一尺玲瓏握中翠僊娥月浦呼龍子五夜流珠粲(一作/渠)¶
夢鄉九清鸞倚洪崖醉丹穴饑兒笑風雨媧皇碧玉星¶
星語虵蠍愁聞骨髓寒江山恨老眠秋霧綺席鴛鴦冷¶
朱翠星流露泫寒(一作/誰)驅使江南一曲罷伶倫芙蓉水¶
殿春風起¶
　　　小童薛陽陶吹觱篥歌　　　白居易¶
<pb:KR4h0022_WYG_335-6a>¶
剪削乾蘆挿寒竹九孔漏聲五音足近來吹者誰得名¶
關璀老死李衮生衮今又老誰其嗣薛氏小(集作/樂)童年¶
十二指㸃之下師授聲含嚼之間天與氣潤州城髙霜¶
月明吟霜思月欲發聲山頭水(集作/江)底何悄悄猿鳥不¶
喘魚龍聼翕然聲作疑管裂詘然聲盡疑刀截有時婉¶
(一作/脆)軟無筋骨有時頓挫生稜節急聲圓轉促不斷栗¶
栗(集作/轢轢)轔轔似珠貫緩聲辰引長有條直直(一作有餘/條條直又)¶
(作條條/直直)如筆描下聲乍墜石沉重髙聲忽舉雲飄蕭明¶
<pb:KR4h0022_WYG_335-6b>¶
旦公堂陳宴席上人命樂娛賔僚(集作/客)碎絲細竹徒紛¶
紛宫調一聲雄出羣衆音覼縷不落道有如部伍隨將¶
軍嗟爾陽陶方稚齒下手發聲已如此若教頭白吹不¶
休但恐聲名壓關李¶
　　　聼安萬善吹觱篥歌　　　　李　頎¶
南山截竹為觱篥此樂本是龜兹出流傳漢地曲轉竒¶
凉州胡人為我吹傍隣聞者多歎息逺客思鄉皆淚垂¶
世人解聼不解賞長飇風中自來往枯桑老栢寒颼颼¶
<pb:KR4h0022_WYG_335-7a>¶
九雛鳴鳯辭啾啾龍吟虎嘯一時發萬籟百泉相與秋¶
忽然更作漁陽摻黄雲蕭條白日暗變調如聞楊栁春¶
上林繁花照眼新嵗夜髙堂列明燭美酒一盃聲一曲¶
　　　薛陽陶觱篥歌　　　　　　羅　隠¶
平泉上相東征日曽為陽陶歌觱篥烏江(平泉為李徳/裕曽作薛陽)¶
(陶觱篥歌蘇州刺史白居易越州刺史元禎/並有和篇此言烏江恐是呉江乃蘇州也)太守㑹稽¶
侯相次三篇皆俊逸喬山殯葬衣冠後金印蒼黄南去¶
疾龍樓冷落夏口寒從此風流為廢物人間至藝難得¶
<pb:KR4h0022_WYG_335-7b>¶
主懐抱差池恨星律邦溝僕射戎政閑試渡𤓰洲吐伊¶
鬰西風九月草樹秋萬喧沉寂登髙樓左(一作/老)篁揭指¶
徴羽吼煬帝起坐淮王愁髙飄咽滅出滯氣下感知巳¶
時横流穿空激逺不可遏髣髴似向伊水頭伊水林泉¶
今巳矣因取遺編認前事武宗皇帝御宇時四海恬然¶
知所自掃除桀黠似提箒制壓權豪若穿鼻九鼎調和¶
各有門謝安王儉真兒戲功髙近代竟誰知藝小似君¶
猶不棄勿惜喑嗚更一吹與君共下難逄淚¶
<pb:KR4h0022_WYG_335-8a>¶
　　　吹笙歌　　　　　　　　　秦韜玉¶
信陵名重憐髙才見我長吹青眼開便出燕姬再傾醑¶
此時花下逄仙侣彎彎往月壓秋波兩條黄金閡黄霧¶
逸艷初因醉態見濃春可是韶光與纎纎軟玉捧暖笙¶
深思香風吹不去檀唇呼吸宫商改怨情漸逐清新舉¶
岐山取得嬌鳯雛管中藏著輕輕語好笑襄王大迂闊¶
曽卧巫雲見神女銀鎻金簧不得聼空勞翠輦衝泥雨¶
　　　吹笙引　　　　　　　　　王　轂¶
<pb:KR4h0022_WYG_335-8b>¶
媧皇遺音寄玉笙䨇成傳得何凄清丹穴嬌雛十七(一/作)¶
(七/十)隻一時飛上秋天鳴水泉迸瀉急相續一束宫商裂¶
寒玉旖旎香風遶指生千聲妙盡神仙曲曲終滿席悄¶
無語巫山冷碧愁雲雨¶
　　　丘少府小皷歌　　　　　　顧　况¶
地盤山鷄猶可像坎坎砰砰隨手長夜半髙樓沉(一作/客)¶
醉時萬里踏橋亂山響¶
　　　&KR0911;皷行　　　　　　　　　韋應物¶
<pb:KR4h0022_WYG_335-9a>¶
淮漢生雲暮慘澹廣陵城頭&KR0911;皷暗寒聲坎坎風動邉¶
忽似孤城萬里絶四望無人煙又似(集作/如)虜騎截遼水¶
胡馬不食仰朔天座中亦有燕趙士聞聲不語客心死¶
何况鰥孤火絶無晨炊獨婦夜泣官有期¶
　　　觀公孫大娘弟子舞劒器行(并/序)¶
　　　　　　　　　　　　　　　杜　甫¶
大厯二年十月十九日䕫府别駕元持公(集無/公字)宅見臨¶
潁李十二娘舞劒器壯其蔚跂(集作/跂)問其所師答余云¶
<pb:KR4h0022_WYG_335-9b>¶
(三字集/作曰余)公孫大娘弟子也開元三年(集作/載)余尚童稚記¶
於郾城觀公孫氏舞劒器渾脱瀏灕頓挫獨出冠時自¶
髙頭宜春梨園二教(集作/伎)坊内人洎外供奉舞女(集無/此二)¶
(字/)曉是舞者聖文神武皇帝初公孫一人而己玉貎錦¶
衣况余白首今兹弟子亦匪盛顔既辨其由來知波瀾¶
莫二撫事慷慨聊為劒器行往時吳人張旭善草書書¶
帖數嘗於鄴見(一作/鄞)縣見公孫大娘舞西河劒器自此¶
草書長進豪蕩感激即公孫可知矣¶
<pb:KR4h0022_WYG_335-10a>¶
　　既辨(集作/既辦)往時(集作/往日)¶
昔有佳人公孫氏一舞劒氣動四方觀者如山色沮喪¶
天地為之乆低昂㸌如羿射九日落矯如羣帝驂龍翔¶
末(集作/來)如雷霆收震怒罷如江海凝清光絳唇朱袖兩¶
寂寞晩(集作/况)有弟子傳芬芳臨潁美人在白帝妙舞此¶
曲神揚揚與余問答既有以感時撫事増惋傷先皇(集/作)¶
(帝/)侍女八千人公孫劒器初第一五十年間似反掌風¶
塵澒洞昏王室梨園弟子散如煙女樂餘姿映寒日金¶
<pb:KR4h0022_WYG_335-10b>¶
粟堆南木已拱瞿塘石城暮(集作/草)蕭瑟玳筵急管曲復¶
終樂極哀來月東出老夫不知其所往足繭荒山轉愁¶
疾¶
　　　拂舞歌詞　　　　　　　　李　賀¶
吳娥聲絶天空雲閒徘徊門外滿車馬亦湏生緑苔樽¶
有烏程酒勸君千萬夀全勝漢舞(集作/武)錦樓上曉望晴¶
空(集作/寒)飲花露東方日不破天光無老時丹成作蛇乗¶
白露千年重化玉井土(一作/龜)從蛇作土三千載吳堤春¶
<pb:KR4h0022_WYG_335-11a>¶
緑(集作/緑草)年年在背文(集作/有)八卦稱神仙邪鱗頑甲滑腥¶
涎¶
　　　霓裳羽衣舞歌答微之　　　白居易¶
我昔元和侍憲皇曽陪内宴宴昭陽千歌萬舞(集作/百武)不¶
可數就中最愛霓裳舞舞時寒食春風天玉鈎欄下香¶
案前案前舞者顔如玉不著人家(一作/間)俗衣服虹裳霞¶
帔步摇冠鈿瓔纍纍珮珊珊娉婷似不任羅綺顧聴樂¶
懸行復止磬簫筝笛遞相攙擊撤彈吹聲邐迤(凡法曲/之初衆)¶
<pb:KR4h0022_WYG_335-11b>¶
(樂不齊唯金石絲竹次第/發聲霓裳序初亦復如此)散序六奏未動衣陽臺宿雲¶
慵不飛(散序六遍無/拍故不舞)中序擘騞初入拍秋竹竿裂春氷¶
折(中序有拍/亦無拍序)飄然轉旋(去/聲)廻雪輕嫣然縱逸遊龍驚小¶
垂手後栁無力斜曳裾時雲欲生(四句皆霓裳/舞之初態)煙蛾歛¶
畧不勝態風袖低昻如有情上元㸃鬟招蕚緑王母揮¶
袂别飛瓊繁音急節十二遍跳珠撼玉何鏗錚(霓裳破/凡十二)¶
(遍始終集/作而終)翔鸞舞了却收翅唳鶴曲終長引聲(凡曲將/畢皆聲)¶
(促唯霓裳之/末長引一聲)當時乍見驚心目凝視諦聴殊未足一落¶
<pb:KR4h0022_WYG_335-12a>¶
人間八九年耳冷不曽聞此曲湓城但聴山魈語巴峽¶
唯聞杜䳌哭(予自江州司馬/轉忠州刺史)移領錢塘第二年始有心¶
情聞絲竹玲瓏箜篌謝好筝陳寵觱篥沈平笙清絃脆¶
管纎纎手教得霓裳一曲成(自玲瓏以下/皆杭之妓名)虚白亭前湖¶
水畔前後只曽三度按便除庶子抛却來聞道如今各¶
星散今年五月至蘇州朝鍾暮角催白頭貪㸔案牘常¶
侵夜不聴笙歌直到秋秋來無事多閒悶忽憶霓裳無¶
處問聞君部内多樂徒問有霓裳舞者無答云七州千¶
<pb:KR4h0022_WYG_335-12b>¶
萬户(集作七縣十萬户蓋指越州管内言之若問/論浙東觀察使所統七州則英華本為是)無人¶
知有霓裳舞唯寄長歌與我來題作霓裳羽衣譜四幅¶
花箋碧間紅霓裳實録在其中千姿萬狀分明見恰與¶
昭陽舞者同眼前髣髴覩形質昔者今朝想如一疑從¶
魂夣呼召來似著丹青圖寫出我愛霓裳君合知發於¶
歌引(集作/詠)形於詩君不見我歌云驚破霓裳羽衣曲(長/恨)¶
(歌/云)又不見我詩云曲愛霓裳未拍時(錢塘/詩云)由來能事皆¶
有主楊氏創聲君造譜(開元中西京節/度使楊敬述進)君言此舞難其¶
<pb:KR4h0022_WYG_335-13a>¶
(集作/得)人須得(集作/是)傾城可憐女吳妖小玉飛作煙(夫差/女小)¶
(玉死後形見於王其母抱之霏/微若烟霧散空文章元主頗畧)越艷西施化為土嬌花¶
巧笑乆寂寥娃館羅山(集作/苧蘿)空處所(苧蘿山西/施所居)如君所¶
言誠有是君試從容聴我語若求國色始翻傳但恐人¶
間廢此舞妍媸優劣寧相逺大都只在人擡舉李嬋(集/作)¶
(娟/)張態君莫嫌亦擬隨時且教取(娟態蘇/州伎名)¶
　　　胡旋女(天寳末康/居國來獻)　　　　　前　人¶
胡旋女胡旋女心應絃手應皷絃皷一聲䨇袖舉廻雪¶
<pb:KR4h0022_WYG_335-13b>¶
飄颻轉蓬舞左旋右轉不知疲千匝萬周無巳時人間¶
物類無可比奔車輪緩旋風遲曲終再拜謝天子天子¶
為之微啓齒胡旋女出康居徒勞東來萬里餘中原自¶
有胡旋者鬬妙争能爾不如天寳末年時欲變臣妾人¶
人學圓轉中有太真外禄山二人最是能胡旋梨花園¶
中册作妃金鷄障下養為兒禄山胡旋迷君眼兵過黄¶
河疑未反貴妃胡旋惑君心死棄馬嵬念更深從兹地¶
軸天維轉五十年來制不禁胡旋女莫空舞數唱此歌¶
<pb:KR4h0022_WYG_335-14a>¶
悟明主¶
　　　獨摇手　　　　　　　　　陳　陶¶
漢宫新鷰矜蛾眉春臺艷粧蓮一枝迎春侍宴瑶華池¶
游龍七盤嬌欲飛冶袖鸎鸞拂朝曦摩煙裊雪金碧遺¶
愁鴻連翾蠶曳絲颯還明珠掌中移仙人龍鳯雲雨吹¶
朝哀暮愁引啞吚鴛鴦翡翠承宴私南山一笑君無辭¶
仙娥泣月清露垂六宫燒燭愁風欷¶
　　　西川座上聽金五雲唱歌　　前　人¶
<pb:KR4h0022_WYG_335-14b>¶
蜀王殿上華筵開五雲歌從天上來滿堂羅綺悄無語¶
喉音止駐雲徘徊管絃金石還依轉不隨歌出靈和殿¶
白雲飄颻席上來貫珠歴歴聲中見舊様釵箆淺澹衣¶
元和梳洗青黛眉低叢小鬢膩䰀鬌(徒果切小貎/剪髪為鬌)碧牙¶
鏤掌山參差曲終暫起更衣過還向南行座頭坐低眉¶
欲語謝貴侯檀臉䨇䨇淚穿破自言本是宫中嬪武皇¶
改號承新恩中丞御史不足比(中丞御史皆當/時宫中歌者)水殿一¶
聲愁殺人武皇鑄鼎登真籙嬪御䝉恩免幽辱茂陵弓¶
<pb:KR4h0022_WYG_335-15a>¶
劒不得親嫁與卑官到西蜀卑官到官年未周堂衡禄¶
(此三字疑/有衍者)罷東西遊蜀江水急駐不得復此萍蓬二十¶
秋今朝得侍王侯宴不覺途中妾身賤願持巵酒更唱¶
歌歌是伊州第三遍唱著右丞征戍詞更聞閨月添相¶
思如今聲韻尚如在何况宫中年少時五雲處處可憐¶
許明朝道向褎中去須㬰宴罷各東西雨散雲飛莫知¶
處¶
　　　秦娘歌(并/序)　　　　　　　　劉禹錫¶
<pb:KR4h0022_WYG_335-15b>¶
秦娘本韋尚書家主謳者初尚書為吳郡得之命樂工¶
誨之琵琶使之歌且舞無幾何盡得其術居一二嵗携¶
之以歸京師京師多新聲善工於是又捐去故妓以新¶
聲度曲教之又盡其妙而秦娘名字往往見稱於貴遊¶
之間元和初尚書薨於東京秦娘出居民間乆之為蘄¶
州刺史張愻所得其後愻坐事謫居武陵郡愻卒秦娘¶
無所歸地荒且逺無有能知其容與藝者故日抱樂器¶
而哭其音燋殺以悲雒客聞之為歌其事以足于樂府¶
<pb:KR4h0022_WYG_335-16a>¶
云¶
秦娘家本閭門西門前緑水環金堤有時粧成好天氣¶
走上臯(集作/河)橋折花戲風流太守韋尚書路傍忽見停¶
隼旟斗量明珠鳥傳意紺幰迎入專城居長鬟如雲衣¶
似霧錦茵羅薦承輕步舞學驚鴻水榭春歌撩(集作/傳)上¶
客蘭堂暮從郎西入帝城中貴遊簮組香簾櫳低鬟緩¶
視抱明月纎指破撥生胡風繁華一旦有消歇題劒無¶
光履聲絶洛陽舊宅生草萊杜陵蕭蕭松栢哀粧奩蟲¶
<pb:KR4h0022_WYG_335-16b>¶
網厚如繭博山爐側傾寒灰蘄州刺史張公子白馬新¶
到銅駞里自言買笑輕(集作擲/一作直)黄金月墮雲中從此始¶
安知鵬鳥座隅飛寂寞旅魂招不歸秦嘉(集作/家)鏡有前¶
時結韓夀香銷故篋衣山城少人江水碧斷鴈哀猿風¶
雨夕朱絃已絶為知音雲鬢未秋私自惜舉目風煙非¶
舊時夣尋歸路多參差如何將此千行淚更洒湘江斑¶
竹枝¶
　文苑英華巻三百三十五¶
