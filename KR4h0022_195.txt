# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.176414
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百九十五
<pb:KR4h0022_WYG_195-1a>¶
欽定四庫全書¶
　文苑英華巻一百九十五　宋　李昉等　編¶
　樂府四¶
　　結客少年場八首　　行行且遊獵二首¶
　　門有車馬客四首　　對酒二十一首¶
　　前有一樽酒三首　　将進酒三首¶
　　勸酒六首　　　　　飲酒樂一首¶
　　　結客少年場行　　　　　　劉孝威¶
<pb:KR4h0022_WYG_195-1b>¶
少年本六郡遨遊遍五都挿腰銅匕首障日錦屠蘇鷙¶
(一作/鷲)羽装銀鏑犀膠飾象弧近發連雙兎髙彎落九烏¶
邊城多警急節使(一作/度)滿郊衢居延箭箙盡踈勒井泉¶
枯正䝉都䕶接何由憚險途千金募惡少一麾擒骨都¶
勇餘聊踘蹴戰罷暫(一作/戲)投壺昔為北方(一作/邊)将今成¶
(一作/為)南靣孤邦君行負弩縣令且前驅¶
　　　同前　　　　　　　　　　吳　均¶
結客少年歸翩翩駿馬肥報恩殺胡(一作/人)竟賢君賜錦¶
<pb:KR4h0022_WYG_195-2a>¶
衣握蘭登建禮拖玉入含暉顧㸔草𤣥者功名終自㣲¶
　　　同前　　　　　　　　　　庾　信¶
結客少年場春風路滿香歌撩(一作/嫌)李都尉果擲潘河¶
陽隔(一作/折)花遥勸酒就水更(一作/便)移床今年喜夫婿新¶
拜羽林郎定知劉碧玉偷嫁汝南王¶
　　　同前　　　　　　　　　　孔紹安¶
結客佩呉鈎横行度隴頭鴈在弓前落雲從陣後浮呉¶
師驚燧象燕(一作/火)将警奔牛轉蓬飛不息氷河結未流¶
<pb:KR4h0022_WYG_195-2b>¶
若使三邊定當封萬里侯¶
　　　同前　　　　　　　　　　虞世南¶
韓魏多竒節倜儻遺名利共矜然諾情(一作/心)各負縱横¶
意(一作/志)結交(一作/友)一言重相期千里至緑沉明月弦金¶
絡浮雲轡吹簫入呉市擊筑遊燕肆尋源愽望侯結客¶
逺相求少年懷一顧長驅背隴頭燄燄霜戈動耿耿虹¶
劔(一作/劔虹)浮風(一作/雲)起龍沙暗木落鴈門秋天山冬夏雪¶
交河南北流輕生殉(一作/狥)知己非是為身謀¶
<pb:KR4h0022_WYG_195-3a>¶
　　　同前　　　　　　　　　　盧照隣¶
長安重遊俠雒陽富才(一作/財)雄玉劔浮雲騎金鞭(一作/鞍)¶
明月弓鬬雞過渭北走馬向關東孫賔(乃趙妓事/一作臏非)遥見¶
侍(一作/待)郭解暗相通不受千金爵誰論萬里功将軍下¶
天上虜騎入雲中烽火夜似月兵氣曉成虹横行狥知¶
已負羽逺從(一作/征)戎龍旌昏朔霧鳥障巻胡風追奔瀚¶
海咽戰罷隂山空歸來謝天子何如馬上翁¶
　　　同前　　　　　　　　盧(一作/虞)羽客¶
<pb:KR4h0022_WYG_195-3b>¶
幽并俠少年金絡控連錢竊符方救趙擊筑正懷燕輕¶
生辭鳳闕揮袂上祁連陸離横寶劔出沒鶩(一作/驚)徂旃¶
䝉輪恒顧敵超乗揔(一作/忽)爭先摧枯逾百戰拓地逺三¶
千骨都魂已散樓蘭首復傳龍城含苦(一作宿/又作曉)霧瀚海¶
接(一作/隔)遥天歌吹金㣲返振旅玉門旋烽火今已息非¶
復照甘泉¶
　　　同前　　　　　　　　　　李　白¶
紫騮黄金曈稜稜摇緑騣(一作/鬉)平明相馳逐結客洛門¶
<pb:KR4h0022_WYG_195-4a>¶
東少年學劔術陵轢白猿公珠袍曳錦帶匕首挿呉鴻¶
由來萬夫勇挾此生(一作/英)雄風託交從劇孟買醉入新¶
豐笑盡一杯酒殺人都市中羞道易水寒徒(一作/從)令日¶
貫虹燕丹事不立虚沒秦帝宫舞陽死灰人安可與成¶
功¶
　　　行行且遊獵篇(一作遊行/且獵篇)　　劉孝威¶
之罘講射所上林娯獵場選徒驕楚客詔狩誇胡王䍐¶
車已戒道風鳥復啓行佽飛具矰繳材官命蹶張髙罝¶
<pb:KR4h0022_WYG_195-4b>¶
掩月兎勁矢射天狼蹠地不遑免(一作/逸)排虚豈反翔日¶
暮鈎陳轉風清鐃吹颺歸來宴平樂寕肯滯禽荒¶
　　　同前　　　　　　　　　　孟雲卿¶
少年多武力勇氣冠幽州何以縱心賞馬蹄春草頭遲¶
遲平原上狐兎奔林丘猛虎忽前遊俊鷹連下韝俯身¶
逐南北輕㨗固難儔所發無不中失之如我讐豈唯務¶
馳騁猗爾暮田疇殘殺無不痛古來良有由¶
　　　門有車馬客　　　　　　　何　遜¶
<pb:KR4h0022_WYG_195-5a>¶
門有車馬客言是故鄉來故鄉有書信縱横印檢開開¶
書㸔未極行客屢相識借問故鄉來潺湲淚不息上言¶
離别乆下言望應歸寸心将夜鵲相逐向南飛¶
　　　同前　　　　　　　　　　張正見¶
飛觀霞光起重門戒早(一作/平旦)開北闕髙輶至(一作/箱過)東方¶
千(一作/連)騎來紅塵揚翠轂赭汗染龍媒梢鞭聊静電接¶
眼漸(一作/軫暫)停雷桃花扶岸(一作夾院/又作夾徑)聚流水傍池廻非¶
關萬里客自是(一作/有)六竒才琴和朝翟(一作/雉)操酒泛夜¶
<pb:KR4h0022_WYG_195-5b>¶
光杯舞袖飄金谷歌聲繞鳳臺良時不再遇(一作/可再)騶御¶
欝相催安知太行道失路車輪摧¶
　　　同前　　　　　　　　　　虞世南¶
財雄(一作/陳遵)重交結戚里(一作/田蚡)擅豪華曲臺臨上路髙軒¶
(一作/門)抵狹斜赭汗千金(一作/里)馬繡軸(一作/轂)五香車白鶴¶
隨飛蓋朱鷺入鳴笳夏蓮開劔水春桃發綬花髙談辨¶
飛兎摛藻掘靈虵(一作輕裙染回/雲浮蟻泛流霞)逢恩出毛羽(一作借/羽翼)¶
失路委泥沙曖曖風煙晩路長歸騎遠日斜青𤨏第塵¶
<pb:KR4h0022_WYG_195-6a>¶
飛金谷苑危絃促柱奏巴渝遺簮堕珥觧羅襦如何守¶
直道飜使谷名愚¶
　　　同前　　　　　　　　　　李　白¶
門有車馬賔(一作/客)金鞍耀朱輪謂從雲(一作/丹)霄落乃是¶
故鄉親呼兒掃中堂坐客論悲辛對酒兩不飲停觴淚¶
盈巾歎我萬里遊飄飄三十春空談覇王畧紫綬不掛¶
身雄劔藏玉匣隂符生素塵廓落無所合流離湘水濵¶
借問宗黨間多為泉下人生苦百戰役死托萬鬼隣北¶
<pb:KR4h0022_WYG_195-6b>¶
風揚胡沙霾(一作/埋)翳周與秦大運且如此蒼穹寧匪仁¶
惻愴憶(一作/竟)何道存亡任天均(一作/大鈞)¶
　　　對酒　　　　　　　　　　范　雲¶
對酒心自足故人來共持方悦羅衿觧誰念髪成絲狥¶
性良為達求名本自欺逮君當歌日及我傾罇時¶
　　　同前　　　　　　　　　　張正見¶
當歌對玉酒匡坐酌金罍竹葉三清泛葡萄百味開風¶
移蘭氣入月逐桂香來獨有劉将阮忘情寄羽盃¶
<pb:KR4h0022_WYG_195-7a>¶
　　　同前　　　　　　　　　　岑敬之¶
色映臨池竹香浮滿砌蘭舒文泛玉盌漾蟻溢金盤簫¶
曲隨鸞易笳聲出塞難唯有将軍酒川上可除寒¶
　　　同前　　　　　　　　　　張　率¶
對酒誠可樂此酒復芳醇如華良可賞(一作/貴)似乳更堪¶
(一作/甘)珎何當留上客為寄掌(一作/夀屬)中人金罇清復滿玉¶
盤(一作/盌)亟來親誰能共遲暮對酒及(一作/惜)芳辰君歌尚¶
未罷却坐避梁塵¶
<pb:KR4h0022_WYG_195-7b>¶
　　　對酒歌　　　　　　　　　范　榮(樂府作/庾信)¶
春水望桃花春洲籍芳杜琴隨(一作/從)緑珠借酒就文君¶
取牽牛(一作/馬)向渭橋日曝山頭晡山簡接䍦倒王戎如¶
意舞箏鳴金谷園笛韻平陽塢人生一百年歡笑唯三¶
五何處覔錢刀求為洛陽賈(音/古)¶
　　　對酒(春園作/)　　　　　　　庾　信¶
數盃還已醉春風(一作/風雲)不復知唯有龍吟笛桓伊能獨¶
吹¶
<pb:KR4h0022_WYG_195-8a>¶
　　　同前(春園作/)　　　　　　　王　勃¶
投簮下山閣携酒對河梁狹水牽長鏡髙花送斷香繁¶
鶯歌似曲踈蝶舞成行自然催一醉非但閲年光¶
　　　同前(巴陵作/)　　　　　　　張　説¶
留侯封萬户園令夀千金本為成王業初由賦上林繁¶
華(一作/榮)安足恃霜露逓相尋鳥哭楚山外猿啼湘水隂¶
夣中城闕近天畔海雲深空對忘憂酌(一作/酒)離憂不去¶
心¶
<pb:KR4h0022_WYG_195-8b>¶
　　　同前　　　　　　　　　　崔國輔¶
行行日将夕荒村古塜無人跡䝉籠荆棘一鳥飛屢唱¶
提壺沽酒喫古人不逹酒不足遺恨精靈成(一作/傳)此曲¶
寄言世上(一作/當代)諸少年平生湏盡杯中緑¶
　　　同前(一作月/下獨酌)　　　　　　　李　白¶
花前(一作/下)一壺酒獨酌無相親舉杯邀明月對影成三¶
人月既不觧飲影徒随我身暫伴月将影行樂湏及春¶
我歌月徘徊我舞影凌亂醒時同交歡醉後各分散永¶
<pb:KR4h0022_WYG_195-9a>¶
結無情遊相期邈雲漢(一作碧/嵓畔)¶
　　此詩一百五十二卷重出今已削去注異同為一¶
　　作¶
　　　二(一作月/夜獨酌)¶
天若不愛酒酒星不在天地若不愛酒地應無酒(一作/醴)¶
泉天地既愛酒愛酒不愧天已聞清比聖復道濁如賢¶
聖賢既已飲何必求神仙三盃通大道一斗合自然但¶
得醉中趣勿為醒者傳¶
<pb:KR4h0022_WYG_195-9b>¶
　　　三(此詩見二百七十巻/)¶
　　　對酒示申屠學士　　　　　戴叔倫¶
三重江水萬重山山裏青春度日閒且向白雲求一醉¶
莫教愁夢到鄉關¶
　　　湘中對酒行　　　　　　　張　謂¶
夜坐不厭湖上月晝遊不厭湖上山眼前一罇又長滿¶
心中萬事如等閒主人有黍數百石濁醪數斗應不惜¶
即今相逢不盡歡别後相思復何益茱萸灣頭歸路賖¶
<pb:KR4h0022_WYG_195-10a>¶
願公且宿黄公家風光若此人不醉參差孤負東園花¶
　　　對酒曲　　　　　　　　　賈　至¶
春來酒味濃舉酒對春叢一酌千憂散三盃萬事空放¶
歌乗美景醉舞向春風寄語罇前客生涯任轉蓬¶
　　　二¶
梅發柳依依黄鸎歴亂飛當歌憐景色對酒惜芳菲曲¶
水浮花氣流風散舞衣通宵留暮雨上客莫言歸¶
　　　對酒　　　　　　　　　　王　建¶
<pb:KR4h0022_WYG_195-10b>¶
為病比來渾斷絶因(一作/縁)花不免却知聞從來樂(一作/事)¶
事關身少坐領春風只在君¶
　　　秋日對酒　　　　　　　　武元衡¶
行年過始衰秋至獨先悲事徃悸神魄感深滋涕洟百¶
憂紛在慮一醉兀無思寶琴拂塵匣清韻(作/音)凝朱絲幽¶
圃蕙蘭氣煙窻松桂姿我乏濟時畧仗節撫坤維山川¶
大兵後牢落空城池驚沙猶振野緑草生荒陂物變風¶
雨順人懷天地慈春耕俟(一作/事)秋戰戎馬去封陲波瀾¶
<pb:KR4h0022_WYG_195-11a>¶
暗超忽微雨亦磷緇客有自嵩潁重徴棲隱期丹訣學¶
仙晩白雲歸谷遲君恩不可報霜露繞南枝¶
　　　對酒　　　　　　　　　　白居易¶
莫上青雲去青雲足愛憎自賢誇智慧相軋鬬功能魚¶
爛縁吞餌蛾燋為撲燈不如飲美酒任性醉騰騰¶
　　　同前　　　　　　　　　　曹　鄴¶
愛酒知是癖難與性相捨未必獨醒人便是不飲者晩¶
歲無此物何由住田野¶
<pb:KR4h0022_WYG_195-11b>¶
　　　錢塘對酒曲　　　　　　　陳　陶¶
風天鴈悲西陵愁使君紅旗㺯濤頭東海神魚騎未得¶
江天大笑閒悠悠嵯峨呉山莫誇碧河陽經年一宵白¶
南州彩鳳為君生古獄愁蛇待恩澤三清羽童來何遲¶
十二玉樓蝴蝶飛炎荒翡翠九門去遼東白鶴舞歸期¶
(一作/家歸)鴟夷公子休悲悄六鰲如鏡天始老罇前事去月¶
團圓琥珀無情憶蘇小¶
　　　前有一罇酒(雜言/)　　　　　張正見¶
<pb:KR4h0022_WYG_195-12a>¶
前有一罇酒主人欲行夀今日合來坐者當令皆富且¶
夀欲令主人三萬歲終歲不知老為吏當髙遷賈市得¶
萬倍桑蠶當大得主人宜子孫¶
　　　前有罇酒行二首　　　　　　李　白¶
東(一作/春)風東(一作/忽非)來忽相過金罇渌酒生㣲波落花紛紛¶
稍覺多美人欲醉朱顔&KR0755;青軒桃李有(一作/能)幾何流光¶
欺人忽蹉跎君起舞日西(一作/将)夕當年意氣不肯惜(一/作)¶
(傾/)白髪如絲竟(一作白首/垂絲嘆)何益¶
<pb:KR4h0022_WYG_195-12b>¶
　　　二¶
琴奏龍門之緑桐玉壺美酒清若空催絃拂柱與君飲¶
眼白㸔杯顔色紅(一作㸔朱成/碧顔始紅)胡姬貌如花當爐笑春¶
風笑春風舞羅衣君今不醉欲安歸¶
　　　将進酒　　　　　　　　梁昭明太子¶
洛陽輕薄子長安遊俠兒宜城溢璖椀中山浮羽巵¶
　　　同前(一作惜空酒/)　　　　　　李　白¶
君不見黄河之水天上來奔流到海不復廻君不見髙¶
<pb:KR4h0022_WYG_195-13a>¶
堂明鏡悲白髮朝如青雲(一作/絲)暮成雪人生得意湏盡¶
歡莫使金罇空對月天生我材必有用(一作我身/必有材)千金¶
散盡還復來烹羊宰牛且為樂㑹湏一飲三百盃岑夫¶
子丹丘生将進酒杯(一作/君)莫停與君歌一曲請君為我¶
傾耳聽鐘鼎玉帛豈足貴(一作鐘皷饌/玉不足貴)但願長醉不復¶
(一作/用)醒古來賢聖皆死盡(一作聖賢/皆寂寥)惟有飲者留其名¶
陳王昔日(一作/時)宴平樂斗酒十千恣歡謔主人何用(一/作)¶
(為/)言少錢徑湏沽酒(一作/取)對君酌五花馬千金裘呼兒¶
<pb:KR4h0022_WYG_195-13b>¶
将出換美酒與爾同銷萬古愁¶
　　此詩三百三十六巻重出今已削去¶
　　　同前　　　　　　　　　　陳　陶¶
金樽莫倚青春健齷齪浮生如走電琴瑟盤傾從世珠¶
黄泥局㵼流年箭麻姑爪秃瞳子昏東皇肉角生魚鱗¶
靈鰲柱骨半枯朽驪龍徳悔(二字/疑)愁耕人周孔蓍龜乆¶
淪沒黄嵩(疑/)誰認賢愚骨兎苑詞才去不還蘭亭水石¶
空明月姮(一作/巫)娥弄簫香雨收江濵迸瑟魚龍愁靈芝¶
<pb:KR4h0022_WYG_195-14a>¶
九折楚蓮醉翾風一歎梁庭秋(一作/塵愁)醁亞蠻觥奉君夀¶
玉山三獻春紅透銀鴨金鵝言待誰隋家嶽瀆皇家有¶
珊瑚座上凌香雲鳳肪龍炙猩猩脣芝蘭此日不傾倒¶
南山白石皆賢人文康調笑麒麟起一曲飛龍夀天地¶
　　　山人勸酒　　　　　　　　李　白¶
蒼蒼雲松落落綺皓春風爾來為阿誰蝴蝶忽然滿芳¶
草秀眉霜雪顔桃李(一作桃/李貌)骨清髓緑(一作青/髓緑髪)長美好¶
稱是秦時避世人勸酒相歡不知老各守麋鹿志耻隨¶
<pb:KR4h0022_WYG_195-14b>¶
龍虎爭歘起安太子漢皇乃復驚顧謂戚夫人彼翁羽¶
翼成歸來商山下汎若雲無情舉觴酧巢由洗耳何太¶
(一作/獨)清浩歌望嵩嶽意氣遥相傾¶
　　　相勸酒　　　　　　　　　李　賀¶
羲和騁六轡晝夜(一作/夕)不曽閒彈鳥崦嵫石扶馬蟠桃¶
鞭蓐收既斷翠柳青帝更(一作/又)造紅蘭堯舜至今萬萬¶
歲數子将為傾蓋間青錢白璧買無端丈夫快志(一作/意)¶
方為歡臛&KR1010;臛熊何足言㑹湏鍾飲北海箕踞南山歌¶
<pb:KR4h0022_WYG_195-15a>¶
滛滛管愔愔横波好送(一作/别)雕題金人生得意且如此¶
何用强知元化心相勸酒終無醉伏願陛下鴻名絲(一/作)¶
(終/)不歇子孫綿如石上葛東(一作/來)洛(一無/此字)長安車軿軿¶
中有梁冀舊宅石崇故園¶
　　　勸酒　　　　　　　　　　李敬方¶
不向花前醉花應解笑人只憂連夜雨又過一年春日¶
日無窮事區區有限身若非盃酒裏何以寄天真¶
　　　同前　　　　　　　　　　聶夷中¶
<pb:KR4h0022_WYG_195-15b>¶
白日無定影清江無定波人無百年夀百年復如何堂¶
上陳美酒堂下列笙歌與君入醉鄉醉鄉樂天和歲歲¶
松栢茂日日丘陵多君㸔終南山萬古青峩峩¶
　　　二¶
㶚上送行客聽唱行客歌適來橋下水已作渭川波人¶
間榮樂少四海别離多但恐别離淚自成苦水河勸爾¶
一杯酒所贈無餘多¶
　　　飲酒樂　　　　　　　　　前　人¶
<pb:KR4h0022_WYG_195-16a>¶
日月似有事一夜行一周草木猶湏老人生得無愁一¶
愁解百結再飲破百憂白髪欺貧賤不入醉人頭我願¶
西江(集作/東海)水盡向杯中流安得阮歩兵同入醉鄉遊¶
　¶
　¶
　¶
　¶
　¶
<pb:KR4h0022_WYG_195-16b>¶
　¶
　¶
　¶
　¶
　¶
　¶
　¶
　文苑英華巻一百九十五¶
