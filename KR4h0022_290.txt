# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.657149
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百九十
<pb:KR4h0022_WYG_290-1a>¶
欽定四庫全書¶
　文苑英華巻二百九十　　宋　李昉等　編¶
　行邁二¶
　　薛稷一首　　　　　李乂一首¶
　　崔湜四首　　　　　杜審言四首¶
　　宋之問十九首　　　張說九首¶
　　蘇頲六首　　　　　冦泚一首¶
　　韋述一首¶
<pb:KR4h0022_WYG_290-1b>¶
　　　還京陜西十里作　　　　　薛　稷¶
驅車越陜郊北顧臨大河隔河望鄉邑秋風水増波西¶
登咸陽途日暮憂思多傅巖既紆鬱首山亦嵯峨操築¶
無昔老採薇有遺歌客遊節回換人生能幾何¶
　　　次蘇州　　　　　　　　　李　乂¶
洛渚問吳潮吳門想洛橋夕煙楊栁岸春水木蘭橈城¶
邑南樓近星辰北斗遙無因生羽翼輕舉託還飈¶
　　　景雲二年(唐書作景/龍二年)余自門下平章事削階授¶
<pb:KR4h0022_WYG_290-2a>¶
　　　　江州員外司馬尋拜襄州刺史春日赴襄陽¶
　　　　途中言志　　　　　　　崔　湜¶
余夲燕趙人秉心愚且直羣籍備所見孤貞毎自飭狥¶
禄期代耕受任亦量力幸逢休明時朝野兩薦推一朝¶
趨金門十載奉瑤墀入掌遷固筆出參枚馬詞吏部既¶
三踐中書亦五朞進無負鼎說退慙補衮詩常恐嬰悔¶
吝不得少酬私嗷嗷路傍子訥(疑/)謗紛無已上動明主¶
疑下貽大臣恥毫髪顧無累氷壺貎(疑/)自恃天道何期¶
<pb:KR4h0022_WYG_290-2b>¶
平幽寃終見明始佐廬陵(疑/)郡尋牧襄陽城彤幃荷新¶
寵朱黻䝉舊榮力薄慙任重恩深知命輕飭徒留前路¶
行子悲且慕猶聞長樂鐘尚辨青門樹慈親不忍訣昆¶
弟黙相顧去去勿重陳川長日云暮¶
　　　至桃林塞作　　　　　　　前　人¶
去國未千里離家已再旬丹心恒戀闕白首更辭親懐¶
璧常貽訓捐金詎得隣抱寃非忤物罹謗豈尤人不濫¶
辭終辨無瑕理竟申黻還中省舊符與外臺新塞上同¶
<pb:KR4h0022_WYG_290-3a>¶
遷客江潭異逐臣淚垂非属峴腸斷固由秦歳月行遒¶
盡山川難重陳始知亭伯去還是拙謀身¶
　　　襄陽作　　　　　　　　　前　人¶
廟堂初解印郡邸忽腰章按節廵河右鳴騶入漢陽城¶
臨南峴出樹繞北津長好學風猶扇誇才俗未忘江山¶
距七澤煙雨接三湘蛟浦荷菱浄魚舟橘柚香醉中求¶
習氏夢裏憶襄王宅壊仍思鳯碑存更憶羊下車慙政¶
美閉閣幸時康多謝征南術于今尚不亡¶
<pb:KR4h0022_WYG_290-3b>¶
　　　襄城即事　　　　　　　　前　人¶
子牟懐魏闕元凱滯襄城冠葢仍為里池臺尚識名山¶
光晴後緑江色晩來清借問東流水何時到玉京¶
　　　旅寓安南　　　　　　　　杜審言¶
交趾殊風候寒遲暖復催仲冬山菓熟正月野花開積¶
雨生昏霧輕霜下震雷故鄉踰萬里客思倍從來¶
　　　度石門山　　　　　　　　前　人¶
石門千仭斷迸水落遥空道束懸巖半橋欹絶澗中仰¶
<pb:KR4h0022_WYG_290-4a>¶
攀人屢息直下騎纔通泥擁奔蛇徑雲霾伏獸叢星𨇠¶
牛斗北地胍象牙東開塞隨行變高深觸望同江聲連¶
驟雨日氣抱殘虹未改未明律先含白露風堅貞所不¶
憚險澁諒難窮有異登臨賞徒為造化功¶
　　巖半(集作/崖半)所不憚(所集/作深)¶
　　　經行嵐州　　　　　　　　前　人¶
北地春光晩邉城風氣寒徃來花不發新舊雪仍殘水¶
作琴中聽山疑畫裏看自驚牽逺役難險促征鞍¶
<pb:KR4h0022_WYG_290-4b>¶
　　　發湘江　　　　　　　　　前　人¶
他日林亭非舊遊今春花鳥作邉愁自憐京國人南竄¶
不似湘江水北流¶
　　　黄梅臨江驛(見二百/九十巻)　　　　宋之問¶
　　　蚤發大庾嶺　　　　　　　前　人¶
晨躋大庾險驛鞍馳復息霧露晝未開浩塗不可測嵥¶
起華夷界信為造化力歇鞍問徒旅鄉關在西北出門¶
怨别家登嶺恨辭國自惟朂忠孝斯罪懵所得皇明頗¶
<pb:KR4h0022_WYG_290-5a>¶
照洗廷議日紛惑兄弟逺淪居妻子成異域羽翮傷已¶
毁童幼憐未識踟蹰戀北顧亭午晞霽色春暖隂梅花¶
瘴回陽烏翼含沙縁澗聚吻草依林植適蠻悲疾首懐¶
鞏淚霑臆感謝鴛鷺朝勤修魑魅職生還儻非逺誓擬¶
酬恩德¶
　　　自洪府舟行直書其事　　　前　人¶
仲春辭國門畏塗横萬里越淮乘楚嶂造江泛呉汜嚴¶
程無休隟日夜渉風水昔聞垂堂言將誡千金子問余¶
<pb:KR4h0022_WYG_290-5b>¶
何竒剥遷竄極炎鄙揆已道徳餘幼聞虚白㫖貴身賤¶
外物抗跡逺塵軌朝遊伊水湄夕卧箕山趾妙年拙自¶
晦皎潔弄文史謬辱紫泥書揮翰青雲裏事徃毎増傷¶
寵來常誓止銘骨懐林丘逆鱗讓金紫安位釁潜構退¶
耕祸猶起栖巖實吾䇿觸藩誠内恥濟濟同時人台庭¶
鳴劔履思以卑自衛兀坐去沉滓迨兹理已極竊位申¶
知己羣議負宿心獲戾光華始黄金忽銷鑠素業悉淪¶
毁浩歎誣平生何獨戀枌梓浦樹浮鬱鬱臯庭覆靡靡¶
<pb:KR4h0022_WYG_290-6a>¶
百越去魂斷九疑望心死未盡匡阜遊逺欣羅浮美周¶
旋夲師訓佩服無心理異國多靈仙幽探忘年祀敝廬¶
嵩山下空谷茂蘭芷悠悠南溟逺採掇長已矣¶
　　　自湘源至潭州衡山縣　　　前　人¶
浮湘㳂迅湍逗浦疑逺盼漸見江勢濶行嗟水流慢赤¶
岸雜雲霞緑竹縁溪澗向背羣山轉應接良景晏沓嶂¶
連夜猿平沙覆陽鴈紛吾望闕客歸橈速已慣中道方¶
泝洄遲念自兹撰頼忻衡陽美持以蠲憂患¶
<pb:KR4h0022_WYG_290-6b>¶
　　　蚤發韶州　　　　　　　　前　人¶
炎徼行應盡回瞻鄉路遥珠崖天外郡銅柱海南標日¶
夜晴明少冬春霧雨饒身經火山熱顔入瘴江銷觸影¶
含沙怒逄人毒草摇露濃看莽濕風颺(集作/颶)覺船飄直¶
禦魑将魅寧論鴟與鴞虞翻思報國許靖願歸朝緑樹¶
秦京道青雲洛水橋故園常在目魂去不須招¶
　　　發藤州　　　　　　　　　前　人¶
朝夕苦遄征孤魂長自驚沉舟依雁泊投舘聽猿鳴石¶
<pb:KR4h0022_WYG_290-7a>¶
髪縁溪蔓林衣拂地輕雲峰刻不似苔壁畫難成露裛¶
千花氣泉和萬籟聲攀幽紅處歇躋險緑中行戀結芝¶
蘭砌悲纒松栢塋丹心江北死白髪嶺南生魑魅天邉¶
國窮愁海外情勞歌意無限今日為誰明¶
　　　發端州初入西江　　　　　前　人¶
問我將何去清晨泝越溪翠㣲懸宿雨丹壑飲晴霓樹¶
影捎雲密藤輪覆水低潮回出浦駛洲轉望鄉迷人意¶
長懐北車行日向西破顔看鵲喜拭淚聽猿啼骨肉初¶
<pb:KR4h0022_WYG_290-7b>¶
分愛親朋忽解携路遥魂欲斷身辱理能齊疇日三山¶
意于兹萬緒暌金陵有仙舘即事尋丹梯¶
　　　初宿淮口　　　　　　　　前　人¶
孤舟汴河水去國情無已晩泊投楚鄉明月清淮裏汴¶
河東瀉路窮兹洛陽西顧日増悲夜聞楚歌思欲斷(集/作)¶
(欲/絶)況值(集作/況復)淮南木落時¶
　　　晩泊湘江　　　　　　　　前　人¶
五嶺恓惶客三湘顦顇顔況復秋雨霽表裏見衡山路¶
<pb:KR4h0022_WYG_290-8a>¶
逐江南轉心依鴈北還唯餘望鄉淚更染竹成斑¶
　　江南(集作/鵬南)¶
　　　度大庾嶺　　　　　　　　前　人¶
度嶺方辭國停軺一望家魂隨南翥鳥淚盡北枝花山¶
雨初含霽江雲欲變霞但令歸有日不敢恨長沙¶
　　　過蠻洞　　　　　　　　　前　人¶
越嶺千重合蠻溪十里斜竹迷樵子徑萍匝釣人家林¶
暗交楓葉園香覆橘花誰憐在荒外孤賞足雲霞¶
<pb:KR4h0022_WYG_290-8b>¶
　　　下桂江縣黎壁　　　　　　前　人¶
放溜覿前溆連山紛上干江回雲壁轉天少霧峰攅吼¶
沬跳急浪合流環峻灘欹離出漩劃繞繚避渦盤舟子¶
怯桂水最云斯路難吾死抱忠信吟嘯自閒安旦别已¶
千載夜愁勞萬端企予見外月委曲破林巒潭曠竹煙¶
盡洲香橘露團豈傲夙所好對之與俱歡思君罷琴酌¶
泣此夜漫漫¶
　　　始安秋日　　　　　　　　前　人¶
<pb:KR4h0022_WYG_290-9a>¶
桂林風景異秋似洛陽春晩霽江天好分明愁殺人巻¶
雲山&KR2034;&KR2034;碎石水磷磷世業事黄老妙年孤隠淪歸歟¶
卧滄海何物貴吾身¶
　　　經梧州　　　　　　　　　前　人¶
南國無霜霰連年見物華青林換暗葉紅蘂續開花春¶
去聞山鳥秋來見海槎流芳雖可恱㑹自泣長沙¶
　　　蚤發始興江口至靈長村　　前　人¶
候曉踰閩障乗春望越臺宿雲鵬際落殘月蚌中開薜¶
<pb:KR4h0022_WYG_290-9b>¶
荔摇青氣桄榔翳碧苔桂香多露裛石響細泉回抱葉¶
𤣥猿嘯銜花翡翠來南中雖可悦北思日悠哉鬒髪俄¶
成素丹心已作灰何當首歸路行剪故園萊¶
　　　下桂江龍目灘二首　　　　前　人¶
停午出灘險輕舟容曵前峯攅入雲樹崖噴落江泉巨¶
石潜山恠深篁隠洞仙鳥遊溪寂寂猿嘯嶺姢姢揮袂¶
日凡㡬我行途已千暝投蒼梧郡愁枕白雲眠¶
　　　二¶
<pb:KR4h0022_WYG_290-10a>¶
傳聞峽山好旭日棹前沂雨色摇丹嶂泉聲聒翠㣲兩¶
巖天作帶萬壑樹披衣秋橘迎霜序春藤礙日輝翳潭¶
花似織縁嶺竹成圍寂歴還沙浦葱蘢轉石圻露餘江¶
未熱風落瘴初晞猿飲排虚上禽驚略水飛榜童夷唱¶
合樵女越吟歸良候斯為美邉愁自有違誰憐望鄉國¶
流涕失芳菲¶
　　　入瀧州江　　　　　　　　前　人¶
孤舟泛盈盈江流日縱横夜雜蛟螭寝晨披瘴癘行潭¶
<pb:KR4h0022_WYG_290-10b>¶
蒸水沬起山熱火雲生猿躩時能嘯鳶飛莫敢鳴海窮¶
南徼盡鄉逺北魂驚泣向文身國悲看鑿齒氓地偏多¶
育蠱風惡好相鯨余夲巖栖客悠哉慕玉京厚恩常願¶
答薄宦不祈成違隠乖求志披荒為近名鏡愁𤣥髪改¶
心負紫芝榮運啓中興立時逢外域清秪應保忠信延¶
促付神明¶
　　　望鄉絶句(前篇題/作漢江)見二百六十二巻¶
　　　　　　　　　　　　　　　宋之問¶
<pb:KR4h0022_WYG_290-11a>¶
　　　蜀道後期　　　　　　　　張　説¶
客心爭日月來徃預期程秋風不相待先至洛陽城¶
　　以下九篇並見集本¶
　　　喜度嶺　　　　　　　　　前　人¶
東漢興唐厯南河復禹謀寜知瘴癘地生入帝皇州雷¶
雨蘇蟲蟄春陽放鷽鳩洄沿炎海畔登降閩山陬嶺路¶
分中夏川源得上流見花便獨笑看草即忘憂自始居¶
重譯天星已再周鄉關絶歸望親戚不相求棄杖枯還¶
<pb:KR4h0022_WYG_290-11b>¶
植窮鱗涸更浮道消黄鶴去運啓白駒留江妾晨炊黍¶
津童夜櫂舟盛明良可遇莫後洛城遊¶
　　　至尉氏　　　　　　　　　前　人¶
夕次阮公臺嘯歌臨爽塏高名安足頼故物今皆改吾¶
兄昔兹邑遺愛稱良宰桑中雉未飛屋上烏猶在塗逢¶
舊甿吏城有同寮宷望塵逺見迎拂館來欣待兹惠留¶
千室友于存四海始知魯衛間優劣想懸倍¶
　　　過蜀道山¶
<pb:KR4h0022_WYG_290-12a>¶
我行春三月山中百花開披林入峭蒨攀磴陟崔嵬白¶
雲半峯起清江出峽來誰知高深意緬邈心悠哉¶
　　　再使蜀道　　　　　　　　前　人¶
眇眇葭萌道蒼蒼褒斜谷煙壑爭晦深雲山共重復古¶
來風塵子同眩望鄉目芸閣有儒生軺車倦馳逐青春¶
客岷嶺白露摇江服歳月鎮覉孤山川俄反覆魚遊戀¶
深水鳥遊戀喬木如何别親愛坐去文章國蟋蟀鳴户¶
庭蠨蛸網琴筑¶
<pb:KR4h0022_WYG_290-12b>¶
　　　下江南䕫州　　　　　　　前　人¶
天明江霧歇洲浦棹歌來淥水逶迤去青山相向開城¶
臨蜀帝祀雲接楚王臺舊知巫山上遊子共徘徊¶
　　　深渡驛(見二百九/十七巻)¶
　　　襄陽路逢寒食　　　　　　前　人¶
去年寒食洞庭波今年寒食襄陽路不辭著處尋山水¶
秪畏還家落春暮¶
　　　廵邉在河北作¶
<pb:KR4h0022_WYG_290-13a>¶
去年六月西河西今年六月北河北沙場磧路何為爾¶
重義輕生知許國人生在世能㡬時壮年征戰髪如絲¶
㑹待安邉報明主作頌封山也未遲¶
　　　興州山行　　　　　　　　蘇　頲¶
危途曉未分驅馬傍江濆滴滴泫花露㣲㣲出岫雲松¶
梢半吐月蘿翳漸移曛旅客腸應斷吟猿更使聞¶
　　　曉發興州入陳平路　　　　前　人¶
旌節指巴岷年年行且廵暮來青嶂宿朝去緑江春魚¶
<pb:KR4h0022_WYG_290-13b>¶
貫梁縁馬猿奔樹息人邑祠猶是漢溪道即名陳舊史¶
饒遷讁恒情厭苦辛寧知報恩者天子一忠臣¶
　　行且巡(行集/作按)¶
　　　曉發方騫驛　　　　　　　前　人¶
傳置逺山蹊龍鍾蹴澗泥片隂長作雨㣲照已生霓鬢¶
髪愁氛換心情險路迷方知向蜀老偏識子規啼¶
　　　經三泉路作　　　　　　　前　人¶
三月松花作春行日漸賖竹妨山鳥路藤蔓野人家透¶
<pb:KR4h0022_WYG_290-14a>¶
石飛梁下尋雲絶磴斜此中誰與樂揮涕語年華¶
　　　曉濟膠川南入密界　　　　前　人¶
飲馬膠川上傍膠南趣密林遥鳥飛遲雲去晴山出落¶
暉隠桑柘秋原被花實慘然遊子寒風露将蕭瑟¶
　　　夜發三泉即事　　　　　　前　人¶
暗發三泉山窮秋聽騷屑北林夜鳴雨南望曉成雪秪¶
詠北風凉詎知南土熱沙溪忽沸渭石道乍明滅宛若¶
銀磧横復如瑶臺結指程則所戀遇虞不遑歇重纊濡¶
<pb:KR4h0022_WYG_290-14b>¶
莫解懸旌凍猶揭下奔泥棧榰上覯雲梯設摶頰羸馬¶
頓回眸惴人跌憧憧徃復還心注恩腴切冉冉年将病¶
力困衰怠竭天彭信方隅地勢誠斗絶忝曵尚書履叨¶
兼使臣節京坻有歳饒亭障無邉孽歸奏丹墀左騫能¶
俟來悊¶
　　　度塗山　　　　　　　　　㓂　泚¶
小年弄文墨不識戎旅難一朝事鞞鼓䇿馬度塗山塗¶
山横地軸萬里留荒服悠悠征斾逺騑驂一何速流月¶
<pb:KR4h0022_WYG_290-15a>¶
揮金戈驚風折寒木行聞漢飛将還向臯蘭宿¶
　　　晩度伊水　　　　　　　　韋　述¶
悠悠渉伊水伊水清見石是時春向深兩岸草如積迢¶
逓望洲嶼逶迤亘津陌新樹落踈紅遥原上新碧廻瞻¶
洛陽逺遽有長江隔煙霧猶辨家風塵已為客登陟(詩/選)¶
(作/渉)多異趣徃來見行役雲起蚤已昏鳥飛日将夕光隂¶
逝不借超然慕疇昔逺遊亦何為歸來存竹帛¶
　¶
<pb:KR4h0022_WYG_290-15b>¶
　¶
　¶
　¶
　¶
　¶
　¶
　¶
　文苑英華巻二百九十¶
