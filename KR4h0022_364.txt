# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:47.827524
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百六十四
<pb:KR4h0022_WYG_364-1a>¶
欽定四庫全書¶
　文苑英華巻三百六十四　宋　李昉等　編¶
　辯論二¶
　　設漁者對智伯瑶一首　復吾子松說一首¶
　　夀顔子辯一首　　　　私辯一首¶
　　華心一首　　　　　　塞廢井文一首¶
　　祀竈解一首　　　　　春秋决疑十篇¶
　　　設漁者對智伯瑶(集無/此字)　　　柳宗元¶
<pb:KR4h0022_WYG_364-1b>¶
智氏既滅范中行志益大合韓魏圍趙水晉陽智伯瑶¶
乗舟以臨趙且又徃來觀水之所自務速取焉群漁者¶
有一人坐漁智伯恠而(集作/之)問焉曰若漁幾何曰臣始¶
漁于河中漁于海今主大兹水臣是以來曰若之漁何¶
如曰臣㓜而好漁始臣之漁于河有魦鱮鱣鰋者不能¶
自食以好臣之餌日收者百焉臣以為小去而之龍門¶
之下伺大鮪焉夫鮪之來也從魴鯉數萬垂涎流沫後¶
者得食焉然其饑也亦返吞其後愈肆其力逆流而上¶
<pb:KR4h0022_WYG_364-2a>¶
慕為螭龍及夫抵大石亂飛濤折鰭秃翼顛倒頓踣順¶
流而下宛委冒懵環坻溆而不能出嚮之從魚之大者¶
幸而啄食之臣亦徒手得焉猶以為小聞古之漁有任¶
公子者其得益大于是去而之海上北浮于碣石求大¶
鯨焉臣之具未及施見大鯨驅群鮫逐肥魚于渤海之¶
尾震動大海簸掉巨島一啜而食若舟者數十勇而未¶
已貪而不能止北蹙于碣石槁焉嚮之為食者反相與¶
食之臣亦徒手得之(集作/焉)猶以為小聞古之漁有太公¶
<pb:KR4h0022_WYG_364-2b>¶
者其得益大釣而得文王于是捨而來智伯曰今若遇¶
我也如何漁者曰嚮者臣已言其端矣始晉之侈家若¶
欒氏祁氏郤氏羊舌氏以十數不能自保以貪晉國之¶
利而不見其害主之家與五卿嘗裂而食之矣是無異¶
魦鱮鱣鰋也腦流骨腐于主之故鼎可以懲矣然而猶¶
不肯寤又有大者焉若范氏中行氏貪人之土田侵人¶
之勢力慕為諸侯而不見其害主與三卿又裂而食之¶
矣脱其鱗鱠其肉刳其腸㫁其首而棄之鯤鮞遺育莫¶
<pb:KR4h0022_WYG_364-3a>¶
不備爼豆是無異夫大鮪也可以懲矣然而猶不肯寤¶
又有大者焉吞范中行以益其肥猶以為不足力愈大¶
而求魚愈無饜驅韓魏以為羣鮫以逐趙之肥魚而不¶
見其害貪肥之勢将不止于趙臣見韓魏懼其将及也¶
亦幸主之蹙于晉陽其目動矣而主乃慠然以為咸在¶
机爼之上方磨其舌抑臣有恐焉今輔果舎族而退不¶
肯同禍叚規怨深(集作/深怨)而造謀主之不寤臣恐主為大¶
鯨首解于邯郸鬛摧于安邑胷披于上黨尾斷于中山¶
<pb:KR4h0022_WYG_364-3b>¶
之外而腸流于大陸為鱻藁以充三家子孫之腹臣所¶
以大懼不然主之勇力強大于文王何有智伯不悦然¶
終以不寤于是韓魏與趙合滅智氏其地三分¶
　　　復吾子松說¶
子之疑木膚有恠文與人之賢不肖夀夭貴賤果氣之¶
寓歟為物者裁而為之歟余固以為寓也子不見夫雲¶
之始作乎勃怒衝涌擊石薄木而肆乎空中偃然為人¶
拳然為禽敷舒為林麓嵑&KR2083;為宮室誰其傳(文粹/作摶)而斵¶
<pb:KR4h0022_WYG_364-4a>¶
之者風出洞窟流離百物經清觸濁呼召竅宂與夫草¶
木之儷偶紛羅雕葩剡芒臭朽馨香采色之赤碧白黄¶
皆寓也無裁而為者又何獨疑兹膚之竒詭與人之賢¶
不肖夀夭貴賤参差不齊者哉是固無情不足窮也然¶
有可恨者人或權褒貶黜陟為天子求士者皆學于聖¶
人之道皆又以仁義為的皆曰我知人我知人披辭窺¶
貎逐其聲而覈其所蹈者以升而降其所升恒多䝉瞀¶
禍賊僻邪罔人以自利者其所降率恒多清明沖淳不¶
<pb:KR4h0022_WYG_364-4b>¶
為害者彼非無情物也非不欲得其升降也然猶反戾¶
若此逾千百年乃一二人幸不出于此者徴之猶無以¶
為告今子不是病而木膚之問為物者有無之疑子胡¶
横訊過詰擾擾焉如此哉¶
　　　夀顔子辯　　　　　　　　皇甫湜¶
土與水火風雜為千品萬殊大凢太虗之中形而有者¶
皆主于土揮而動者皆主于風液而通者皆主于水躍¶
而養者皆主于火天地之與稊米醯雞之與(集作/于)應龍¶
<pb:KR4h0022_WYG_364-5a>¶
雖殊大小必質四者具四者之性然後為一物動焉不¶
動焉抑四者能為質不能為知者也(集作動焉四不動/焉四者能質不能)¶
(知/)有虚而靈者合焉以為物知凡四者之合而有也而¶
(一無/此字)合乎是為知若角若鱗若飛若走舉為其属不合¶
乎是為無知若草若木若金若石舉為其属最靈者人¶
人之中知為心心之知為神人之生也質乎土風水火¶
而心乎知(集作/主)其于死也氣旋乎(集作/于)虚而反于土風¶
水火之性各旋其所質固化而無矣若心之知則未知¶
<pb:KR4h0022_WYG_364-5b>¶
其處焉而人見其質之化也謂知亦從而亡豈不過(集/作)¶
(愚/)甚矣哉彼繇心所以知者虚而靈其不可為無也較¶
然矣(三字集/作如)其質也游冥而化遷者乎(集作/也)夫心猶水¶
也水清則撓而不濁濁則不清(集作撓而濁者/不存存則不清)心猶鏡¶
也鏡明則塵埃不止止則不明聖與愚受于(一作/乎)初一¶
也聖人瑩其心而濶于(集作/窒其)誘是以能照天下之理故¶
其心清而定愚者負其心而薄于外是以閉天下之理¶
故其心塵而結清而定者離其質也玲瓏乎(集作/兮)太虚¶
<pb:KR4h0022_WYG_364-6a>¶
之中動而合則為文王仲尼止而安則必終始(集作/始終)天¶
地塵而結者離其質也狂攘乎(集作/兮)太虚之中轉而合¶
乎(集作/于)有則為禽為獸其于人也為愚為凡于草木者¶
無所不為矣雖欲少安得乎(集作安/得于理)推是而言則彭祖¶
為夭而顔子為夀盗跖為殺而比干為終¶
　　　私辯　　　　　　　　　　牛僧孺¶
近古之人所謂私者為(文粹/作謂)茍萃(一作/牟)于利茍處于逸¶
茍潤其屋者也僧孺以為斯皆小人之私非聖人之私¶
<pb:KR4h0022_WYG_364-6b>¶
也夫聖賢無私而不自知其私也何者必公其身而私¶
(一作/以利)于人是不私一身而使天下私之(一作/之私)也胡以言¶
之夫嬰兒見保傅之母則咤然而識非有知而親之利¶
其乳而私之也櫪馬見厮養之夫則奮然而嘶非有知¶
而親之利其芻粟而私之也夫天下之人非復乳孩櫪¶
馬之愚也茍有公其身而利之者孰不利而私之乎故¶
賢君良相必私天下而公其身故天下之人皆私而親¶
之暗君愚臣必公天下而私其身故天下之人皆公而¶
<pb:KR4h0022_WYG_364-7a>¶
踈之人踈之者多故天下任其亡也親之者多故天下¶
欲其昌也(二十四字文粹作踈之者多/天下欲其昌也難矣恐非)昔大禹之手足¶
胼胝是公其身于理水也咎繇之謩明弼諧是公其身¶
于規諫也傅說之對揚王庭是公其身于輔佐也周公¶
之吐握勤儉(文粹/作拳)是公其身于禮賢也宣父之作春秋¶
刪詩書是公其身于垂教也故有夏之人思大禹之功¶
有虞之人思臯陶之直有殷之人思傅説之政有周之¶
人思周公之勤有道之人思宣父之教或開國之尊其¶
<pb:KR4h0022_WYG_364-7b>¶
嗣(一作祠/又作道)而私之或建祠崇(文粹/作飾)其像而私之至于殷¶
辛之聚財鹿臺是以(一作/私)天下之利私于已也故天下¶
公而踈之秦始皇之廢棄諸侯是以天下之爵私于身¶
也故天下亦公而踈之故武王公天下之財而散之而¶
天下之兆庶皆私而親之高皇帝公天下之爵而封之¶
而天下之英雄亦皆私而親之是以自私者人公而亡¶
也自公者人私而昌也夫聖賢非必公其身私在其中¶
不得不公也天下非必私于一人公在其中不得不私¶
<pb:KR4h0022_WYG_364-8a>¶
也余謂亡國之君亡家之臣亡身之人俱不得私之道¶
也非聖賢之無私也¶
　　　華心　　　　　　　　　　陳　黯¶
大中初年大梁連帥范陽公得大食國人李彦昇薦于¶
闕下天子詔春司考其才二年以進士第名顯然常所¶
賔貢者不得擬或曰梁大都也帥碩賢也受命于華君¶
仰禄于華民其薦人也則求于夷豈華不足稱也耶夷¶
入獨可用也耶吾終有惑于帥也曰帥真薦才而不私¶
<pb:KR4h0022_WYG_364-8b>¶
其人也茍以地言之則有華夷也以教言之有華夷乎¶
夫華夷者辯在乎心辯(一作/夫)心在察其趣嚮有生于中¶
州而行戾乎禮義是形華而心夷也生于夷(一作/外)域而¶
行合乎禮義是形夷而心華也若盧綰少卿之叛亡其¶
夷人乎金日磾之忠赤其華人乎由是觀之皆任其趨¶
嚮耳今彦昇也來從海外能以道祈知于帥帥故異而¶
薦之以激夫戎狄俾日月所燭皆歸于文明之化蓋華¶
其心而不以其地也而又夷焉作華心¶
<pb:KR4h0022_WYG_364-9a>¶
　　　塞廢井文　　　　　　　　杜　牧¶
井廢輒不塞于古無所據(一作/稱)今之州府㕔事(一作/署)有¶
井廢不塞居第在堂上有井廢亦不塞或匣而䕶之或¶
横木以土(二字文/粹作上)覆之至有歳久木朽䧟人以至于死¶
世俗終不塞之不知出何典故而井不可塞井雖列在¶
五祀在都邑中物之小者也若盤庚五遷其都若社稷¶
宗廟尚毁其舊而獨井豈不塞耶古者井田九頃八家¶
環而居之一夫食一頃中一頃樹蔬鑿井而八家共汲¶
<pb:KR4h0022_WYG_364-9b>¶
之所以藉齊民而重泄地氣以小喻大人身有瘡不醫¶
即死木有瘡久不封即亦死地有千萬瘡于地何如哉¶
古者八家共一井今家有一井或至大家至于四五井¶
十倍多于古地氣漏泄則所産脆薄人生于地内今之¶
人不若古之人渾剛堅一寜不由地氣泄漏哉易曰改¶
邑不改井此取象言安也非井不可塞也天下每州春¶
秋二時天子許抽常所上賦錫宴其刺史及州吏必廓¶
其地為大宇以張其事黄州當是地有古井不塞故為¶
<pb:KR4h0022_WYG_364-10a>¶
文投之而實以土¶
　　　祀竈解　　　　　　　　　陸龜䝉¶
竈壊煬者請新之既成又請擇吉日以祀告之曰竈在¶
祀典聞之舊矣祭法曰王為群姓立七祀其一曰竈逹¶
于庶人庶士立一祀或立户或立竈飲食之事先自火¶
化以來生民頼之祀之可也説者曰其神居人間伺察¶
小過作譴告者又曰竈鬼以時録人功過上白于天當¶
祀之以祈福祥此近(集作/僅)出漢武帝時方士之言耳行¶
<pb:KR4h0022_WYG_364-10b>¶
之惑耶(集作/也)茍行君子之道以謹(集無以/謹二字)養老以(集作/而)¶
慈撫(集作/撫字)幼寒同而飽均䘮有哀祭有敬不忘禮以約¶
已不忘樂以和心室闇不欺屋漏不媿雖歳不一祀竈¶
其誣我乎茍為小人之道盡反君子之行父子兄弟夫¶
婦人執一㸑以自餬口専利以飾詐崇姦而樹非雖一¶
歳百祀竈其私我乎天至高竈至下帝至尊嚴鬼至幽¶
仄果能欺而告之是不忠也聴而受之是不明也下不¶
忠上不明又果可以為天帝乎¶
<pb:KR4h0022_WYG_364-11a>¶
　　　春秋决疑十篇　　　　　　皮日休¶
夫趙盾弑君莒僕弑父春秋顯書其過何則楚公子圍¶
弑其君郟敖子駟弑其君僖公齊人弑其君悼公各以¶
疾赴春秋皆書曰卒評曰人之生也上有天地下(集作/次)¶
有君父君父可弑是無天地也乃生人之大惡有識之¶
宏耻亦由漢書二律無妻母之文聖人所不書是也且¶
趙盾反不討賊董狐謂為弑君莒僕以其寳來奔里革¶
謂其(一作/之)弑父斯二者罪名已彰仲尼承彰而書耳斯¶
<pb:KR4h0022_WYG_364-11b>¶
三逆者(説云子圍鄭人/子駟齊人也)弑君以疾赴仲尼非可誣也據¶
赴而書者不忍也故不忍也者耻在其中焉懲在其中¶
焉夫春秋弑君三十六其餘之逆亦據赴而書耳¶
夫趙孟以無辭伐國把伯以夷禮來朝春秋皆貶之曰¶
人曰子何至其罪大者為之隱(謂弑/君者)其過小者必以書¶
曰伐國無辭専君之命也君而可專孰有其國得不貶¶
之乎若(集有/夫字)罪大者為之隱推亡也其罪小者必以書¶
固存也¶
<pb:KR4h0022_WYG_364-12a>¶
夫齊茶野幕之弑事起陽生楚靈乾谿之縊禍因常夀¶
而春秋歸罪于陳乞公子比者(齊之陳乞楚/之公子比)不其逺乎¶
曰野幕之弑罪歸陳乞陽生之罪可知矣乾谿之縊罪¶
歸子比常夀之罪可知矣春秋之㫖譬酷吏决獄髠鉗¶
之刑尚猶不捨刀鋸之僇何自而逃¶
夫齊桓救衛不書狄滅晉文召王而云狩于河陽曰狄¶
實滅衛因桓救而獲全斯不滅矣文實召王因王來而¶
稱狩斯不召矣茍桓不能救衛文不能匡王必書狄滅¶
<pb:KR4h0022_WYG_364-12b>¶
衛晉人召天王于河陽矣故春秋之時滅人國者衆救¶
人國者鮮仲尼旌其䘏患也背(文粹/作侮)周者衆朝周者鮮¶
仲尼旌于(一作/其)勤王也¶
夫哀八年及十三年公再與吳盟皆不書(八年註云不/書盟耻吴夷)¶
(十三年註云盟不書/諸侯耻之故不錄也)桓二年公及戎盟于唐則書曰吴¶
實華族其道夷也以强要盟不曰夷乎戎實夷族其道¶
華也以道好盟不曰華乎故耻而不書懲也以戎而書¶
勸也¶
<pb:KR4h0022_WYG_364-13a>¶
夫桓二年書曰宋華督弑其君與夷及其大夫孔父僖¶
十年又書曰里克弑其君卓及其大夫荀息夫君者稱¶
弑也而云及者是君臣無别也曰弑之者罪臣下也夫¶
孔父以奪室見殺荀息以立君被誅是無辜之怨(一作/死)¶
是以及(一作/反)褒之者(一作/也)何自臣及君也(一作君/及臣者)蓋貶¶
華父與里克也俾孔父之死如與夷之死荀息之死如¶
卓子之死及之者貴之也¶
夫姜氏滛奔子般夭酷魯之醜也諱之可也至如公送¶
<pb:KR4h0022_WYG_364-13b>¶
晉塟為齊所止為邾所敗皆諱之者何曰周之有塟魯¶
送可也如晋以盟主而臣魯諱之者諱乎以諸侯而事¶
諸侯也諸侯有過則削地有逆則夷宗齊魯一體諱之¶
者諱乎以諸侯而止于諸侯也夫天下有道小國事大¶
國邾小國也而魯大國也諱之者諱乎以大國而敗于¶
小國也¶
夫定(一有/公字)六年鄭滅許以許男歸而哀元年又書許男¶
與楚圍蔡曰鄭實滅許而後或復之當復之時其赴不¶
<pb:KR4h0022_WYG_364-14a>¶
至于魯故不書耳凡國有來赴者雖小必書宋之六鷁¶
退飛是也國無來赴雖大亦闕晉之滅狄滅霍滅魏是¶
也夫楚實滅陳後復封之狄實滅衛後復全之斯亦許¶
之類是也¶
夫春秋之㫖獲君曰止誅臣曰刺殺其大夫執我行人¶
鄭棄其師隕石宋五(其事出竹書紀年鄭/棄其師出璅語也)若斯者即古¶
史之全文也奚在其筆削乎曰仲尼因魯史而脩春秋¶
足明不誣于人也又曰知我者亦以春秋罪我者亦以¶
<pb:KR4h0022_WYG_364-14b>¶
春秋其是之謂乎若揚子之草𤣥其數則易其文則𤣥¶
是也¶
夫宋襄執滕子而誣之以得罪春秋則承赴而書何至¶
魯之君也弑者五逐者二(弑者隱閔般赤/惡逐者昭襄也)竝闕而不書¶
茍如是懲惡勸善何以為的亂臣賊子何以知懼曰夫¶
仲尼修春秋而依㣲其㫖固有俟爾茍無丘明發决其¶
奥廓通其𤣥亦赴來而責實也非可誣也如自書其魯¶
之弑逐者則魯人攘羊仲尼證之矣(集作/也)¶
<pb:KR4h0022_WYG_364-15a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_364-15b>¶
　¶
　¶
　¶
　¶
　¶
　¶
　¶
　文苑英華巻三百六十四¶
