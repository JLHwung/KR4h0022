# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:40.640935
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷八十一
<pb:KR4h0022_WYG_081-1a>¶
欽定四庫全書¶
　文苑英華巻八十一　　　宋　李昉等　編¶
　雜伎一¶
　　拔河賦一首　　　　漢武帝後庭鞦韆賦一首¶
　　内人馬伎賦一首　　長竿賦一首¶
　　季秋朝宴觀内人馬伎賦一首¶
　　千秋節勤政樓觀舞馬賦一首¶
　　勤政樓花竿賦一首　内人蹋毬賦一首¶
<pb:KR4h0022_WYG_081-1b>¶
　　氣毬賦一首¶
　　　拔河賦　　　　　　　　　薛　勝¶
皇帝大誇逺人以八方平泰百戯繁㑹令壯士千人分¶
為二隊名拔河於内實耀武於外伊有司兮晝爾于麻¶
宵爾于紉成巨索兮髙輪囷大合拱兮長千尺爾其東¶
西之首也&KR0637;别脈分以挂人胷腋各引而向以牽乎彊¶
敵載立長旌居中作程茍過差於所誌知勝負之攸平¶
於是勇士畢登囂聲振騰大魁離立麾之以肱初拗怒¶
<pb:KR4h0022_WYG_081-2a>¶
而彊項卒畏威而伏膺皆陳力而就列同㧞茅之相仍¶
瞋目贔屭壯心慿陵執金吾袒紫衣以親鼓柱下史持¶
白簡以監繩敗無隐惡彊無蔽能咸若吞敵於胷中慘¶
(與&KR0579;/同)莫蠆(疑作/蔕)芥又似㧞山於肘後匪勞凌兢然後一¶
鼓作氣再鼔作力三鼓兮其繩則直小不東兮大不東¶
允執厥中鼉皷蓬蓬(詩作/逄逄)士力未窮身挺㧞而不動衣¶
簾襜以從風闘甚城危急逾國蹙履䧟地而滅趾汗流¶
殊而可掬隂血作而顔若渥丹張脈僨而體如癭木可¶
<pb:KR4h0022_WYG_081-2b>¶
以揮落日而横天閫觸不周而動地軸孰云遇敵遷延¶
相持蓄縮而已左兮莫徃右兮莫來秦皇鞭石而東向¶
屹不可推巨靈蹋山而西峙嶷乎難摧繩㩧仆而將斷¶
猶匍匐而不廻大夫以上停眙而㤀食將軍已下虓闞¶
而成雷千人抃萬人咍呀奔走坌塵埃超㧞山兮力不¶
竭信大國之壯觀哉嗟夫虚聲奚為决勝在塲實勇奚¶
為交争乃傷彼壯士之始至信其鋒之莫當洎標紛以¶
校力突繩度而就強懦絶倒而臆仰壯乗勢而頭搶紛¶
<pb:KR4h0022_WYG_081-3a>¶
縱横以披靡齊㧞剌而陸梁天子啓玉齒以璀璨散金¶
錢而瑩煌勝者皆曰予王之爪牙承王之寵光將曰㧞¶
百城以賈勇豈乃牽一隊而為剛於是匈奴失筯再拜¶
稱觴曰君雄若此臣國其亡¶
　　　漢武帝後庭鞦韆賦(并序/)　　　髙無際¶
臣無際才非馬融位叨麟閣屬秘書監博陵崔公畫鞦¶
韆障而得一觀皓齒蛾眉徧於後庭鞦韆之觀樂焉考¶
古之文苑惟鞦韆賦未有作况鞦韆者千秋也漢武祈¶
<pb:KR4h0022_WYG_081-3b>¶
千秋之夀故後宫多鞦韆之樂今因覩斯畫而善前名¶
臣雖不敏謹述漢武後庭鞦韆賦以歌之詞曰¶
大哉漢武兮尊一人域中無事兮天下皆春豐比黍稌兮¶
欲東巡風雨時若兮輝光日新百寮良哉六官(疑作/宫)清¶
謐外無金革之警内馭玉帛之逸王母呈益地之圖素¶
女授延齡之術河皷效職於永巷洛神負書而入室當¶
是時也初度禖鷰之辰未届親蠶之日闘春服競新裳¶
臨鏡臺耀殿堂態越千金之態香殊百和之香下珠樓¶
<pb:KR4h0022_WYG_081-4a>¶
巡玉砌並伍徐出藂三連袂照緑池而嬌多歩晴天而¶
影細妍兮雅佳兮麗争攀桃李之花競説間以紅綈藂¶
嬌亂立以推進一態嬋娟而上躋乍龍伸而蠖屈將欲¶
上而復低擢纎手以星曵騰弱質而雲齊一去一來闘¶
舞空之花蝶雙上雙下亂晴野之虹蜺徑如風㨗如電¶
倐忽顧眄萬人皆見香裾颯以牽空珠汗集而光面時¶
進時退以遊以遨類七縱而七捨期必髙而讓髙取其¶
至樂靡辭其體勞徒觀其天仙歩虚飛鳥頡頏飛鳥不¶
<pb:KR4h0022_WYG_081-4b>¶
離於羽族天仙不舉而自上漢皇由是闢昭陽臨未央¶
歌虞舜誡幽王知所以失知所以昌察六宫之閒曠耗¶
五綵之衣裳念一朝之罷織想十月之寒霜俾游者有¶
禮乃輟而不荒豈茲賞之為樂盖欲習夫采桑必令動¶
也無害何必勞而有妨詔宫掖慕共姜克勤筐篚之事¶
繼羙葛覃之章則知漢武之徳與堯舜而齊芳於昭聖¶
王兮穆穆兮皇皇¶
　　　内人馬伎賦(以文彩節奏發/揚蹈厲為韻)　李　濯¶
<pb:KR4h0022_WYG_081-5a>¶
皇帝順時觀武乗暇㑹羣百蠻在庭如蟻慕於羶附千¶
官翊聖類星拱之垂文於是時也嚴霜剪木晴空滅雲¶
都人士女雜沓繽紛或側肩以馳見或奔躍以樂聞衆¶
觀迭改羣心如待於是渥洼神驥齊逸足以翩翩宫禁¶
名姝耀雜粧之彩彩莫不游纓寳校玉珂金玦挾刃明¶
霜衣金被鐵搴旗命伍抽戈按節侔三邊之挑戰壯六¶
軍之校閲翹趾金鞍之上電去而都閑委身玉鐙之旁¶
風驚而詭譎人矜綽約之貌馬走流離之血始争鋒於¶
<pb:KR4h0022_WYG_081-5b>¶
校塲遽寫鞚於金埒若乃楊葉既指琱弓斯彀百歩應¶
的七札皆透天顔微怡雷皷訇奏由羿忸於手拙幽并¶
慙於伎陋於是羌髳夷羯(一作/夷戎)氊裘窮髪心目愕眙形¶
神隕越屈膝天庭稽首魏闕荷臣子之忻戴咨譯人以¶
啓發曰天臨有唐撫綏萬方文徳廣洽武義大揚且柔¶
婦之克妙矧驍夫之可量於是王公卿士手舞足蹈歌¶
湛露之既浹詠天保之攸報乃言曰斯伎也義同七徳¶
名冠六藝惟便習之至精在教理之發厲是知物無不¶
<pb:KR4h0022_WYG_081-6a>¶
學學無不濟我皇豈不曰非婦人之職任盖欲以激君¶
子之磨鋭¶
　　　季秋朝宴觀内人馬伎賦(同前/韻)敬　括¶
夫何至徳之極兮越五帝而作君羌柔逺以服外廓㝢¶
縣而同文若乃寅奉上天疇咨亮采道備淳白朝無闕¶
殆由是脩樂以省風慮未善而將改髙樓隐映廣塲肅¶
潔冠劔惟序奉天子之風儀笙鏞以和得先王之制節¶
夀觴既已雅樂斯闋然後罷朝宴百寮與耆耋於是旁¶
<pb:KR4h0022_WYG_081-6b>¶
分美人下徹金奏玉勒齊習琱弓並彀鴻鶱龍翥却濩¶
(疑作/&KR2671;)畧以驍騰左旋右抽突絢練而馳闘沛艾多狀蹁¶
躚不歇香汗與桂條争薫麗色比桃花競發應繁鼓以¶
頓挫歴層䑓而超越何登降之趫悍乍㢠廻旋以抑揚寳¶
釵耀目羅衣沐香乍倐忽以變態亦終然而允臧徒觀¶
其匪疾匪徐以舞以蹈濳中規而六轡沃若動合節而¶
萬人鼓譟日既逮昏聖心攸憇斯帝王所以因壯觀而¶
戒逸遂居安而若厲豈淫樂以惑人見終朝於鄭衛¶
<pb:KR4h0022_WYG_081-7a>¶
　　　千秋節勤政樓下觀舞馬賦(以態有餘姸貌/無停趣為韻)¶
　　　　　　　　　　　　　　　　錢　起¶
惟大唐之握乾符聲諧六律化廣三無能使乘黄服皁龍¶
馬負圖必將登髙率舞豈獨載馳載驅嵗八月也一聖之¶
生千秋之首舉天慶丹陵之㑹率土獻南山之壽上乃御¶
層軒臨九有張葛天氏之樂醉陶唐氏之酒感百獸之來¶
儀即八駿之孔阜於是陳金石儼簪裾廣塲天近彩仗晴¶
初有騢有驈有驔有魚雲聚日下花明露餘帝曰司僕¶
<pb:KR4h0022_WYG_081-7b>¶
舞我騏馵可以敷張皇樂可以啓迪歡趣須㬰金皷奏玉¶
管傳忽兮龍踞愕爾鴻翩頓纓而電落朱鬛驤首而星¶
流白顛動容合雅度曲遺姸盡庶能於意外期一顧於君¶
前噴玉生風呈竒變態雖燕王市駿骨貳師馳絶塞豈¶
比夫舞皇衢娛聖代表吾君之善貸向使垂耳長坂翹¶
足逺坰天驥之才莫用鹽車之役不停安得播天樂輝皇¶
靈服御惟允簫韶是聴則知絶羣稱徳殊藝逸貌足之¶
舞之莫匪聖人之教則陳力者願驅策而是効¶
<pb:KR4h0022_WYG_081-8a>¶
　　　長竿賦　　　　　　　　　梁　渉¶
伊酺醵之可觀有格澤(大人賦建格澤之脩竿注格/澤氣也胡各反澤大各反)之¶
脩竿勢百常以莖擢文五彩而花攅可負以致逺又行¶
之匪艱故得一人之慶而為萬國之歡獨歩華塲偏臨¶
廣術當太階以影正對重樓而首出岌岌兮髙柱承天¶
亭亭兮若木拂日有羙人兮來從紫闈為都盧兮衣錦¶
褧衣凝靚粧以如玉聳輕身兮若飛倐龍盤而婉轉遂¶
花落而霏㣲朝雲乍興神女之初降曉月將落姮娥之¶
<pb:KR4h0022_WYG_081-8b>¶
未歸於是伐皷雷響鳴金星合從正殿以獨歩廵廣塲¶
而未匝勢欲傾掉力將彈壓天地為之振動樓䑓為之¶
岌嶪臨人自正兮有異從繩處險而安兮匪同履氷豈¶
有象於鴻漸終無教於猱升聞北風其凉我則懐將恐¶
將懼見南山之夀我則喜不騫不崩則知蹲㑹稽者其¶
言矯在浚郊者其利少曷若揚王庭越木杪為域中之¶
大見天下之小哂伏波之銅柱遥居海裔陵漢武之金¶
莖揭出雲表惟我皇而念茲遂角觝而存之非為作竒¶
<pb:KR4h0022_WYG_081-9a>¶
伎庻堯之謗木可為非為作無益庻舜之舞干可持使¶
遷喬者仰止守直者方斯臨下則正而不譎在上則髙¶
而不危夫是跨越古今標格寰宇聞之者鳬趨雀躍見¶
之者足蹈手舞非測日之表可儔非凌雲之梯足數將¶
揭焉以山立或拊之而林聚故知斯竿無親惟力是隣¶
雖盛徳之在木必先容而假人欲為柱兮承彼大厦願¶
為檝兮當彼要津既呈材以効質樂我王於萬春¶
　　　勤政樓花竿賦　　　　　　王　邕¶
<pb:KR4h0022_WYG_081-9b>¶
皇上朝萬國宴千官當獻嵗之令節御髙樓而賜歡應¶
和風奏以天樂耀長伎出乎花竿偉夫如山之重如繩¶
之直挺其質以百尋繢其文以五色將烜赫以誇衆候¶
鏗鏘而取則髙居乃在乎帝庭發跡乃因乎人力於是¶
玉顔直上金管相催顧影而忽升河漢低首而下指樓¶
䑓整花鈿以容與轉羅袖而徘徊晴空乍臨若虚仙之¶
踴出片雲時映若仙女之飛來矧夫曲終示危乗危中¶
矩八方勞觀億計如堵載之者強項超羣登之者纎腰¶
<pb:KR4h0022_WYG_081-10a>¶
廻舞猶盡巧於繁節且獻能於聖主廣場合勢則袵舉¶
成帷衆伎驚心則汗流漂雨或有趫材告捷角力争先¶
鳴鼉鼔以動地仰花竿而拂天初騰陵以電激倐縹緲¶
而風旋或暫留以頭挂又却倚而肩連躡足皆安象髙¶
梧之鳯集随形便躍奮喬木之鶯遷然後贔屭用壯廻¶
還變狀度岌岌之雲梯繞森森之仙㐲通衢為之翕習¶
太蔟為之條暢人自能藝信咫尺於重霄竿則有材惟¶
飭磨於大匠是日也悦豫重(疑/)情喧闐鎬京角觝慙妙¶
<pb:KR4h0022_WYG_081-10b>¶
巴歈寢聲賞含嘉用潤澤寰瀛觀斯樂之為最孰不稱¶
於美名¶
　　　内人蹋毬賦(以仁疑玉毬/仰術為韻)¶
毬猶求也展轉馳逐兮將求人而得人(一作/仁)毬上有嬪¶
毬以行於道嬪以立於身出紅樓而色妙對白日而顔¶
(一作/影)新曠古未作于今始陳俾衆伎而皆掩擅竒能而¶
絶倫於是揚袂疊足(一作/色)徘徊躑躅雖進退而有據常¶
兢兢而自朂毬體兮似珠人顔兮似玉下則雷風之宛¶
<pb:KR4h0022_WYG_081-11a>¶
轉上則神仙之結束無習斜流恒為正遊毬不離足足¶
不離毬弄金盤而神仙欲下舞寳劔則夷狄來投方知¶
吾君偃武之日脩神仙之術但欲揚其善教豈徒悦其¶
淑質謂艶色兮可輕使宫女兮程功而出疑履地兮不¶
履其地疑騰虚兮還踐其實當是時也華庭縱賞萬人¶
瞻仰洛神遇而恥乗流飛鷰逢而慙在掌幾㸔制而動¶
息幾度紛而來徃倐而復歸於雲霄何㣲妙之惚恍¶
　　　氣毬賦(以圓實之形/可貴為韻)　　　　仲無頗¶
<pb:KR4h0022_WYG_081-11b>¶
氣之為毬合而成質俾騰躍而攸利在吹嘘而取實盡¶
心規矩初因方以致圓假手彌縫終使滿而不溢茍投¶
足之有便知入門而無必時也廣場春霽寒食景妍交¶
争競逐馳突喧闐或畧地以丸走乍陵空以月圓可轉¶
之功混成之㑹雖無侣而是匹諒有皮之足貴傅毛非¶
取奚資蔚矣之文實腹可嘉且養浩然之氣觀夫渾兮¶
無覆塊若有形方勞擊觸曾匪遑寧其升木也許子之¶
瓢始挂其墜地也魏王之瓠斯零懼欲擠于溝壑將不¶
<pb:KR4h0022_WYG_081-12a>¶
出於户庭智不待乎扄鎻妙乃存乎苞裹堅彊祈致雖¶
吐納之在君藴蓄為功信盈虚而自我念脩完之是急¶
如穿鑿之㤀(一作/不)可勿(一作/㤀)懐棄擲委質操持捨之則¶
藏豈凝滯之興誚蘓而復上猶輕舉之可思彼跳丸之¶
與蹴鞠又何足以加之¶
　¶
　¶
　¶
<pb:KR4h0022_WYG_081-12b>¶
　¶
　¶
　¶
　¶
　¶
　¶
　¶
　文苑英華巻八十一¶
