# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.600013
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百五十
<pb:KR4h0022_WYG_250-1a>¶
欽定四庫全書¶
　文苑英華巻二百五十　　宋　李昉等　編¶
　寄贈四¶
　　張説三首　　　　　蘇頲二首¶
　　張九齡二首　　　　裴耀卿一首¶
　　李林甫一首　　　　徐仁友一首¶
　　王翰一首　　　　　蔣煥一首¶
　　張子容三首　　　　王維八首¶
<pb:KR4h0022_WYG_250-1b>¶
　　孟浩然八首　　　　高適五首¶
　　盧象二首　　　　　崔顥一首¶
　　祖詠三首　　　　　丁仙芝二首¶
　　蔡希寂一首¶
　　　贈崔公　　　　　　　　　張　説¶
我聞西漢日四老南山幽長歌紫芝秀高卧白雲浮朝¶
市(集作/野)光塵絶榛蕪年貌秋一朝驅駟馬連袂入龍樓¶
昔遁高皇去今從太子遊行藏唯聖節禍福在人謀¶
<pb:KR4h0022_WYG_250-2a>¶
卒能匡恵帝豈不頼留侯事隨年代逺名與圖籍留平¶
生欽厚徳慷慨景前脩蚌蛤想(集作/同非)隂兎蛟龍望斗牛¶
無嗟異飛伏同氣幸相求¶
　　　岳州贈廣平公宋大夫　　　前　人¶
亞相本時英歸來復國禎(疑/)朝推長孺直野慕隱之清¶
傳節廻(集作/還)閩障皇華(集作/思)入漢京寧思江上老嵗晏¶
蹇無成¶
　　　南巾贈髙六戬　　　　　　前　人¶
<pb:KR4h0022_WYG_250-2b>¶
北極辭明代南溟宅放臣丹誠由義盡白髮帶愁新鳥¶
隨炎州氣花飛洛水春平生歌舞席誰憶不歸人¶
　　　閑園即事寄(集作/贈)韋侍御　　蘇　頲¶
結廬東城下直望終南山青靄逺相接白雲來復還拂¶
筵紅蘚上開幔緑條間物應春偏好情忘趣轉閑憲臣¶
饒美政(集作/度)聨事惜徂顔有酒空盈酌髙車不可攀¶
　　　贈彭州權别駕　　　　　　前　人¶
雙流脉脉錦城開追踐年年往復廻秪道謌謡迎半刺¶
<pb:KR4h0022_WYG_250-3a>¶
徒聞禮數揖中台黄鸎急囀春風盡斑馬長嘶落景催¶
莫愴分飛岐路别還當奏最掖垣來¶
　　　當塗界寄裴宣州　　　　　　張九齡¶
故人宣城守亦作(集作/在)江南偏何如分虎竹相與間山¶
川章綬胡為者形骸非自然含情津渡闊待(集作/倚)望眼¶
空悁(集作/延)逺近聞佳政平生仰大賢推心徒有屬㑹面¶
良無縁日久(集作/夕)遵前渚江村投暮煙念行秪意黙懐¶
逺豈言宣委曲風波事難為尺素傳¶
<pb:KR4h0022_WYG_250-3b>¶
　　　贈澧陽韋明府　　　　　　　前　人¶
君有百鍊刃堪斷七重犀誰開太阿匣特割武城雞竟¶
與尚書佩還應天子提何時遇操柄(集作/宰)當使玉如泥¶
　　　敬酬當塗界留贈之作　　　　裴耀卿(附見張/九齡集)¶
茂先實王佐仲舉信時英氣覩衝天發人将下榻迎珪¶
符爾有命江國逺徂征九𣲖期方越千鈞或所(集作/可)輕髙¶
帆出風迥孤嶼入雲平遄邁嗟予役離憂空自情飭簮¶
陪早嵗接壤厠專城曠别心彌軫宏規義轉傾徒然限¶
<pb:KR4h0022_WYG_250-4a>¶
饑渇仍况(集作/况乃)諷瑶瓊¶
　　　秋夜望月憶韓庶等諸侍郎因以投贈¶
　　　　　　　　　　　　　　　　李林甫¶
秋天碧雲夜明月懸東方皓皓庭際色稍稍林下光桂¶
花澄逺近璧影散池塘鴻鴈飛難度闗山曲易長揆予¶
秉孤直虚薄忝文昌握鏡慙光照持衡媿後行多才衆¶
君子載筆久詞場作賦推潘岳題詩許謝康常時陪宴語¶
今夕恨相望願欲接髙論清晨朝建章¶
<pb:KR4h0022_WYG_250-4b>¶
　　　古意贈孫翌　　　　　　　　徐仁友¶
南望緱氏山(一作/嶺)山居共澗隂東西十數里緬邈方寸¶
心雲日落廣庭(一作/厦)鸎花坐(一作/對)孤琴琴中多苦調悽¶
切誰復尋¶
　　　贈唐祖二子　　　　　　　　王　翰¶
鴻飛遵枉渚鹿鳴思故羣物情尚勞愛况乃予别君别¶
時花始發别後蘭再薫瑶觴滋白露寳瑟凝涼氛徘徊¶
北林月悵望南山雲雲月眇千里音徽不可聞¶
<pb:KR4h0022_WYG_250-5a>¶
　　　途次維揚望京口寄白下諸公¶
　　　　　　　　　　　　　　　蔣　煥¶
北望情何限南行路轉深晩㠶低荻葉寒日下楓林雲¶
白蘭陵渚煙青建業岑江天秋向盡無處不傷心¶
　　　贈司勲蕭郎中　　　　　　張子容¶
作相開黄閤為郎奏赤墀君臣道合體父子貴同時國¶
以推賢答家無内舉疑鳳池真水鏡蘭省得華滋未覩¶
風流日先聞所賦詩江山清謝朓花木媚邱遲吏部來¶
<pb:KR4h0022_WYG_250-5b>¶
何暮王言念在茲丹青無不可霖雨亦相期昔我投荒¶
處孤煙望島夷羣鷗終日狎落葉數年悲漁父留歌詠¶
江妃入興詞今将獻知巳相感勿吾欺¶
　　　永嘉即事寄贛縣袁少府瓘　張子容¶
山繞樓臺出溪通里閈斜曾為謝客郡多有逐臣家海¶
氣朝成雨江天晩作霞題書報賈誼此濕似長沙¶
　　　樂城嵗日贈孟浩然　　　　前　人¶
土地窮甌越風光肇建寅挿桃銷瘴癘移竹近堦墀半¶
<pb:KR4h0022_WYG_250-6a>¶
是吳風俗仍為楚嵗時更逢習鑿齒言在漢川湄¶
　　　苑舎人能書梵字兼達梵音曲盡其妙戲贈¶
　　　　　　　　　　　　　　　王　維¶
名儒待詔滿公車才子為郎典石渠蓮華法藏心懸悟¶
貝葉經文手自書楚(集作/梵非)詞共許勝揚馬梵字何人辨¶
魯魚故舊相望在三事願君莫厭承明廬¶
　　　獻始興公時拜右拾遺　　　前　人¶
寧棲野樹林寧飲澗中(集作/水)流不用坐梁肉﨑嶇見王¶
<pb:KR4h0022_WYG_250-6b>¶
侯鄙哉匹夫節布褐将白頭任智誠則短守仁固其優¶
側聞大君子安問黨與讐所不賣公噐動為蒼生謀賤¶
子跪自陳可為帳下不感激有公議曲私非所求¶
　　　贈裴廸　　　　　　　　　前　人¶
風景日夕佳與君賦新詩澹然望逺空如意方支頥春¶
風動百草蘭蕙生我籬曖曖閨日暖(集作日/暖閨)田家來致¶
詞欣欣春還臯淡淡水生陂桃李雖未開荑英(集作/蕚)滿¶
芳枝請君理還䇿敢告将農時¶
<pb:KR4h0022_WYG_250-7a>¶
　　　入山寄城中故人(一作終/山别業)　　前　人¶
中嵗頗好道晩家南山陲興來每獨往勝事空自知行¶
到水窮處坐看雲起時偶然值林叟談笑無還期¶
　　此詩三百十八巻重出今已削去注異同為一作¶
　　　贈崔録事　　　　　　　　前　人¶
解印歸田里賢哉此丈夫少年曾任俠晩節更為儒遁¶
迹(集作/世)東山下因家滄海隅已聞能狎鳥余欲共乘桴¶
　　　贈成文學　　　　　　　　前　人¶
<pb:KR4h0022_WYG_250-7b>¶
寳劍千金装登君白玉堂身為平原客家有邯鄲倡使¶
氣公卿坐論交(集作/心)逰俠場中年不得意(集作/志)謝病客¶
逰梁¶
　　　酌酒與裴廸　　　　　　　前　人¶
酌酒與君君自寛人情翻覆似波瀾白首相知猶按劍¶
朱門先達笑彈冠草色全輕(集作/經)細雨濕花枝欲動春¶
風寒世事浮雲何足問不如髙卧且加飡¶
　　　田家贈丁寓(集作丁寓/田家有贈)　　　前　人¶
<pb:KR4h0022_WYG_250-8a>¶
君心尚棲隱久欲傍歸路在朝每為言觧印果成趣晨¶
雞鳴隣里羣動從所務農夫行餉田閨妾起縫素開軒¶
御衣服散帙理章句時吟招隱詩或製閑居賦新晴望¶
郊郭日映桑榆暮䕃(集作/隂)盡小苑城㣲明渭川樹揆予¶
宅閭井幽賞何由屢道在終不忘跡異難相遇此時惜¶
别離再來芳菲度¶
　　　望洞庭湖上張丞相(集作岳陽樓三百十/二巻重出今已削去)¶
　　　　　　　　　　　　　　　孟浩然¶
<pb:KR4h0022_WYG_250-8b>¶
八月湖水平㴠虚混太清氣蒸雲夢澤波撼岳陽城欲¶
濟無舟檝端居耻聖明坐憐(集作/觀)垂釣叟(集作/者)徒(集作/空)¶
有羨魚情¶
　　　書懐貽京邑同好　　　　　前　人¶
惟先自鄒魯家世重儒風詩禮襲遺訓趨庭霑末躬晝¶
夜常自強詞翰頗亦工(一作/攻)三十既成立吁嗟命不通¶
慈親向羸老喜懼在深衷甘脆朝不足簞瓢夕屢空執¶
鞭慕夫子捧檄懐毛公感激遂彈冠安能守固窮當途¶
<pb:KR4h0022_WYG_250-9a>¶
訴知巳投刺匪求䝉秦楚邈離異飜飛何日同¶
　　　答秦中苦雨思歸贈袁中丞賀侍御¶
　　　　　　　　　　　　　　　前　人¶
為學三十載閉門江漢隂明敡逢(集作明/賢遭)聖代覉旅屬¶
秋霖匪(集作/豈)直昬墊苦亦為權勢沉二毛催白髮百鎰¶
罄黄金淚憶峴山墜(集作/墮)愁懐襄水深謝公積憤懣荘¶
舄空謡吟躍馬非吾事狎鷗真我心寄言當路者去矣¶
此山岑¶
<pb:KR4h0022_WYG_250-9b>¶
　　　與崔二十一逰鏡湖寄包賀二子¶
　　　　　　　　　　　　　　　前　人¶
試覽鏡湖物中流見(集作/到)底清不知蓴鱸(集作/鱸魚)味但見¶
(集作/識)鷗鳥情㠶得樵風送春逢榖雨晴将探夏禹穴稍¶
背越王城府(集作/守)掾有包子文章推賀生滄浪醉後(集/作)¶
(從/)唱因子(集作/此)寄同聲¶
　　　贈蕭少府　　　　　　　　前　人¶
上徳流如水安仁道若山聞君秉髙節而(集作/為)得奉清¶
<pb:KR4h0022_WYG_250-10a>¶
顔鴻漸昇台羽(一作/鼎)牛刀列下班處膄能不潤居劇體¶
常閑去訐(集作/詐)人無諂除邪吏息姦欲知清與潔明月¶
在澄灣¶
　　　九日龍沙作寄劉文　　　　前　人¶
龍沙豫章北九日挂㠶過風俗因時見湖山發興多客¶
中誰送酒棹裏自成歌竟自乘流去滔滔任夕波¶
　　　寄正字　　　　　　　　　前　人¶
正字芸香閣經過宛如昨幽人竹素園(文選張景陽雜/詩逰思竹素園)¶
<pb:KR4h0022_WYG_250-10b>¶
歸卧寂無喧髙鳥能擇木羝羊屢(集作/謾)觸藩物情今已¶
見徒自(集作/從此)欲無言¶
　　　秋登萬(集作/蘭)山寄張五　　　前　人¶
北(集作/此)山白雲裏隱者自怡悅相望始(集作/試)登髙心隨¶
鴈飛滅(集作心飛/逐鳥滅)愁因薄暮起興是清秋(集作/境)發時見¶
村人歸(集作歸/村人)沙平(集作/行)渡頭歇天邉樹若薺江畔舟¶
(集作/洲)如月何當載酒來共醉重陽節¶
　　　古樂府飛龍曲留上陳左相(即陳希烈/兼李右相)¶
<pb:KR4h0022_WYG_250-11a>¶
　　　　　　　　　　　　　　　髙　適¶
徳以精靈降時膺夢寐求蒼生謝安石天子富人侯樽¶
爼資髙論巖廊揖大猷卿才傳世業相府盛嘉謀(集作/相門)¶
(連户&KR0008;卿/族嗣弓裘)豁達雲開景(集作/霽)清明月映秋能為吉甫用¶
(集作/薦)見忝(集作/善用)子房籌户牖(集作/階砌)思攀陟門欄尚阻脩¶
髙山不易仰大匠本難投迹向(集作/與)松喬合心縁啟沃¶
留公才山吏部書癖杜荆州幸沐千年聖何辭一尉休¶
折腰知寵辱廻首見沉浮天地荘生馬江湖范蠡舟逍¶
<pb:KR4h0022_WYG_250-11b>¶
遥堪自樂浩蕩信無憂去矣從黄綬歸歟任白頭風塵¶
與霄漢瞻望日悠悠¶
　　　奉贈(集作/留上)李右相林甫　　　前　人¶
風俗登淳古君臣揖大庭深沉謀九徳宻勿契千齡獨¶
立調元氣清心豁窅𡨕本枝連帝系長䇿冠生靈傅說¶
明殷道蕭何律漢刑鈞衡持國柄柱石總朝經隱軫江¶
山藻氛氲鼎鼐銘興中皆潔白(集作/白雪)身外盡丹青江海¶
呼窮鳥詩書問聚螢吹噓成羽翼提握動芳馨倚伏悲¶
<pb:KR4h0022_WYG_250-12a>¶
還笑昇沉醉復醒恩榮初就列含育忝宵形有竊邱山¶
恵無時枕席寧壮心瞻落景生事感流萍莫以才難用¶
終期善易聽未為門下客徒謝少㣲星¶
　　　贈杜拾遺　　　　　　　　前　人¶
傳道招提客詩書自討論佛香時入院僧飯屢過門聽¶
法還應說(集作/難)尋經剩欲翻草𤣥今已畢此後更何言¶
　　　東平留贈狄司馬　　　　　前　人¶
古人無宿諾茲道未(集作/以)為難萬里赴知巳一言誠可¶
<pb:KR4h0022_WYG_250-12b>¶
歎馬蹄經月窟劍術指樓蘭地出北庭盡城臨西海寒¶
森然瞻武庫剛若弄儒翰入幕綰銀綬乘軺兼鉄冠練¶
兵日精銳殺敵無遺殘獻捷見天子論功俘可汗激昻¶
丹墀下顧盼青雲端誰謂縱横䇿飜為權勢干将軍既¶
坎壈使者亦辛酸耿介揖三事覉離從一官知君不得¶
意他日㑹鵬摶¶
　　　寄孟五少府　　　　　　　前　人¶
秋氣落窮巷離憂兼暮蟬後時已如此髙興亦徒然知¶
<pb:KR4h0022_WYG_250-13a>¶
君念淹泊憶我屢周旋征路見來鴈歸人悲逺天平生¶
各千里(集作感/千里)相望在貞堅¶
　　　贈張員外　　　　　　　　盧　象¶
公家世業昌才子冠裴王出自平津邸還為吏部郎神¶
仙餘氣色列宿動暉光夜直南宫静朝趨北禁長時人¶
窺水鏡明主賜衣裳翰苑飛鸚鵡天池待鳳凰承欣疇¶
日顧未記後時傷去去圖南逺㣲才幸不忘¶
　　　贈程校書　　　　　　　　前　人¶
<pb:KR4h0022_WYG_250-13b>¶
客自岐陽來吐音若鳴鳳孤飛果不偶獨立誰見用忽¶
從被褐中召入承明宫聖人借顔色言事無不通慇懃¶
拯黎庶感激論諸公時相猜賈誼圖書歸馬融顧余久¶
寂寞一嵗麒麟閣且共歌太平勿嗟名宦薄¶
　　　贈王威古　　　　　　　　崔　顥¶
三十羽林将出身常事邉春風吹淺草獵騎何翩翩挿¶
羽兩相顧鳴弓新(或作/親)上弦射麋入深谷飲馬投荒泉¶
馬上共傾酒野中聊割鮮相看未及飲雜虜寇幽燕𤇺¶
<pb:KR4h0022_WYG_250-14a>¶
火去不息(一作不/息夜)胡山(或作/塵)髙際天長驅救東北轉(或/作)¶
(屢/)戰觧城全(一作戰觧/城亦全)報國行赴難古來皆共言(一作/然)¶
　　此詩三百四十巻重出今已削去注異同為一作¶
　　　贈苗發員外二首　　　　　祖　詠¶
朱户敞髙扉青槐礙落暉八龍乘慶重三虎地(集作/逓)朝¶
歸坐竹人聲絶横琴鳥語稀花慙潘岳貌年稱老萊衣¶
葉暗朱櫻熟絲長粉蝶飛應憐魯儒賤空與故山違¶
　　　二¶
<pb:KR4h0022_WYG_250-14b>¶
宿雨朝來歇空山天氣清盤雲雙鶴下隔水一蟬鳴古¶
道黄花落平蕪赤燒生茂陵雖有病猶得伴君行¶
　　　蘭峰題贈張中丞九臯　　　前　人¶
君王既廵狩輦道入秦京逺樹低槍壘孤山出幔城寒¶
踈清禁漏夜警羽林兵誰念迷方客常懐魏闕情¶
　　　贈朱中書　　　　　　　　丁仙芝¶
十年種田濵五湖十年遭澇盡為蕪頻年井稅常不足¶
今年緍錢誰為輸東鄰轉榖五之利西鄰販繒日已貴¶
<pb:KR4h0022_WYG_250-15a>¶
而我守道不遷業誰能肯敢效此事紫㣲侍郎白虎殿¶
出入通籍廻天眷晨趨綵筆栢梁篇晝出雕盤大官膳¶
㑹應憐爾居素約可即長年守貧賤¶
　　　戲贈姚侍御　　　　　　　前　人¶
繁霜曉幕鳴栢烏侍子獸炭燃金爐重門啓鎖紫髯胡¶
新被驄馬隴西駒頭戴獬豸急晨趨明光殿前見天子¶
今日應彈佞倖夫¶
　　　贈張鏡㣲　　　　　　　　蔡希寂¶
<pb:KR4h0022_WYG_250-15b>¶
大河東北望桃林雜樹𡨕𡨕結翠隂不知君作神仙尉¶
特訝行來雲霧深¶
　¶
　¶
　¶
　¶
　¶
　文苑英華巻二百五十¶
