# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:52.891921
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百十五
<pb:KR4h0022_WYG_515-1a>¶
欽定四庫全書¶
　文苑英華巻五百十五　　宋　李昉等　編¶
　禮賢門二十七道¶
　　小吏歡言判四道　　薦賢能判五道¶
　　寢延部人判三道　　志行髙㓗判一道¶
　　舉抱甕生判六道　　貢市井之子判一道¶
　　選人代試判一道　　㧞萃相非判一道¶
　　取名士判一道　　　教胄子毁方瓦合判一道¶
<pb:KR4h0022_WYG_515-1b>¶
　　試選人繼燭判一道　　徴辟不起判一道¶
　　　小吏歡言判¶
景與小吏歡言倨見功曹將黜不伏¶
　　　對　　　　　　　　　　　康子元¶
義在斯合借容猶重於將軍道或可存縫掖未輕於太¶
守景歡言小吏將疑十五之詩倨見功曹無近三千之¶
律耕耘禮義儒行已申於仲尼嘯傲風雲髙節未屈於¶
光逸雖闕循牆之敬豈千銘鼎之科將加譴黜恐乖寛¶
<pb:KR4h0022_WYG_515-2a>¶
裕希從理遣無重斯愆¶
　　　同前　　　　　　　　　　母　嬰¶
聲同律和氣合形比渡遼捨鴈門之守獨挹書生中郎¶
捐座客之談方近處士吁惟小吏職在含香光逸有著¶
於美名李斯果昇乎列位神期暗許能紆長者之歡精¶
義其同何廢逹人之話功曹望慙樂廣才謝范滂空嫌¶
倨見之輕遂啟黜賢之責不省諸已飜欲退人巡覆再¶
三匪聞其可磁石非曲斜之取武魄無俯芥之收捨凡¶
<pb:KR4h0022_WYG_515-2b>¶
就能幸從其議¶
　　　同前　　　　　　　　　　鄭少㣲¶
智士敏徳難進易退明識流鑒察㣲知彰與善無求於¶
貎恭選能何限於厮役一言而善三語攸升交匪竭歡¶
談仍詣理不乏吾事在小吏而非辜無速我尤何主吏¶
之頗類不從棄黜深謂得宜¶
　　　同前¶
景與小吏歡而且言不勤無傲之心旋得有皮之刺恭¶
<pb:KR4h0022_WYG_515-3a>¶
匪近禮信則承羞黜而未甘或難奪志若使才不足美¶
怠而可尤必也徳有可甄倨而何責徴諸故事折有其¶
倫酈生見重於抗詞元淑無嫌於長揖與其詰過寜取¶
優賢¶
　　　薦賢能判¶
甲薦賢能之士三詣公車試皆高第表請錫彤弓矢廷¶
尉致詰詞云三適有功¶
　　　對　　　　　　　　　　　趙子餘¶
<pb:KR4h0022_WYG_515-3b>¶
建官惟材言刈其楚為政以徳行歸于周甲徽華國章¶
夾輔王室允茲好徳是用進賢禮盡異能褒然登於漢¶
室䇿選巖穴咨爾置於周行既三適於公車宜九錫以¶
觀國且得臣敗楚失在子文夷吾覇齊功歸鮑叔寵錫¶
既傾於彤弓將命必議於太常致詰豈煩於廷尉儻任¶
刑而廢禮猶越祝以待庖既見侵官未能唯命¶
　　　同前¶
甲何人斯惟曰舉善士異其行光乎薦能如祁大夫則¶
<pb:KR4h0022_WYG_515-4a>¶
仇讐不避若隨武子乃管庫先登才膺明試雖公車之¶
是辟事匪專征豈彤弓以為請名器不假車服以庸信¶
有徳之可嘉終無功而何錫致廷尉之詰雖三適稱勞¶
異諸侯之勲而百矢奚用典禮不易事義斯存¶
　　　同前　　　　　　　　　　沈東美¶
舉善惟㣲知人則哲妙聞音者識窮山之竹能追芳者¶
賞幽徑之蘭甲位登八命才髙四岳言刈其楚有異錯¶
薪載縶其駒屢聞驤首文舉之昇一鶚陶洪之披(三國/志陶)¶
<pb:KR4h0022_WYG_515-4b>¶
(丘洪云御二龍/於長塗披字疑)二龍曷足思齊寧將比價懿兹擢桂便¶
請錫弓自伐誠則躁求議功何妨懋賞稽諸漢史軌躅¶
昭然名器不可假人升降固宜合禮爵土互錫理或酬¶
功弓矢斯張雅符謬請六卿司過三適胡為¶
　　　同前　　　　　　　　　　王昌齡¶
俾爾公侯敬服王命乃升賢俊昭宣訓典惟甲蕃屏有¶
垣既孜孜於審擇黜陟咸若亦賢賢而脩貢三詣三適¶
登漢室之明科九徳九徴賛虞臣之寅亮有如取火於¶
<pb:KR4h0022_WYG_515-5a>¶
燧故能任事加爵且汝惟勿伐則繼珪瓉不誣今也自¶
賢豈曰彤弓是允與其表請孰若謙光廷尉有詞匪伊¶
妄作¶
　　　同前　　　　　　　　　　劉　潤¶
唐堯稽古時謂能官周文小心號稱多士雲龍感召鸞¶
鷺充庭蒲璧交衢弓車荐委薦異能之士採非常之徳¶
遊大學而横經詣公府而髙第驥足千里同主父之三¶
擢桂林一枝恥公孫之十上爰求九錫之命以旌三適¶
<pb:KR4h0022_WYG_515-5b>¶
之功惟甲書生可貴能移太守之尊小吏雖卑猶奪宰¶
君之望在道雖云可重傷倨無宜寘刑理存優賢不勞¶
加黜(此篇惟甲以下/四十二字疑誤)¶
　　　寢延部人判¶
撫州别駕豆盧安舍正寢延部人乙弗乾公事禀而後¶
行所由舉不法安不伏¶
　　　對　　　　　　　　　　　貟　峴¶
端右之寄古人為難光我大邦抑惟良政豆盧安雅有¶
<pb:KR4h0022_WYG_515-6a>¶
通識率由舊章吕䖍推其佩刀諸葛稱其驥足好問則¶
裕髙步於丘門有道可尊且懸於陳榻舍兹正寢延彼部¶
人饑渇良圖咨謀雅道昔干木賤士文侯尚且軾閭侯¶
嬴匹夫信陵以之虚左重其所部望古何慙舉此為非¶
愚所不取¶
　　　同前¶
豆盧安幸屬清泰早襲衣冠陪去獸而宣風賛還珠而¶
緝化題輿就職行聞仲舉之風展驥臨人坐振士元之¶
<pb:KR4h0022_WYG_515-6b>¶
躅爰於正寢延兹部人罕言私情但舉公事乙弗乾既¶
奉嚴命禀而後行論情未越於古風據理何乖於即事¶
王子之臨東海雖未贈刀盧君之撫南康終其化鶴所¶
司妄舉將有昧於條章安既有推詞請從於緘黙¶
　　　同前　　　　　　　　　　劉　光¶
王祥望職乆著傳刀龎統良材攸稱展驥承上接下故¶
宜自已而行舉目提綱或可禀人而借如鄭産流譽尚¶
採鄉校之言晉侯質疑猶聴輿人之誦則智有不逹材¶
<pb:KR4h0022_WYG_515-7a>¶
有不通江海以納流為大君子以訪賢為美子賤之居¶
茂宰實禀度於邑人何晏之任尚書上闗懷於談客孔¶
丘既稱其善史臣不敘其非按舊章而可憑明所司之¶
妄舉安今不伏良謂有詞¶
　　　志行高㓗判¶
得甲志高㓗遂為時人所宗有司詰之曰景前時以為¶
通而今以為介是不恒人也請斥之甲云景雅尚自若¶
而論者或異不伏¶
<pb:KR4h0022_WYG_515-7b>¶
　　　對　　　　　　　　　　　李　暄¶
國著進賢之賞人思類能之用欽崇慰薦敦固引繩野¶
無遺才邦有大任甲方伸已志將舉所知毛玠當仁克¶
尊徐邈孔融明敏無棄禰衡見機(一作/貴)乃通逹之人失¶
道為草(一作井/皆可疑)介之士隨乎去就順以行藏不㑹適來¶
之時將疑過後之行寧問管鮑之厚孰存莊惠之深其¶
於有司未曰知我居然請斥何哉失辭¶
　　　舉抱甕生判¶
<pb:KR4h0022_WYG_515-8a>¶
河南東道持斧舉抱甕生或告云矯州科生妄罪不伏¶
　　　對　　　　　　　　　　　王利器¶
大道潜運羣動無心明王徳孚庶物適遂由是山栖谷¶
隱常有居巢之人鬻蔬灌圃(一作/園)時聞抱甕之叟屬旒¶
冕側席載勤於夢卜繡衣持斧博訪於丘園皇華以知¶
無不為誠朴畧之可尚或人以多聞博識明渾沌之非¶
真跡初兆於行藏事有同於倚伏舉者縱非折衷猶或¶
獻芹科者貴叶平反無宜(一作/疑)寘棘愚之寡見告記為¶
<pb:KR4h0022_WYG_515-8b>¶
宜¶
　　　同前　　　　　　　　　　王冷然¶
使臣巡方天子錫命有能利國無待受辭况詩著考槃¶
易稱嘉遁清髙勵俗義道周身致為舉先可以師者御¶
史嵗觀風物夜動星芒路出河東載馳騘馬地疑河上¶
便遇真人將觀善以懲違遂薦賢而報國逄萌既逹(疑/作)¶
(違/)威辟莫辨東西法真(一作慎又/作振非)不以禮迎何能進退¶
由是黄金見鑠白玉成瑕雖莊周道心以枯槁非本而¶
<pb:KR4h0022_WYG_515-9a>¶
子貢利口乃渾沌假脩人既無情罵叔文而稱矯州寧¶
妄罪鞭&KR1108;越以成威¶
　　　同前　　　　　　　　　　馬　翊¶
濟濟以寧實惟多士戔戔所賁其在旌賢且抱甕之生¶
代稱髙尚垂竿投釣寧殊渭水之公灌園鬻蔬不讓漢¶
隂之叟御史以皇華動俗騘馬生風有隱逸而必求無¶
賢才而不舉今當所薦理合其宜復有澆薄之夫淳和¶
詎識季孫讒於子路未損其容武叔毁於仲尼何傷其¶
<pb:KR4h0022_WYG_515-9b>¶
徳寧使挂瓢之輩道以矯時飲犢之流人稱為妄州司¶
處斷未曰通途¶
　　　同前　　　　　　　　　　張　景¶
弓旌待士束帛登賢授方任能察言觀行雖三㣲改運¶
文質有殊百代可知風聲不替國家克明俊徳無曠庶¶
官多士斯聞得人為盛猶恐考槃有作薖軸生詞思草¶
澤之遺芳憶山泉之逸賞傍馳鶴板博訪龜枚將求異¶
等之才載下非常之制方書執簡直指觀風澄清之道¶
<pb:KR4h0022_WYG_515-10a>¶
莫聞黜陟之宜且昧海隅沉隱未薦褒衣漢隂矯識飜¶
稱抱甕詳延不中使司自是疎遺混沌假脩野老若為¶
加罪¶
　　　同前　　　　　　　　　　張　法¶
詩詠考槃易稱嘉遁聲流載籍美播丘山誠出處之多¶
途乃蕭蘭之或致至若丘中(一作/立)老圃漢上棲神跡徒¶
挂於幽閑名未通於束帛既而金潭洗菊不暇優遊玉¶
甃滋園徒施混沌御史乘騘按俗持斧臨人有悔必彈¶
<pb:KR4h0022_WYG_515-10b>¶
聞善斯舉然以羸瓶小節抱甕㣲流賁然來思竊用多¶
愧或告云矯深紊前聞生也不甘如何厚貎¶
　　　同前¶
世道交喪文質平易朴畧之緒𦕈焉不退混沌之萌去¶
之彌乆眷言持斧庀我王職將鎮風化是旌漢隂孑孑¶
干旄雖得詩人之詠悠悠抱甕仍招孔父之責或者之¶
告不其宜乎假脩之名於是驗矣然刑克以當遁真存¶
肥甯越尚不致科巢父如何詰罪免夫度外竊以為¶
<pb:KR4h0022_WYG_515-11a>¶
得¶
　　　貢市井之子判¶
得州府貢士或市井之子孫為省司所詰甲云(集作/稱)羣¶
萃之才(集作/秀)出者不合限以常科¶
　　　對　　　　　　　　　　　白居易¶
惟賢是求何賤之有况士之秀者而人其捨諸惟彼郡¶
貢或稱市籍非我族類則嫌雜以蕭蘭舉爾所知安得¶
棄其翹楚誠有惡於禆敗諒難捨於(集作/其)茂異㨂金於¶
<pb:KR4h0022_WYG_515-11b>¶
砂礫豈為類賤而不收度木於澗松寧以地卑而見棄¶
但恐所舉失徳不可以賤廢人况乎識度冠時出自牛¶
醫之後心計成務擢於賈豎之中在往事而足徴何常¶
科而是限州申有據省詰非宜¶
　　　選人代試判¶
得乙充選人識官選人代試法司斷乙與代試者同罪¶
訴云實不知¶
　　　對　　　　　　　　　　　前　人¶
<pb:KR4h0022_WYG_515-12a>¶
官擇賢良選稽名實茍作偽以(集作/而)心拙必代斵而手¶
傷乙情匪容奸行乖周慎將如吾面遂充識以不疑未¶
見子心果代試而有悔既彰聞而貽戚乃連坐而(集作/以)¶
論辜察情諒不同謀結罪誠應異罰法無攸赦選者當¶
凖格論人不易知識名所宜情恕削奪恐為過當貶降¶
庶叶决平¶
　　　㧞萃相非判¶
得乙與丁俱應㧞萃乙則趨時以求名丁則勤學而待¶
<pb:KR4h0022_WYG_515-12b>¶
命二人于有相非未知孰是¶
　　　對　　　　　　　　　　　前　人¶
立已狥名則由進取脩身俟命寧在躁求智乎雖不失¶
時仁者豈宜棄本屬科懸㧞萃才選出羣勤苦脩詞乙¶
不能也吹嘘附勢丁亦恥之躁静既殊惟習遂逺各從¶
所好爾由徑而方行難强不能吾舍道而奚適觀得失¶
之路或似由人推通塞之門誠應在命所宜勵志焉用¶
趨時若棄其葑菲失則自求諸已儻中其正鵠得亦不¶
<pb:KR4h0022_WYG_515-13a>¶
愧於人無尚茍求盍嘉自致¶
　　　取名士判¶
得選舉司取有名之士或云不息馳騖恐難責實¶
　　　對　　　　　　　　　　　前　人¶
聲雖非實善豈無名不可茍求亦難盡棄屬時當仄席¶
任重掄材思得士於聲華懼誘人於奔競若馳騖而方¶
取慮非嵗貢之賢儻(集作/如)寂寥而後求恐失日彰之善¶
將期摭實必在研精(集作/情)但取捨不私是開乎公道則¶
<pb:KR4h0022_WYG_515-13b>¶
吹嘘無益自閉其倖門名勿論於有無鑒自精於舉措¶
　　　教胄子毁方瓦合判　　　　前　人¶
此篇當在五百一十二巻師學門今已移入此姑存其¶
目¶
　　　試選人繼燭判¶
得吏部選人入試請繼燭以盡精思有司許之及考其¶
書判善惡與不繼燭同有司欲不許未知可否¶
　　　對　　　　　　　　　　　前　人¶
<pb:KR4h0022_WYG_515-14a>¶
旁求俊造迨將筮仕厯試文詞俾從卜夜茍狂簡而無¶
取宜確執而勿聴萃彼羣才登于㑹府惟賢是急慮失¶
寶於握珠有命則從何(集作/許)借光於(集作/而)秉燭及乎考¶
覈罕有菁英屬詞既謝於㨂金待問徒煩於繼火將期¶
百錬之後思苦彌精何意一塲之中心勞愈(集作/逾)拙曷¶
如早已焉用晩成敢告有司勿從所請¶
　　　徴辟不起判¶
得乙隱居徴辟不起子孫請以所辟官用䕃所司不許¶
<pb:KR4h0022_WYG_515-14b>¶
　　　對¶
脩身獨善寵則若驚制爵尊賢命其難廢形雖遺於軒¶
冕䕃宜及於子孫乙貞以自居辟而不起鶴書下(集作/莫)¶
顧雖忘恤後之心爵命已行寧闕賞延之典若使死無¶
用䕃生不及榮何成旌善之風宜(集作/且)是廢君之命揚¶
苖不食誠自絶於縶維葛藟有隂義難虧於燕翼請¶
優後嗣以奬外臣¶
　　　無出身判¶
<pb:KR4h0022_WYG_515-15a>¶
得乙居家理亷使舉請受官吏部以無出身不許使執¶
云行成於内可移於官¶
　　　對　　　　　　　　　　　前　人¶
選調(集作/調選)正名誠宜守序敷求懋徳安可拘文乙積行¶
於中聞彰于外亷使以道敦知已欲致我於青雲天官¶
以限在出身將棄子於白屋事雖異見理可明徴掄𤨏¶
𤨏之材則循舊格割翹翹之楚寧守常科幸當仄席之¶
求無惑刻舟之執况自家刑國移孝資忠既聞道不¶
<pb:KR4h0022_WYG_515-15b>¶
虚行足見舉非失徳所宜堅决無至深疑¶
　¶
　¶
　¶
　¶
　¶
　¶
　文苑英華巻五百十五¶
