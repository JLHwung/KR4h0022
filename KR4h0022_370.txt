# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:48.009886
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百七十
<pb:KR4h0022_WYG_370-1a>¶
欽定四庫全書¶
　文苑英華巻三百七十　　宋　李昉等　編¶
　紀述一¶
　　辯三傑一首　　　　　張中丞傳後叙一首¶
　　夏平一首¶
　　旌故平廬軍節士文一首¶
　　　辯三傑¶
或謂客曰談者以太尉西平王武畧天授神機獨運剪¶
<pb:KR4h0022_WYG_370-1b>¶
大憝威不庭安社稷於綴旒返鸞駕於夷庚功格上下¶
為唐元老可與夫漢三傑並&KR1405;矣客曰盖聞殊途同歸¶
在乎立事而已又聞有能不能斯則所趣異也夫鄼侯¶
鎮關中三秦之地給餉道數年之儲功加萬代實亦茂¶
矣留侯持重寳以㗖秦将燒棧道而媚覇主壁固陵而¶
諸侯麕至封雍齒而吾属胥説勸遷都從擊代竒謀秘¶
策變化無窮可謂盛矣然俱無戰功與太尉不侔矣淮¶
隂侯浮甖而虜魏豹㧞幟而禽趙歇斬陳餘破夏説殺¶
<pb:KR4h0022_WYG_370-2a>¶
龍且睢水之上襲田廣歴下之軍謀無不臧戰無不克¶
故漢祖所謂連百萬之衆戰必勝攻必取吾不如韓信¶
盛矣哉斯可與太尉同風矣吾子獨不聞太尉之事歟¶
聖上龍興也太陽煦於殊垠𤣥澤慘於中夏而腥羶之¶
戎倔強巴漢昏迷之将叛換燕趙乃授公偏師俾公專¶
逹西南則却地千里東北則獻俘億計至若挫魏勝觧¶
趙圍斬顔良於萬人之中伏孟獲於七縱之際皆公之¶
任也暨賊泚竊發六龍避狄關畿有鹿駭之鑾藩鎮懐¶
<pb:KR4h0022_WYG_370-2b>¶
狼顧之虞公乃誓師徒行在如火之烈如&KR0008;之疾不交¶
鋒而十萬虜之奔北宵潰矣於是保長安嘯聚不出有¶
詔與李懐光掎角相應収復舊都懐光怙亂要功阻兵¶
西上内懷反側之釁外萌結連之端賊既合謀人皆異¶
志公幸脫虎口誓夷國讐乃㨿渭橋之倉守新豊之路¶
逐懷光於舊宛降叛将於臨陣軍聲大振師克在和一¶
舉而羣盗剪滅再戰而巨猾授首京師無秋毫之犯黎¶
庻感春陽之晞安翠華於九重正朝綱於百事梟獍畏¶
<pb:KR4h0022_WYG_370-3a>¶
威而悛惡蛇豕慕義而革心海内晏如名(一無/此字)傳不朽¶
之勲徳崇功茂如此之大也若然者必勝之戰則同乎¶
淮隂宜矣所立之功則無乃太尉優乎何者淮隂以數¶
萬之衆紿(一作/破)弱齊襲歴下孰與太尉數千之卒逐懐¶
光屯渭上乎淮隂虜魏趙新立之王孰與太尉破燕朔¶
相濟之㓂乎淮隂會垓下而諸侯叶力孰與太尉収天¶
邑而孤軍獨進乎淮隂潰已窮之項羽孰與太尉㓕方¶
熾之朱泚乎由是揚㩁而言功實不侔矣或曰鄙人冥¶
<pb:KR4h0022_WYG_370-3b>¶
頑議事狹近第聞輿誦疇分三傑固不知蕭張則如彼¶
淮隂又如此可謂太尉兼蕭張之謨謀邁淮隂之勲業¶
逺矣冝其戴元后庇羣生揚洪休膺戩福元后三接極¶
賞九命功莫大而不伐徳彌尊而益恭焜燿當世(闕/文)萬¶
祀矣故記曰天降時雨山川出雲嗜慾将至有開必先¶
詩曰維嶽降神生甫及申維周之翰其太尉之謂乎¶
　　　張中丞傳後叙　　　　　　韓　愈¶
元和二年四月十三日夜愈與吳郡張籍閱家中舊書¶
<pb:KR4h0022_WYG_370-4a>¶
得李翰所為張廵傳翰以文章自名為傳頗詳宻然尚¶
恨有闕者不為許逺立傳又不載雷萬春事首尾逺雖¶
材若不及廵者開門納廵位夲在上授之柄而處其下¶
無所疑忌竟與巡俱守死成功名城䧟而虜與廵死先後¶
異耳兩家子弟材智下不能通知二父志以為廵死而¶
逺就虜疑畏死而辭服於賊逺誠畏死何苦守尺寸之土¶
食其所愛之肉以與賊抗而不降乎當其圍守時外無¶
蚍蜉蟻子之援所欲忠者國與主耳而賊語以國亡主¶
<pb:KR4h0022_WYG_370-4b>¶
滅悟之逺見救援不至而賊來益衆必以其言為信外¶
無待而猶死守人相食且盡雖愚人亦能數日而知死¶
處矣逺之不畏死亦明矣烏有城壊而其徒俱死獨蒙¶
媿耻求活雖至愚者不忍為嗚呼而謂逺之賢而為之¶
耶説者又謂逺與廵分城而守之城䧟自逺所分始以¶
此詬逺又與兒童之見無異人之将死其臟腑必有先¶
受其病者引䋲而絶之其絶必有處觀者見其然從而¶
尤之其亦不逹於理矣小人之好議論不樂成人之羙¶
<pb:KR4h0022_WYG_370-5a>¶
如是哉如廵逺之所成就如此卓卓猶不得免其他則¶
又何説當二公之初守也寜能知人之卒不救棄城而¶
逆遁苟此不能守雖避之他處何益及其無救而且窮¶
也将其創殘餓羸之餘雖欲去必不逹二公之賢其講¶
之精矣守一城捍天下以千百就盡之卒戰百萬日滋¶
之師蔽遮江淮沮遏其勢天下之不亡其誰之功也當¶
是時棄城而圖存者不可一二數擅強兵坐而觀者相¶
環也不追議此而責二公以死守亦見其自此於逆亂¶
<pb:KR4h0022_WYG_370-5b>¶
設淫辭而助之攻也愈常從事於汴徐二府屢道於兩¶
府(文粹/作州)間親祭於其所謂雙廟者其老者(集作/人)徃徃説¶
廵逺時事云南霽雲之乞救於賀蘭也賀蘭嫉廵逺之¶
聲威功績出已上不肯出師救愛霽雲之勇且壮不聽¶
其語強留之具食與樂延霽雲坐霽雲慷慨語曰雲來¶
時睢陽之人不食月餘日矣雲雖欲獨食義不忍雖食¶
且不下咽因㧞所佩刀斷一指血淋漓以示賀蘭一座¶
大驚皆感激為雲泣下雲知賀蘭終無為雲出師意即¶
<pb:KR4h0022_WYG_370-6a>¶
馳去将出城抽矢射佛寺浮圖矢著其上甎半箭曰吾¶
歸破賊必滅賀蘭此矢所以志也愈貞元中過泗洲船¶
上人猶指以相語城䧟賊以刃脅降廵廵不屈即牽去¶
将斬之又降霽雲雲未應廵呼雲曰南八男兒死耳不¶
可為不義屈雲笑曰欲将以有為也公有言雲敢不死¶
即不屈張籍曰有于嵩者少依於廵及廵起事嵩嘗在¶
圍中籍大厯中於和州烏江縣見嵩嵩年六十餘矣以¶
廵初嘗(集無/此字)得臨渙縣尉好學無所不讀籍時尚少(集/作)¶
<pb:KR4h0022_WYG_370-6b>¶
(小/)粗問廵逺事不能細也云廵長七尺餘鬚髯若神嘗¶
見嵩讀漢書謂嵩曰何為久讀此嵩曰未熟也巡曰吾於書¶
讀不過三遍終身不忘(集有/也字)因誦嵩所讀書盡巻不錯一字嵩¶
驚以為巡偶熟此巻因亂抽他帙以試無不盡然嵩又取架¶
上諸書試以問廵廵應口誦無疑嵩從廵又亦不見廵¶
常讀書也為文章操紙筆立書未嘗有草初守睢陽時¶
士卒僅萬人城中居人亦且數萬廵因一見問姓名其¶
後無不識者廵怒鬚髯輙張及城䧟賊縳廵等數十人¶
<pb:KR4h0022_WYG_370-7a>¶
坐且将戮廵起旋其衆見廵起或起或泣曰汝勿怖死¶
命也衆泣不能仰視廵就戮時顔色不亂揚揚(集作/陽陽)如¶
平常逺寛厚長者貌如其心與廵同年生月日後於廵¶
呼廵為兄死時年四十九嵩貞元初(一作/中)死於亳宋間¶
或傳嵩有田在亳宋間武人奪而有之嵩将詣州訟理¶
為其所殺嵩無子張籍云¶
　　　夏平　　　　　　　　　　沈亞之¶
夏之為郡南走雍千五十里渉流沙北(集作/以)阻河地當¶
<pb:KR4h0022_WYG_370-7b>¶
朔方(集作/古)名其郡曰朔方其四時之辰夭暑而延冬其¶
人&KR1063;其風烈其氣威而厲易憤而難平夫其難平之状¶
在陽為悖在隂為狼悖為不平者在上暴横而為(一有/之字)¶
也在下殘寃而為(一有/之字)也狼為不平者在上蔽惑而為¶
也在下憤激而為也元和之初夏之節度韓将軍入覲¶
其甥楊惠琳為之後以兵叛天子命将軍演伐(集作/代)之¶
既至盡殺其属将曲者直之無别罪併俘其家姊弟妻¶
子以其善貌者擇而入其餘均償麾下騎士皆得肆辱¶
<pb:KR4h0022_WYG_370-8a>¶
汚明年拜右衛李将軍愿為尚書出代演為政至其城¶
察民氣色不得平乃留意於察果得之因(集作/即)令曰天¶
子愍不辜乆而命四方為政執事觀察之夫揚恵琳叛¶
脅其良人良人以骨肉妻子故不能得已(集作/止)又不能¶
即死制已在人今皆以是罪戮之矣其姊弟妻子當免¶
者不冝復蓄汚且又皆良人子等類耳寧幸如此(集作/是)¶
乎今盡籍出之無得隠吏更察敢有如是者斬於是尚¶
書愿廼以畜馬為則訓得所虜者相當其直其人皆死¶
<pb:KR4h0022_WYG_370-8b>¶
志積寃憤既出則豁其所蓄道路呼聲四逸有感憤不¶
勝于心者則仰而號俯而躍退而變為喜而舞謡其徳¶
其聲雜調齊感如是連日改旬而後已是則脩其化(三/字)¶
(集作條/理其政)如此其氣復能而狼(集作/為悖)耶夏之属土廣長幾¶
千里皆流沙属民皆雜虜虜之多者曰党項相聚為落¶
於野曰部落其所業無農桑事畜馬牛羊槖駞廣徳年¶
中其部落先党項與其類意能氣不等因聚黨為兵相¶
伐強者有其馬牛羊槖駞其後支属更酬殺轉轉六七¶
<pb:KR4h0022_WYG_370-9a>¶
十年莫能禁道路殺掠以為常嘗與華夷貿易馬牛羊¶
槖馳者貿已輙以壮騎從間道伺險擊奪華民華民脫¶
死者幾希矣愿乃(二字集作/尚書公既)按察部落盡知其猾大者¶
死小者盟又令曰今盟已敢有叛者㓕之其后有人貨¶
得一馬厚價善色駭而逸亡其所就月餘奔歴數帳異¶
逐之又至一帳帳之老乃相與執而詣公居請曰有馬¶
逸來莫知其所由自後更嵗故亡馬者得復之是則脩¶
(三字集作/是則整頓)其蔽如此其氣復能而悖(集作/為狼)耶夫政(二字/集作)¶
<pb:KR4h0022_WYG_370-9b>¶
(夫政/之)不明則平不得施於氣色笑(集作/笑色)語矣(集無/此字)法不¶
清則平不得信乎井閭市貨矣(五字集作/市貨理化)昔者周公之¶
為政處于相則天下平處于東則一方平今夏北一方¶
也得其平如此豈在位者而知周公之道耶乃籍所以¶
于篇以明善理云爾(十二字一作亞之乃得籍/為平之所故以著于篇)¶
　　　旌故平盧軍節士文　　　　沈亞之¶
郭&KR1669;郭航夲不同族皆家平盧軍&KR1669;父珍岑天寳七年¶
及第以(集無此/七字)舉進士與權臯著作同上第天寳末燕¶
<pb:KR4h0022_WYG_370-10a>¶
人叛雖以戮自是而齊趙之間頗聞其強矣&KR1669;既壮能¶
習先人所業復舉進士時權相國為禮部尚書書其所¶
立欲擢之及聞家居非地即罷選歸而亦為師古所辟¶
&KR1669;與故渤海人高洙(集作鈢唐書/作沐下同)為等伍師古死師道¶
代之復用洙&KR1669;為從事有項常山帥卒其卒請嗣帥未¶
得命師道亦遣甲卒數千(二字集/作萬)人北渡河屯平(集作/太)¶
原以為顧望洙&KR1669;相與議語謂燕蔡之侯初封欲令師¶
道先(集作/之先)為朝省以樹大効(集作/功)乃説曰傭有操鋤為¶
<pb:KR4h0022_WYG_370-10b>¶
人治稼者能勒糓㓕(集作勤/糓㓕)糧歲得均穡至于傭子既¶
專地自入其伍益相辦助或謂之語曰田人百畆成而¶
餉之直幾半足以飽三冬之復(集作/腹)至於所取非任頼¶
主人土廣且寛之則曰可苟設一旦篤其不奉亦奪矣¶
是属固不殍乎(集作/矣非)此借言於家人尚爾况傭於天子¶
乎今河北之傭方責其專田君侯寧可以假非於不理¶
者誠能此時因經圖以畫(集作/盡)入其地親謁闕下則君¶
侯之功莫可與等保餉世世惟(文粹/作雖)孱孫亦終不奪豈¶
<pb:KR4h0022_WYG_370-11a>¶
不幸(集作/偉)哉夫舉食於人當渇飢之望也一飯千金未¶
足者不能千(集作/十)金及飫而進於前雖海陸備&KR0034;顧與¶
糠籺齒尚何所愧願君侯省之無為人從(集作/後)事将行¶
左右者更沮之曰猛虎所以使狗(集作/物)畏而不敢犯者¶
以其能威自居也故盤林横谷&KR0108;晴以拏怒棹尾以倚¶
嘯猒噉(集作/食)於羆豕麏麚之肉及棄其所長而欲弭目¶
(集作/耳)委首以待餒是知命懸於執者之手雖麀(集作/塵)兒¶
得以狎而搏如欲申歩於咫尺安得自遂也今公舍自¶
<pb:KR4h0022_WYG_370-11b>¶
食而就待餒其後亦能無恨乎孰為公計其事於是師¶
道果得(集作/大)悔遂殺高洙而&KR1669;以能善人左右者聞(集/作)¶
(開/)之故得無殺幽於蔡之鄙縣使人守其門親属通徃¶
來輙籍署更十餘歲當元和九年蔡帥少陽死其子元¶
濟欲以其父之地請於天子天子怒發兵圍之既急師¶
道亦悖仍(集作/乃)隂為之助明年秋師道兵萬餘東㓂彭¶
城入蕭豊沛且敗而還因艱四境出&KR1669;乃為練繒書緘¶
之絮帑如顆遣航持詣彭城請其帥願得上奏将行執¶
<pb:KR4h0022_WYG_370-12a>¶
航手曰努力慎勿洩書不吾名盖假齊人劉諒耳非見¶
帥無得言吾書者航至彭城航宗人運為武寧虞侯都¶
使始航欲舍人之會運将兵出定豊未還航直詣賔府¶
見郭行餘因曰航母之姉子劉諒有帛書奏記陳叛(集/有)¶
(兵/字)者山川曲折之状願見将軍行餘得之喜銳(川文粹/作恱)¶
起告其帥航見帥獨謂帥曰書郭&KR1669;為之畏洩故假劉¶
諒劉諒者師道所信之吏也遂發書書詞云願以兵三¶
千人出滄州用戈船浮海入蔡淄之上此恃海不備所¶
<pb:KR4h0022_WYG_370-12b>¶
處皆罪人謪吏無所與堅遂與上奏於是天子遣告彭¶
城帥知之帥以為非&KR1669;書疑師道為之以相詿誤故航¶
歸不得書報獨告以信語航不敢復故道道回逺凡數¶
千里乃及&KR1669;所處未見&KR1669;且為師道所召既行與&KR1669;兄¶
子會於道因竊謂曰今者航無状受召豈前事之露耶¶
且露航獨死終無所敗無憂也&KR1669;聞之幾自引死航夲¶
莱人常以氣感聞於平盧軍及師道欲叛盡縻絡敢士¶
故航在召(集作/名)中初航不知其召之所以也意為(集作/謂)¶
<pb:KR4h0022_WYG_370-13a>¶
知前謀竟憂死明年元濟誅又明年師道反詔遣大梁¶
楚彭城蔡許滑魏之師合而四入於是彭城軍下魚臺¶
入金鄉楚軍圍海取其二縣大梁軍攻考城得之滑蔡¶
許共㧞斗門至臨濮魏軍渡楊流占東阿再戰渉商屯¶
鄆西六十里兵最近賊賊益敗故師道遣右将軍劉晤¶
将握前後兵三十萬人出當魏魏兵日急晤亦為師道¶
所篤及(集作/乃)歸軒師道盡以鄆城降得拜為滑帥在十¶
四年二月乙亥也高洙以前著跡追為尚書盖言寵之¶
<pb:KR4h0022_WYG_370-13b>¶
&KR1669;得以入(集作/外)郎為滑從事詔令行餘為記室行餘與¶
&KR1669;會於河關之間&KR1669;謂行餘曰&KR1669;前者使航馳帛奏至¶
彭城聞其還不聞其問今已死矣君知其請乎行餘曰¶
請者云何&KR1669;猶能盡語章中之詞矣行餘曰果然嗚呼¶
航竟死矣莫有聞者嗟乎十四年余與李褒劉濛宿白¶
馬津俱聞之於郭記室明日復皆如濟北濟北之人盡¶
能言&KR1669;之節故悉以論著将請于史氏云¶
　文苑英華巻三百七十¶
