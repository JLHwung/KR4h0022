# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:39.797834
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三十四
<pb:KR4h0022_WYG_034-1a>¶
欽定四庫全書¶
　文苑英華巻三十四　　　宋　李昉等　編¶
　水三¶
　　海重潤賦一首　　　海水不揚波賦一首¶
　　江漢朝宗賦一首　　衆水歸海賦一首¶
　　襄華貫洪河賦一首　三門賦一首¶
　　渭水象天河賦一首　清濟貫濁河賦二首¶
　　渭水貫都賦一首　　涇渭合流賦一首¶
<pb:KR4h0022_WYG_034-1b>¶
　　　海重潤賦　　　　　　　　梁　洽¶
道之應物兮小大咸信物之感道兮禎祥必順况我儲¶
君元膺在震乾乾夕惕兢兢日慎德澤潤於生靈滄海¶
得無重潤惟海之量百川朝宗猶君之羙萬國向風朝¶
宗者歸其廣向風者欽其政既同類以相求故重潤而¶
必應是使日光分色山輝度映風雨不淫魚龍遂性羣¶
甿仰止是燔瘞以告成外國聞焉願梯航而來聘然則¶
我君之明兩也景毓前星休徵夢月主鬯之功昭著牽¶
<pb:KR4h0022_WYG_034-2a>¶
衣之智逸發四皓既親三朝不闕故曰惟其有之是以¶
似之海則靈潮晨夜而無替君惟順動温凊而有時詳¶
夫海之爲器也吞吸八裔流不逆細恠必思蓄珍無不¶
麗浺瀜濜汨膠轕澎濞飛濤疊躍於秋隂白浪翻光於¶
春霽雖則沙石混濁不蕩其清波瀾迅委終復於平惟¶
此之故彰我君明至矣哉靈海之潤孰知其極願乗桴¶
以攸徃非引蠡而能測道未行兮竊喜取材敢獻賦兮¶
揚君之德¶
<pb:KR4h0022_WYG_034-2b>¶
　　　海水不揚波賦(以平上去入/倒用爲韻)　石　岑¶
太極立天地䟽嶽瀆所以鎮四維横九服伊海之爲德¶
有王之法象故量納羣川而道遒百谷功配乾絡運廻¶
坤軸氣蒸混於灝元潮動襄乎山陸示懲惡則鼓怒見¶
夫羣恠將瑞聖則不波介以景福唐興百三十有四載¶
湛恩溢乎荒外倬五聖之在天奄六合而成大赫吾君¶
之光賛敷至道而允泰政符純德昭千古而惟新澤體¶
上仁同萬類而咸賴八狄窮陬而盡歡九夷無遠而不¶
<pb:KR4h0022_WYG_034-3a>¶
㑹則成周之德未足䨇越裳之來今至再是以四海盡¶
鏡九瀛涵影寫合璧之祥光湛連珠之瑞景德侔上善¶
洗物而容㓗道本𤣥元澄心而體靜湛兮恒清晏兮砥¶
平泊乎無情蕩乎難名如君之道酌焉而不竭象君之¶
德注焉而不盈所謂皇得一則政能貞海得一則波不¶
驚恍兮惚兮其中有物杳兮冥兮其中有精精罔竒而¶
不育物無大而不成鯤將化鵬欲征蚌且剖珠其明誰¶
能一借扶摇便爲君御之貢王城¶
<pb:KR4h0022_WYG_034-3b>¶
　　　江漢朝宗賦(以百川㑹流必/歸於海爲韻)　樊陽源¶
江漢之流始滔滔乎楚澤雖導源而則異必朝宗而來¶
格故能吞別派而且千壅細流而累百初謂發岷山之¶
濺濺出嶓冡而涓涓忽洊至以盈坎遂同歸於巨川洋¶
洋不窮驅迅波以來注浩浩何足走驚浪而方前沸渭¶
迸瀬崩奔争㑹過東陵而更長歴南國而彌大引汲清¶
濁并包畎澮始逶迤於域中終委輸於區外䨇流淼淼¶
並騖悠悠滈汗乎萬里經營乎數州靜委極深且無驚¶
<pb:KR4h0022_WYG_034-4a>¶
於若海(疑作/海若)潜盈巨壑亦何怒於陽侯彼𢎞納之無際¶
信爲長於百流爾其掲厲莫從深淺無必絶地脉於飇¶
駛透天池而箭疾善下以潔乎龍堂流謙更清乎鮫室¶
就其深矣誰識濫觴之源不可方思空想觸舟之實終¶
始齊赴周流不違似有待而俱進何經始之相依演&KR0222;¶
紆餘必遠分而邇合洄洑激射雖異出而同歸則知海¶
之爲量也虚而有餘水之趨本也道亦相於二派既朝¶
於滄海衆星如拱於辰居漢之廣兮明委積之有所江¶
<pb:KR4h0022_WYG_034-4b>¶
之永矣表靈長之在諸是俾涵虚之狀益深浮天之容¶
斯在苟歸塘之不息諒納汙而惟倍大矣哉誰究其廣¶
深空有望於靈海¶
　　　衆水歸海賦(以納衆流而/成深廣爲韻)¶
大矣哉海浩&KR0222;尋之無際望之無象利萬物以成德總¶
羣川而爲長柔能善下禀巨壑以包涵握而朝宗覩衆¶
流之歸徃是以臨不測者未足言其濟深思利渉者孰¶
可詠其河廣究其所由得之在柔濫觴之初因一勺而¶
<pb:KR4h0022_WYG_034-5a>¶
畎澮循環無際想三嵗之周流伊昔洪水方割夏禹是¶
理既濬崑崙之輸爰標南國之紀故導之逾遠非壅之¶
可止將虚受之爲德諒成大而有以且明乎避高之義¶
自得乎潤下之㫖始將就濕想浩浩而其來終類沃焦¶
見滔滔之未己原夫水反於壑海不厭深其有也靡患¶
乎汎濫其細也不逆於浸淫是知衆流同歸異源將合¶
注而不竭但見乎川流滿而不盈更因乎海納廣哉巨¶
瀛莫之與京萬里波委四時砥平灌以涇不能混其濁¶
<pb:KR4h0022_WYG_034-5b>¶
注以渭不能益其清不涌浪而跳沫獨持盈而守成故¶
得萬穴爭赴九河自同類夫雲之從龍鳥之附鳯又似¶
一人立國萬方入貢願以含垢之體爲納汙之諷因知¶
夫海爲川谷之王以寛而得衆(不見而/字官韻)¶
　　　襄華貫洪河賦(以崇嶺橫斷靈/瀆長注爲韻)¶
太極經始純坤傾東勢以嶽鎮氣以川融於是靈闢襄¶
華象開鴻濛横大野以中豁夾洪河而北崇而(一作/爾)其¶
沓嶂無際連波方永噴激萬里廻合千嶺總崤函之氣¶
<pb:KR4h0022_WYG_034-6a>¶
象壓秦晉之封境山以河潤上騰雲雨之祥水與時清¶
下倒巖巒之影若乃騁逺望馮層城秋爽元氣朝昇大¶
明偉連天之浩汗壯發地之崢嶸翠岫屏擁澄瀾砥平¶
疑白虹飲壑而半隠似寒雲抱塞而初横及夫俯臨廹¶
察詭麗雄恒(疑作/悍)峻勢危而不騫靈源注而常滿(一作/半)¶
積隂騰氣與嵐色而相鮮爍日生霞連榮光而不斷觀¶
其畜含精秀孕育風霆應㑹昌運發揚炳靈茂賢傑於¶
間出翊邦家而永寧况乎山積鴻休川流景福明徵祥¶
<pb:KR4h0022_WYG_034-6b>¶
瑞幽賛化育此其所以配乾坤此其所以稱嶽瀆豈徒¶
翫夫縈帶委注蓮開翼張巍巍峩峩滔滔湯湯于天之¶
峻極赴海之靈長而已士有圭竇強學金門獻賦因陶¶
侃之無津耻孫𢎞之不遇覽襟帶而増氣追聖賢而遐¶
慕想劉公之歎微禹其魚感吳子之言在德爲固義由¶
景行仰高山而自慙志切朝宗與大海而同注儻餘潤¶
之波及期變化於雲路¶
　　　三門賦(并序/)　　　　　　　趙冬曦¶
<pb:KR4h0022_WYG_034-7a>¶
砥柱山之六峯者皆生河之中流葢夏后之所開鑿其¶
最北有兩柱相對距崖而立即所謂三門也次于其南¶
有孤峯掲起峰頂平闊夏禹之廟在焉西有孤石數丈¶
圓如削成復次其南有三峯東曰金門中曰三堆西曰¶
天柱湍水從黄老祠前東流湍激蹙於蝦石折流而南¶
潄於三門包於廟山乃分爲四流淙於三峰之下觝於¶
曲限㑹流東注加以兩崖夾水壁立千仭盤紆激射天¶
下罕比時以内兄牛氏壯而逰焉相顧賦之以紀竒跡¶
<pb:KR4h0022_WYG_034-7b>¶
大河瀰漫上應天漢濬靈波於積石之西瀑懸流於崑¶
崙之半茫茫禹功兹焉㑹同鑿連巖而瀉㶑羅崛島以¶
攅空濶兮若横兩闕於江上岌兮若稜三山於海中崇¶
山嶔崟呀水淙射左右飛濤起伏相擊截奔湍兮躋石¶
臺目霍濩兮心徘徊三峰砥其却立架崇門以洞開連¶
嶂紆河以壁峭疊巘喬空而半頺洪流蹙折以坌涌潄¶
湍崟窟而相磓苞巒秘隒砯其鼔作徊□澎瀑灕以山¶
摧奔濤迅澓紛其蕩駭蓬渤滑淈霍以雲廻盤渦窙寥¶
<pb:KR4h0022_WYG_034-8a>¶
以谷施奔石砰磕以成雷拗怒未洩横流逆折合如地¶
轉散若天裂摇騰䂬嶼㕞(疑當作刷吳都/賦云刷盪渏瀾)蕩珊(疑當作/㘱他藍)¶
(切水衝/岸壞也)穴硉岩&KR0398;而沫沸淙隘口而湍洇然後澡雲霽¶
靄收濤巻瀬汨沄沄以無聲漫浩浩以東㑹總四流而¶
混合注三穴而滂沛泛洪漣於大磧之東薄餘怒於天¶
地(疑作/池)之外當其時也山獸驚躍水禽亂飛魚獺沉潭¶
以不動獑猱拱樹以相依竄鮫人於洞壑帖舟子於連¶
漪莫不愁白鷺之初下歎黄牛之暝歸若乃降望金門¶
<pb:KR4h0022_WYG_034-8b>¶
忀徉石觜窮岩萬仭一曲千里松歴歴而生涯草鬖鬖¶
而覆水雲蓬茸兮歴地生風颼飀兮百籟驚猿惜暮而¶
悲呌鳥辭春而不鳴阽嵲屼兮杪崢嶸飛客心兮動客¶
情憐石菌之冬茂賞瑶芝之夜明惟夏君兮永蟄拜靈¶
廟兮何及榱梁古兮山鳥棲階壁蕪兮野鼯入感㣲禹¶
之歎深亢幽謌以佇立歌曰申負石兮空自竒客乗查¶
兮何遠爲君不見虚舟之泛泛浩乘流而不羈¶
　　　渭水象天河賦(以題/爲韻)　　　　劉　珣¶
<pb:KR4h0022_WYG_034-9a>¶
昔我先王肇脩人紀乃建邦國以立都鄙或處沃而稱¶
奥或宅中而爲羙周分景臺之測用㑹隂陽之擬漢據¶
鶉首之分實爲山河之理故右扶風而左馮翊距涇川¶
而浮渭水潼函襟帶豐鄠巍峩下則崇岡於地險上乃¶
取範於天河城雉周環而斗設宫觀駢㸦而星羅轉曲¶
江於前岸俯冀闕於中波車馬諠流渾派聲之交錯風¶
塵日夕與津霧而相和葢聖人垂則必天之象王者都¶
㑹大洽斯享運璇衡以齊玉燭法露盤以崇金掌四方¶
<pb:KR4h0022_WYG_034-9b>¶
輻凑萬國攸仰風雲以之吸合日月於焉澄朗苟禎祥¶
而應㑹則乾元之攸徃何必河出圖洛出書然後爲卜¶
食之華壤者也懿哉作者元后中興後嗣同天之道順¶
人之意横橋乃牽牛之設素滻則飲龍之謂晩光澹灔¶
接鳯苑之祥煙曉色清明連斗城之佳氣樓臺傍而津¶
涯隠伏鐘皷作而波濤汨沸不覩斯焉以取斯寧復知¶
王者之貴不察所由於所以又安明坎德之靈而主乎¶
渭徒觀其遠界汧隴横截秦川沃長安之霞日浮京兆¶
<pb:KR4h0022_WYG_034-10a>¶
之雲天都邑傍於左右舟檝來而泝&KR0403;上林之煙開霧¶
巻建章之戸萬門千朝而望兮蓬瀛若留乎岸側夕而¶
臨也河漢宛在乎目前是以婁敬云被山帶河四塞爲¶
固豈不謂天道無親惟德是輔祥符不及瑞圖斯遇以¶
登仁夀之理用表坤靈之喻請謂東周安處先生之徒¶
與須知西朝翰林主人之作賦¶
　　　清濟貫濁河賦(以與濁同流清/源自別爲韻)李君房¶
濟有瀾兮清泠不窮以清激濁兮洪河之中迤靈長而¶
<pb:KR4h0022_WYG_034-10b>¶
委注忽洊至而争雄懼淈乎泥我則貫而愈净將合於¶
道我則和而不同徒覩其虚明皎潔秀色澄澈漾淸泚¶
以遐分界飛濤而劃絶始騁迅以中㵼載流謙而東洩¶
德惟靜自澄之於本源體雖柔豈混之於派別懿夫貞¶
不受汙淸非可混噴中流而激射劈巨浪之崩奔狀浮¶
雲决開晴天之灑空碧若輕埃乍歛明鏡之洗蒙昏遠¶
而望之孤煙横於曲渚廹而察也霜練引於靈源是知¶
夫道惡比周物莫相與彼流濕之爲類尚沿源而異處¶
<pb:KR4h0022_WYG_034-11a>¶
匪泥沙之可雜豈湍洑之能阻越洪濤之浮浮駛清浪¶
之悠悠不學淄澠之難辨且殊涇渭之同流于以用之¶
甘見和之醴就其深矣欣可泛乎舟狀盤渦之瀺灂不¶
染乎濁前跳沫之飛驚不傷夫清均上善以清羙含至¶
虚而體平度龍堂而愈灑洗貝闕而増明何必溱洧之¶
陽然後濯其髪寧俟滄浪之畔然後澡其纓截河而流¶
所以爲異導沇而注明乎所自釃濁波而廻逗沛驚湍¶
以自致庻彌久而不渝鑒妍媸兮無媿¶
<pb:KR4h0022_WYG_034-11b>¶
　　　第二(同前/韻)　　　　　　　　許堯佐¶
河之並濟兮惟秩其平濟之貫河兮勢若相傾非剛克¶
無以見其柔立非甚濁無以彰其至淸是以靈源濬發¶
柔德兼呈徒觀其流波委注秀色澄澈冲融而濁水遥¶
開鼓怒而洪流直截遂使還淳之士疑二氣之初分䇿¶
功之臣驚一帶兮中裂既處濁而不染每含貞而自㓗¶
苟與和光者殊致寧與淈泥者無別是以霍濩波激崩¶
騰勢飜濟水與河水相輝光容易識清流與濁流不雜¶
<pb:KR4h0022_WYG_034-12a>¶
質性難論苟徵之於變化可察之於本源于以表德于¶
以辨類方九折而横流啓重泉而直至故以盤渦渾曉¶
日之輝疊鏡冩晴峯之翠絶河而去孰與我爭先導沇¶
斯來孰謂我奚自若乃冲虚是翫迅激難儔廣可渉兮¶
思航葦於寒渚清可挹也欲濯纓於夕流貫長川之浸¶
浸委輕浪之悠悠然下流綿邈願表清而不濁上善昭¶
融故守和而不同故可扶正直之純志助潤澤之成功¶
動漣漪於迴浦萃光景於㣲風且淮之清兮濱於夷江¶
<pb:KR4h0022_WYG_034-12b>¶
之遠兮界於楚豈若貫大川以揚波臨大都而分渚含¶
清濁而獨秀求匹敵而誰與苟河淸之可期願朝宗而¶
爲侶¶
　　　渭水貫都賦(以帝王建都取/諸上象爲韻)　衞次公¶
清渭天鑿名都王制貫金城千里之域寫銀河九霄之¶
勢同穴發源衆川潜泄分黒水以渺漫遶黄山而迢逓¶
水能濟物用導於中州君德配天故法於上帝都之㑹¶
也皇皇渭之流也湯湯異東西之&KR0518;澗非汲引之沮漳¶
<pb:KR4h0022_WYG_034-13a>¶
夏后濬川分流非肇於伯禹秦德王水貫都必因於始¶
皇照䨇鳯之丹闕架長虹之飛梁褰裳者不勞於掲厲¶
濯纓者何必於滄浪泛彼樓船掩横汾於武帝濱之釣¶
叟感入兆於文王且夫前王酌憲惟皇都之所建度地¶
有孚因貫渭之上腴曲抱乎周原秦野旁臨乎八逹九¶
衢既流衍以紅粟誠輝煥乎黄圖則知八水皆流豈清¶
於渭水五都並制莫大於西都原夫渭者雍之巨浸都¶
者人之所聚天垂法君必取曵雲間之清渭何殊雲漢¶
<pb:KR4h0022_WYG_034-13b>¶
移天上之紫宮洞開天府及乎縈流一帶中派紆餘蕩¶
元氣澄太虚稽前典而備矣於名川而舍諸豈惟積潤¶
於庻物固亦近壯於皇居至乃春景澄廓晴霞朗暢涵¶
萬象於影中度牽牛於波上客有觀光者於兹而寫望¶
羙夫取法可仰因天垂象䟽紫陌而逶迤流丹霞而蕩¶
&KR0222;周公卜洛雖云風雨所交秦后貫都實謂膏腴之壤¶
惟洪業之永固與渭流而彌廣¶
　　　涇渭合流賦(以題/爲韻)　　　　　獨孤綬¶
<pb:KR4h0022_WYG_034-14a>¶
逰者感異源而合趣指涇渭於秦樹涇如經也自北而¶
南流渭若緯焉從西而東注性相近以不息勢使然而¶
自遇湜湜其沚昔既聞之於詩湯湯其流今則狀之爲¶
賦夫至清者渭至濁者涇惟清也鑒物之道著惟濁也¶
含垢之義形共導金氣咸通井星混殊流之昭晰成一¶
帶之瀠渟初以縱亂横似爭長而難雜終以㓗受汚何¶
極暌而乃合禹功之所兩存漢苑斯焉博納乍異其色¶
覺游鱗之隠見必同乎聲帶長風之蕭䬃象昭回之可¶
<pb:KR4h0022_WYG_034-14b>¶
求歌鄭白之有由飲馬投錢足以發明亷士决渠降雨¶
足以殷富神州既相𢎞以利物寧自異乎並流知之者¶
齊我以不皦不昧感之者比我於一薫一蕕斯乃柔以¶
長存和之足貴近則順洪河之紆直遠則成滄海之濩¶
渭同功一體叶靈通氣信殊榖洛之流寧爽淄澠之味¶
夫然彼獨清而無偶非逹識之所謂¶
　¶
　文苑英華巻三十四¶
