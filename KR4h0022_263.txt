# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.941352
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百六十三
<pb:KR4h0022_WYG_263-1a>¶
欽定四庫全書¶
　文苑英華卷二百六十三　宋　李昉等　編¶
　寄贈十七¶
　　李商隠二首　　　　　薛逢三首¶
　　姚鵠十四首　　　　　項斯三首¶
　　趙嘏二十八首　　　　馬戴十一首¶
　　　及第東歸次㶚上却寄同年　李商隠¶
芳桂當年各一枝行期未分壓春期江魚朔鴈長相憶¶
<pb:KR4h0022_WYG_263-1b>¶
秦樹嵩雲自不知杏苑經過勞想像東門追(集作/送)餞又¶
差池㶚陵柳色無離恨莫枉長條贈所思¶
　　　飲席代官妓贈兩從事　　　前　人¶
新人橋上着春衫舊主江邉側帽簷願得化為紅綬帶¶
許教䨇鳳一時銜¶
　　　伏聞令公疾愈對見延英因有賀詩逺封投獻¶
　　　　　　　　　　　　　　　薛　逢¶
吉語云云海外傳令公疾愈起朝天皇風再扇寰區内¶
<pb:KR4h0022_WYG_263-2a>¶
人鏡重開日月邉光啟四門通夀域深疏萬頃溉情田¶
陪臣自訝迷津久願識方舟濟巨川¶
　　　題劍門先寄上西蜀司徒杜　前　人¶
峭壁横空限一隅劃開元氣建洪樞梯航百貨通邦計¶
鍵閉諸蠻屏帝都西蹙犬戎威北狄南吞荆郢制東呉¶
千年管鑰誰鎔範只自先天造化爐¶
　　　北亭醉後叙舊贈東川陳書記¶
　　　　　　　　　　　　　　　前　人¶
<pb:KR4h0022_WYG_263-2b>¶
二十年前事盡空半隨波勢半隨風謀身喜斷韓雞尾¶
辱命羞携楚鶴籠符竹謬分錦水外妻孥猶隔散闗東¶
臨岐莫恠朱紘絶曽是君家入爨桐¶
　　　塞外寄張侍御　　　　　　姚　鵠¶
千里入黄雲覉愁日日新疎鐘闗路曉逺雨塞山春南¶
眺有歸鴈北來無故人却思陪宴處廻望與天隣¶
　　　寄贈許璋(集作/瑺)少府　　　　前　人¶
若說君髙道何人更得如公庭唯樹石生計是琴書詩¶
<pb:KR4h0022_WYG_263-3a>¶
句峭無敵文才清有餘不知尺水内争滯北溟魚¶
　　　寄雍陶先輩　　　　　　　前　人¶
知音杳何處書札寄無由獨宿月中寺相思天半(集作/畔)¶
樓露凝衰草白螢度逺煙秋悵望難歸枕吟勞生夜愁¶
　　　寄友人　　　　　　　　　前　人¶
西風又開菊久客意如何舊國天涯逺清砧月夜多明¶
時難際㑹急景易蹉跎抱玉終湏獻誰言念薜蘿¶
　　　書情獻知已　　　　　　　前　人¶
<pb:KR4h0022_WYG_263-3b>¶
日日恨何窮巴雲舊隠(集作/望)空一為棲寓客三見北歸¶
鴻有道期攀桂無門息轉蓬賃居将磬比乞食與僧同¶
花月登臨處江山悵望中衆皆輕病驥誰肯救焦桐坐¶
惜春還至愁吟夜每終谷寒思變律葉晩怯回風謁蔡¶
慙王粲憐衡兾孔融深恩如尚在何處問窮通¶
　　　感懐陳情　　　　　　　　前　人¶
恩重空感&KR0557;何門誓殺身謬曽分玉石竟自困風塵隂¶
谷非因煖幽叢豈望春升沉在言下應念異他人¶
<pb:KR4h0022_WYG_263-4a>¶
　　　旱魚詞上苗相公　　　　　前　人¶
似龍鱗已足唯是欠登門日裏腮猶濕泥中目未昏乞¶
鋤防螘穴望水㵼金盆他日能為雨公田報此恩¶
　　　將歸蜀留獻恩地僕射二首　前　人¶
自持衡鏡採幽沉此事嘗聞曠古今危葉只將(集作/應)終¶
委地焦桐誰料却為琴蒿萊(集作/蓬)詎報生成徳犬馬空¶
懷感戀心明日還家盈眼血定應回首即沾襟¶
　　　二¶
<pb:KR4h0022_WYG_263-4b>¶
江上長思狎釣翁此心難與昨心同自承邱嶽新恩重¶
已分煙霞舊隠空龍變偶因資巨浪鵬飛誰肯借髙風¶
應憐死節無門効氷炭潛憐(集作永/歎潜懐)逐轉蓬¶
　　　襄州獻尚書　　　　　　　前　人¶
立事成功盡逺圖一方獨與萬方殊藩臣昔競師兵畧¶
相國今多揖廟謨禮樂政行凋敝俗歌謡聲徹帝王都¶
即隨鳳詔歸何處祗是操持造化爐¶
　　　隨州獻李侍御二首　　　　前　人¶
<pb:KR4h0022_WYG_263-5a>¶
彩筆曾專造化權道尊飜向宦途閑端居有地惟栽藥¶
静坐無時不憶山徳望舊懸霄漢外政聲新溢路岐間¶
衆知聖主搜賢相朝夕欲待黄覇還¶
　　　二¶
再刖未甘何處說但垂䨇淚出咸秦風塵匹馬來千里¶
蓬梗全家望一身舊隠每懐空竟夕愁眉不展㡬經春¶
今朝儻降非常顧倒屣寧惟有古人¶
　　　虢州獻楊侍御二首　　　　前　人¶
<pb:KR4h0022_WYG_263-5b>¶
盖世英華更有誰賦成傳冩徧坤維名科累中求賢日¶
苦節髙標守郡時樓上呌雲秋鼓角林間宿鶴夜旌旗¶
徵歸詔下應非久徳望人情在鳳池¶
　　　二¶
碧山曽共惜分隂暗學相如賦上林到此敢踰千里恨¶
歸家且遂十年心疎愚只却膺門險淺薄争窺孔室深¶
一顧儻憐持苦節更令何處問升沉¶
　　　贈金州姚合郎中　　　　　項　斯¶
<pb:KR4h0022_WYG_263-6a>¶
為郎名更重領郡是蹉跎官筆題詩盡衙庭㸔鶴多城¶
池連竹塹籬落帶椒坡未學旌旛(闕/)閒遊觸處過¶
　　　寄江南親故　　　　　　　前　人¶
古巷槐花合愁多晝掩扉猶存過江馬強拂看花衣送¶
客身先醉尋僧晩未歸龍鍾易惆悵莫遣寄書稀¶
　　　獻令狐相公時相公郊壇行事廻¶
　　　　　　　　　　　　　　　前　人¶
鶚在卿雲氷在壺代天才業本訏謨榮同伊陟傳朱户¶
<pb:KR4h0022_WYG_263-6b>¶
秀比王商入畫圖昨夜星辰回劍履前年風月滿江湖¶
不知機務時多暇還許詩家屬和無¶
　　　贈越客　　　　　　　　　趙　嘏¶
故國波濤隔明時心久留獻書䨇闕晩看月五陵秋南¶
棹何當返長江憶共逰定知釣魚伴相望在汀洲¶
　　　贈李祕書　　　　　　　　前　人¶
束帶臨(一作/隨)風氣調新孔門才業獨誰倫杉松韻冷(一/作)¶
(静/)雪溪暗鸞鶴勢髙天路春美玉韞來休問價芳枝攀¶
<pb:KR4h0022_WYG_263-7a>¶
去正無塵莫将芸閣經科第湏作人間(一作/詞塲)第一人¶
　　　寄歸　　　　　　　　　　前　人¶
三年踏盡化衣塵只在(又𤣥集/作見)長安不見春馬過雪街¶
天未曙鄉迷闗路淚空頻桃花塢接啼猿樹野竹庭通¶
畫鷁津早晩粗酬身事了水邉歸去一閒人(一作/雲樹)¶
　　　廻於道中寄舒州李&KR1147;相公　前　人¶
都無鄙吝隔塵埃昨日丘門避席來静語乍臨清廟瑟¶
披風如在九層臺㡬煩命妓浮溪棹再(一作/每)許論詩注¶
<pb:KR4h0022_WYG_263-7b>¶
酒杯從此㣲誠知感戀七真臺上(集作/壇畔)望三台¶
　　　舒州獻李相公　　　　　　前　人¶
野人留得五湖船丞相興歌郡國年醉筆倚風飄澗雪¶
静襟披月坐樓天鶴歸華表山河在氣返青雲雨露全¶
聞說萬方思舊徳一時傾望重陶甄¶
　　　獻淮南李相公　　　　　　前　人¶
傅巖髙静見台星廟畧當時討不庭萬里有雲歸碧落¶
百川無浪到滄溟軍中老将傳兵術江上諸侯受政經¶
<pb:KR4h0022_WYG_263-8a>¶
聞道國人思再入鎔金新鑄鶴儀形¶
　　　成名年獻座主僕射兼呈同年¶
　　　　　　　　　　　　　　　前　人¶
拂煙披月羽毛新千里初辭九陌塵曽失𤣥珠求罔象¶
不将䨇耳負伶倫賈嵩詞賦相如手楊乗歌篇李白身¶
除却今年仙侣外堂堂又見兩三春¶
　　　歳暮江軒寄盧端公　　　　前　人¶
積水生髙浪長風自此時萬艘俱擁棹上客獨吟詩路¶
<pb:KR4h0022_WYG_263-8b>¶
以重湖阻心将小謝期渚雲愁正斷江鴈重驚悲笑憶¶
逰星子歌尋罷貴池夢來孤島在醉醒百憂隨戍迥煙¶
生晩江寒鳥過遲問山樵者對經雨釣船移敢嘆今留¶
滯猶勝曩别離醉從陶令得善必大人知道蹇才何取¶
恩深劍不疑此身同岸柳只待變寒枝¶
　　　抒懐上歙州盧中丞宣州杜侍御¶
　　　　　　　　　　　　　　　前　人¶
東來珠履與旌旗前者登朝亦一時竹馬迎呼逢稚子¶
<pb:KR4h0022_WYG_263-9a>¶
柏臺長告見男兒花飄舞袖樓相倚角送歸軒客盡隨¶
獨有賤夫懷感激十年兩地負恩知¶
　　　山陽韋中丞罷郡因獻　　　前　人¶
笙歌只是舊笙歌腸斷風流奈别何照物二年春色在¶
感恩千室淚痕多盡将魂夢隨西去猶望旌旗暫一過¶
今日罇前無限思萬重雲月隔煙波¶
　　　山陽即席獻裴中丞　　　　前　人¶
早年天上見清塵今日樓中醉一春暫肯剖符臨水石¶
<pb:KR4h0022_WYG_263-9b>¶
㡬曽焚筆動星辰瓊臺雪映迢迢鶴蓬島波横浩浩津¶
好是仙家羽衣使欲敎垂涕問何人¶
　　　西峯即事獻沈大夫　　　　前　人¶
松竹閒逰道路身衣襟落盡往來塵山連謝宅餘霞在¶
水映(一作/應)琴雞(疑作/溪)舊浪春拂榻從容今有地酬恩寂¶
寞久無人安知不及屠沽者曽對青萍淚滿巾¶
　　　杜陵貽杜牧侍御　　　　　前　人¶
紫陌塵多不可尋南溪酒熟一披襟山髙晝枕石床隠¶
<pb:KR4h0022_WYG_263-10a>¶
泉落夜牕煙樹深白首尋人嗟問計青雲無路覔知音¶
唯君懐抱安如水他日門墻許醉吟¶
　　　下第後上李中丞　　　　　前　人¶
落第逢人慟哭初平生志業欲何如鬢毛洒盡一枝桂¶
淚血滴來千里書谷外風髙摧羽翮江邉春在憶樵漁¶
唯應感激知恩地不待功成死有餘¶
　　　淛東贈李副使員外　　　　前　人¶
妙盡戎機佐上台少年清苦自霜臺馬嘶深竹閒宜貴¶
<pb:KR4h0022_WYG_263-10b>¶
花拂朱衣美稱才早入半縁分務重晩吟多是看山廻¶
名髙漸少飜飛伴㡬度煙霄獨去來¶
　　　寄淮南幕中劉員外　　　　前　人¶
郎官何遜最風流愛月憐山不下樓三佐戎旃換朱紱¶
一辭蘭省見清秋桂生巖石本瀟洒鶴到煙空更自由¶
休向西齋久閑卧滿朝傾盖是依劉¶
　　　宛陵寓居上沈大夫二首　　前　人¶
滿耳謌謡滿眼山宛隣城郭翠㣲間人情已覺春長在¶
<pb:KR4h0022_WYG_263-11a>¶
溪户仍将水共閒曉色入樓紅藹藹夜深尋砌碧潺潺¶
幽雲髙鳥俱無事晩伴西峰醉客還¶
　　　二¶
溪樹參差緑可攀謝家雲水滿東山能忘天上他年貴¶
來結林中一日閒醉叩玉盤歌裊裊煖鳴幽澗鳥闗闗¶
觥籌不盡湏歸去路在春風縹緲間¶
　　　淮信賀滕邁台州　　　　　前　人¶
凋瘵民思太古風上賢綏輯副宸衷舟移清鏡禹祠北¶
<pb:KR4h0022_WYG_263-11b>¶
路轉翠屛天姥東旌旆影前横竹馬詠歌聲裏樂樵童¶
遥知到郡滄波晏三島離離一望中¶
　　　獻秘書元少監(前篇作三像酬元秘/監見二百三十八卷)¶
　　　　　　　　　　　　　　　前　人¶
　　　薛廷範從事自宣城至因贈　前　人¶
少年從事霍嫖姚來自楓林度栁橋金管别筵樓灼灼¶
玉溪回首馬蕭蕭清風氣調真君輩知已風流滿聖朝¶
獨有故人愁欲死晩簷疎雨動空瓢¶
<pb:KR4h0022_WYG_263-12a>¶
　　　寄潯陽趙校書　　　　　　前　人¶
簾下秋江夜影空倚樓人在月明中不将行止問朝列¶
唯脫衣裳與釣翁㡬處别巢悲去燕十年回首送歸鴻¶
那應更結廬山社見說心閑勝逺公¶
　　　贈李從貴　　　　　　　　前　人¶
白馬嘶風何處還鞭梢拂地看南山珠簾捲盡不回首¶
春色欲䦨休閉闗花外鳥歸殘雨暮竹邉人語夕陽閒¶
知君舊隠嵩雲下巖桂從今㡬更攀¶
<pb:KR4h0022_WYG_263-12b>¶
　　　下第寄宣城幕中諸公　　　前　人¶
一醉曽将萬事齊暫陪歡去便如泥黄花李白墓前草¶
碧浪桓彛宅後溪九月霜中隨計吏十年江上灌春畦¶
莫言春盡不惆悵自有閒眠到日西¶
　　　贈陳正字　　　　　　　　前　人¶
魯儒今日意何如名挂春官選籍初野艇㡬曽尋水去¶
故山從此與雲疎吟憐受露花隂足行覺嘶風馬力餘¶
聞說晩心心更静竹間依舊卧看書¶
<pb:KR4h0022_WYG_263-13a>¶
　　　洞庭寄所思　　　　　　　前　人¶
目斷蘭臺空望歸錦衾香冷夢來稀書中自報刀頭約¶
天上三看破鏡飛孤浪謾疑紅臉笑輕雲忽似舞羅衣¶
遥知不語坐相憶寂寞洞房寒燭㣲¶
　　　代人贈杜牧侍御(宣州/㑹中)　　　前　人¶
郎作東臺御史時妾長西望斂䨇眉一從詔下人皆羡¶
豈料恩衰不自知髙闕如天縈曉夢華筵似水隔秋期¶
坐來情態猶無限更向樓前舞柘枝¶
<pb:KR4h0022_WYG_263-13b>¶
　　　寄逺　　　　　　　　　　前　人¶
禁鐘聲盡見棲禽闗塞迢迢故國心無限春愁莫相問¶
落花流水洞房深¶
　　　冬日寄河中楊少尹　　　　馬　戴¶
洪河岸木衰城下渡凌澌年長從公懶天寒入府遲家¶
山登㡬徧衛闕赴何時懐古心誰識應多謁舜祠¶
　　　到山寄部姚員外　　　　　前　人¶
朝與城闕别暮同麋鹿歸鳥鳴松觀静人過石橋稀木¶
<pb:KR4h0022_WYG_263-14a>¶
葉摇山翠泉聲入澗扉敢招仙署客暫此拂朝衣¶
　　　寄金州姚使君員外　　　　前　人¶
老懐清净化乞去守洵陽廢井人應滿空林虎自藏迸¶
泉疎石窺(誤/)殘雨發椒香山缺通巴峡江流帶楚檣憂¶
農生野思禱廟結雲装覆局松移影聽琴月墮光鳥鳴¶
開郡印僧去置禪床罷貢金休鑿凌寒笋更長退公披¶
鶴氅髙步隔鵷行相見朱門内麾幢拂曙霜¶
　　　夕發邠州寧寄舒從事　　　前　人¶
<pb:KR4h0022_WYG_263-14b>¶
半酣走馬别别後鎖邉城日落月未上鳥棲人獨行方¶
馳故國戀復愴長年情入夜不能息何當開此生¶
　　　贈北客　　　　　　　　　前　人¶
君生逰俠地感激氣何髙飲盡玉壺酒贈留金錯刀鴈¶
闗飛霰雪鯨海落雲濤决去如征鳥離心空自勞¶
　　　長安寓居寄賈島　　　　　前　人¶
歳暮見華髪平生志半空孤雲不我棄歸隠與誰同枉¶
羡紫宸竭(一作/謁)妨栽丹桂叢何如隨野鹿栖止在林中¶
<pb:KR4h0022_WYG_263-15a>¶
　　　贈别江客　　　　　　　　前　人¶
湘中有岑穴君坐挂㠶過露細蒹葭廣潮廻島嶼多汀¶
洲延夕照楓葉堕寒波應便同漁(疑作/隠)者生涯許釣歌¶
　　　贈楊之梁先輩　　　　　　前　人¶
平生閒放久野鹿許為羣居止隣西嶽軒忩度白雲齋¶
心飯松子話道接茅君漢主方清净休書諫獵文¶
　　　贈鄠縣尉李先輩二首　　　前　人¶
同人家鄠杜相見罷官時野坐苔生石荒居菊入籬聽¶
<pb:KR4h0022_WYG_263-15b>¶
蟬臨水久送鶴背山遲未擬還城闕溪僧别有期¶
　　　二¶
休官不到闕求静匪營他種藥唯愁晩看雲肯厭多渚¶
邉逢鷺下林表伴僧過閑檢仙方試松花酒自和¶
　　　贈祠部令狐郎中　　　　　前　人¶
官初執憲稱雄才省轉為郎雅望推待制松隂移玉殿¶
分霄露氣静天臺筭碁黙向孤雲坐隨鶴閑窮片水廻¶
忽憶十年相識日小儒新自海邉來¶
<pb:KR4h0022_WYG_263-16a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_263-16b>¶
　¶
　¶
　¶
　¶
　¶
　¶
　¶
　文苑英華卷二百六十三¶
