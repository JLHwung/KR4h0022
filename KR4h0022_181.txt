# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.844146
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百八十一
<pb:KR4h0022_WYG_181-1a>¶
欽定四庫全書¶
　文苑英華巻一百八十一　宋　李昉等　編¶
　省試二(州府/試附)¶
　　冬日可愛二首　　　　日華川上動一首¶
　　日南長至一首　　　　白日麗江臯一首¶
　　夏日可畏一首　　　　秋日懸清光二首¶
　　初日照華清宫一首　　初日照鳯樓一首¶
　　日暮碧雲合一首　　　日暮天無雲一首¶
<pb:KR4h0022_WYG_181-1b>¶
　　日暮山河清一首　　　三讓月成魄一首¶
　　月照冰池一首　　　　海上生明月一首¶
　　璧池望秋月一首　　　秋月懸清輝一首¶
　　月映清淮流二首　　　圓靈水鏡二首¶
　　京兆府試殘月如新月一首¶
　　玉繩低建章一首　　　七月流火一首¶
　　壽星見一首　　　　　老人星一首¶
　　府試觀老人星一首　　虹藏不見一首¶
<pb:KR4h0022_WYG_181-2a>¶
　　閏月定四時五首　　　玉燭一首¶
　　新陽改故隂一首　　　迎春東郊二首¶
　　東郊迎氣一首　　　　立春一首¶
　　春從何處來一首　　　長安早春二首¶
　　春色滿皇州五首　　　首夏猶清和一首¶
　　　冬日可愛　　　　　　　　陳　諷(貞元十/年及第)¶
寒日臨清晝寥天一望時未消埋逕雪先暖讀書帷屬¶
思光難駐舒情影若遺晉臣曾比德謝客昔言詩散彩¶
<pb:KR4h0022_WYG_181-2b>¶
寧偏照流隂信不追餘輝如可就廻燭幸無私¶
　　　同前　　　　　　　　　　庾元亮(貞元八/年及第)¶
宿霧開天霽寒郊見初日林踈照逾逺冰輕影微出豈¶
假陽和氣暫忘𤣥冬律愁抱望自寛覉情就如失欣欣¶
事幾許曈曈狀非一傾心儻知期良願自兹畢¶
　　　日華川上動　　　　　　　石殷士¶
曙霞攅旭日浮景弄晴川杲曜曾潭上悠揚極浦前岸¶
高時擁媚波逺漸澄鮮萍實空隨浪珠胎不照淵早暄¶
<pb:KR4h0022_WYG_181-3a>¶
依曲渚微動觸輕漣孰假咸池望幽情得古篇¶
　　　日南長至　　　　　　　　獨孤鉉(元和年/吏部)¶
玉厯頒新(一作/窮)律凝隂發一陽輪輝猶惜短圭影此偏¶
長晷度經南斗流星(一作/晶)盡北堂乍疑同(一作/周)户耀可¶
愛逗林光積雪銷微煦初萌動早芒更昇臺上望雲物¶
已昭彰¶
　　　白日麗江臯　　　　　　　陳昌言¶
遲景臨遥水晴空似不高清明開曉鏡昭晰辨秋毫欝¶
<pb:KR4h0022_WYG_181-3b>¶
欝長堤土離離淺渚毛烟銷占一候風静擁千艘獨媚¶
青春栁宜看白鷺濤何年謝公賞遺韻在江臯¶
　　　夏日可畏　　　　　　　　張　籍(類詩作/丘為)¶
赫赫温風扇炎炎夏日徂火威馳逈野畏景爍(一作/鑠)遥¶
途勢矯翔陽翰功分造化鑪禁城千品燭黄道一輪孤¶
落照頻空簟餘暉巻夕梧如何倦遊子中路獨踟蹰¶
　　　秋日懸清光　　　　　　　陶拱(一作/洪)¶
秋至雲容歛天中日景清懸空寒色净委照曙光盈泫¶
<pb:KR4h0022_WYG_181-4a>¶
泫看彌上輝輝望最明煙霞輪乍透葵藿影初生鑒下¶
應無極升高自有程何當廻盛彩一為表精誠¶
　　　同前　　　　　　　　　　王　維¶
寥廓凉天静晶明白日秋圓光含萬象碎影入閑流逈¶
與青㝠合遥同江甸浮晝隂殊衆木斜影下危樓宋玉¶
登高怨張衡望逺愁餘輝如可託雲路豈悠悠¶
　　　初日照華清宫　　　　　　柴　宿¶
靈山初煦澤逺近見離宫影動參差裏光分縹緲中鮮¶
<pb:KR4h0022_WYG_181-4b>¶
飈收晩翠佳氣滿晴空林潤温泉入樓深複道通璇題¶
生烱晃珠綴引曈曨鳯輦何時幸朝朝此望同¶
　　　初日照鳯樓　　　　　　　李虞仲¶
旭日煙雲殿朝陽燭帝居斷霞生峻宇通閣麗晴虗流¶
彩連朱檻騰輝照綺䟽曈曨晨景裏明㓕曉光初户牖¶
仙山近軒楹鳯翼舒還如王母過遥度五雲車¶
　　　日暮碧雲合　　　　　　　許康佐¶
日際愁隂生天涯暮雲碧重重不辨盖沉沉乍如積林¶
<pb:KR4h0022_WYG_181-5a>¶
色黯疑暝隟光俄已夕出岫且從龍縈空寧觸石餘輝¶
澹瑶草浮影凝綺席時景詎能留幾思輕尺璧¶
　　　日暮天無雲　　　　　　　熊孺登¶
杳杳復蒼然無雲日暮天象分青氣外景盡赤霄前漸¶
吐星河色遥生水木烟從容難附麗顧歩欲澄鮮但見¶
收三素何能測上𤣥應非暫呈瑞不許出山川¶
　　　日暮山河清　　　　　　　失　名¶
天高爽氣晶馳景忽西傾山列千重静河流一帶明想¶
<pb:KR4h0022_WYG_181-5b>¶
同金鏡徹寧讓玉壺清纎翳無由出浮埃不復生縈紆¶
分漢苑表裏見秦城逸興終難繫抽毫仰此情¶
　　　三讓月成魄(不得泛説/鄉飲之事)　　　劉　&KR1939;¶
為禮依天象周旋逐月成教人三讓羙為客一宵生初¶
進輪猶暗終辭影漸明幸陪賔主位取捨任虧盈¶
　　　月照冰池　　　　　　　　葉季良¶
霽夕雲初歛棲娥月未虧圓光生碧海素色滿瑶池天¶
逈輪空見波凝影詎窺浮霜玉比彩照像鏡同規皎潔¶
<pb:KR4h0022_WYG_181-6a>¶
寒偏净徘徊夜轉宜誰憐幽境在長與賞心隨¶
　　　海上生明月　　　　　　　朱　華¶
皎皎秋中月團圓(一作/團)海上生影開金鏡滿輪抱玉壺¶
清漸出三山㞯將凌一漢横素娥嘗藥去烏鵲遶枝驚¶
照水光偏白浮雲色最明此時堯砌下蓂莢自將榮¶
　　　璧池望秋月　　　　　　　張子容¶
凉夜窺清沼池空水月秋滿輪沉玉鏡半魄落銀鈎蟾¶
影摇輕浪菱花渡淺流漏移光漸潔雲歛色偏浮似璧¶
<pb:KR4h0022_WYG_181-6b>¶
悲三獻疑珠怯再投能將千里意來照楚鄉愁¶
　　　秋月懸清輝　　　　　　　蔣　防¶
秋月沿霄漢亭亭委素輝山明桂花發池滿夜珠歸入¶
牖人偏攬臨枝鵲正飛影連平野净輪度曉雲微晶晃¶
浮輕露徘徊映薄帷此時千里道延望獨依依¶
　　　月映清淮流　　　　　　　徐　敞¶
遥夜淮彌净浮空月正明虗無含氣白凝淡映波清見¶
底深還淺居高缺復盈處柔知坎德持潔表隂精利物¶
<pb:KR4h0022_WYG_181-7a>¶
功難並和光道已成安流方利渉應鑒此時情¶
　　　同前　　　　　　　　　　失　名¶
淮月秋偏静含虚夜轉明桂花窺鏡發蟾影映波生澹¶
灔輪初上徘徊魄正盈遥塘分草樹近浦寫山城桐栢¶
流光逐蠙珠濯景清孤舟方利渉更喜照前程¶
　　　圓靈水鏡　　　　　　　　徐　敞¶
浮光上東洛揚彩滿圓靈明滅淪江水盈虗逐砌蓂不¶
分沙岸白偏照海山青練色臨䆫牖蟾光靄户庭成輪¶
<pb:KR4h0022_WYG_181-7b>¶
疑璧影初魄類弓形逺近凝清質姢姢出衆星¶
　　　同前　　　　　　　　　　張　聿¶
鳯池開月鏡清瑩寫寥天影散微波上光含片玉懸菱¶
花凝泛灔桂樹映清鮮樂廣披雲日山濤巻露(疑作/霧)年¶
濯纓何處去鍳物自堪妍廻首㸔雲液蟾蜍勢正圓¶
　　　京兆府試殘月如新月　　　鄭　谷(見集/本)¶
榮落何相似初終却一般猶疑和夕照誰信墮朝寒水¶
國輝華别詩家比象難佳人應悞拜栖鳥反求安屈指¶
<pb:KR4h0022_WYG_181-8a>¶
期輪滿何心謂影殘庾樓清賞處吟徹曙鐘㸔¶
　　　玉繩低建章　　　　　　　張仲素¶
迢迢玉繩下芒彩正䦨干稍復臨鳷鵲方疑近露寒微¶
明連粉蝶的皪映仙盤横接河流照低將夜色殘天榆¶
隨影没宫樹與光攅遐想西垣客長吟欲罷難¶
　　　七月流火　　　　　　　　敬　括¶
前庭一葉下言念忽悲秋變節金初至分空(一作/寒)火正¶
流氣含凉夜早光拂夏雲收助月微明散沿河麗景浮¶
<pb:KR4h0022_WYG_181-8b>¶
禮標時令爽詩異(一作/興)國風幽自此觀邦正(一作/邪正)深知¶
玉葉(一作/王業)休¶
　　　壽星見　　　　　　　　　失　名¶
𤣥象今何應時和政亦平祥為一人壽色映九霄明皎¶
潔埀銀漢光芒近十(疑作/斗)城含規同月滿表瑞得天清¶
甘露盈條降祥煙向日生無如此嘉祉率土荷秋成¶
　　　老人星　　　　　　　　　趙　蕃¶
太史占南極秋分見壽星增輝延寳厯發曜起祥經灼¶
<pb:KR4h0022_WYG_181-9a>¶
爍依狼地昭彰近帝庭高懸方杳杳孤白乍熒熒應見¶
光新吐休徵徳自形既能符聖祚從此表遐齡¶
　　　府試觀老人星　　　　　　李　頻¶
良宵出户庭極目向青冥海内逢康日天邊見壽星臨¶
空遙灼灼竟曉獨熒熒春後先依景秋來忽近丁垂休¶
歸有道作瑞掩前經豈比周王夣徒言得九齡¶
　　　虹藏不見　　　　　　　　徐　敞¶
迎冬小雪至應節晩虹藏玉氣徒成象星精不散光羙¶
<pb:KR4h0022_WYG_181-9b>¶
人初比色飛鳥罷呈祥石澗収晴影天津失彩梁霏霏¶
空暮雨杳杳映殘陽舒巻應時令因知聖厯長¶
　　　閠月定四時　　　　　　　羅　讓¶
月閠隨寒暑疇人定職司餘分將考日積筭自成時律¶
候行宜表隂陽運不欺氣薫灰琯騐數扐卦辭推六律¶
文明序三年理暗移當知嵗功立唯是奉無私¶
　　　同前　　　　　　　　　　許　稷¶
玉厯窮三紀推為積閏期月餘因妙筭歲徧自成時乍¶
<pb:KR4h0022_WYG_181-10a>¶
覺年華改翻憐物候遲六旬知不忒四氣本無欺月桂¶
虧還正階蓂落復滋從斯分厯象共仰定毫釐¶
　　　同前　　　　　　　　　　杜周士¶
得閏因貞歲吾君敬授時體元承夏道推厯法堯咨直¶
取歸餘改非如再失欺葭灰初變律斗柄正當離寒暑¶
功前定春秋氣可推更憐幽谷羽鳴躍尚須期¶
　　　同前　　　　　　　　　　徐　至¶
積數歸成閏羲和職舊司分銖標斗建盈縮正人時節¶
<pb:KR4h0022_WYG_181-10b>¶
候潜相應星辰自合期寸隂寧越度長厯信無欺定向¶
銅壺辨還從玉律推高明終不謬委鑑本無私¶
　　　同前　　　　　　　　　　樂　伸¶
聖代承堯厯恒將閏正時六旬餘可借四序應如期分¶
至寧愆素盈虚信不欺斗杓重指甲灰琯再推離羲氏¶
兼和氏行之又則之願言符大化永永作元龜¶
　　　玉燭(平/字)　　　　　　　　　員南溟¶
厯象璿璣正休徵玉燭明四時佳氣滿五緯太階平律¶
<pb:KR4h0022_WYG_181-11a>¶
呂風光至烟雲瑞色呈年和知嵗稔道泰喜秋成寰海¶
皇恩被乾坤至化清自憐同野老帝力詎能名¶
　　　新陽改故隂　　　　　　　紇干諷¶
律管才推候寒郊忽變隂微和方應節積慘已辭林暗¶
覺餘澌斷潜驚麗景侵禁城佳氣換北陸翠煙深有截¶
知遐布無私荷照臨韶光如可及鸎谷免幽沉¶
　　　迎春東郊　　　　　　　　張　濯¶
顓頊時初謝勾芒令復陳飛灰將應節賔日已知春考¶
<pb:KR4h0022_WYG_181-11b>¶
厯明三統迎祥受萬人衣冠宵執玉壇墠曉清塵肅穆¶
來東道回環拱北辰仗前花待發旂處栁凝新雲歛黄¶
山際氷開素滻濵聖朝多慶賞希為薦沉淪¶
　　　同前　　　　　　　　　　王　綽¶
玉管潜移律東郊始報春鑾輿膺寳運天仗出佳辰睿¶
澤光時軰恩輝及物新虬螭動旌斾烟景入城闉御栁¶
初含色(類詩作/搖日)龍池漸啓津誰憐在隂者得與蟄蟲伸¶
　　　東郊迎春　　　　　　　　皇甫冉¶
<pb:KR4h0022_WYG_181-12a>¶
曉見蒼龍駕東郊春已迎綵雲天仗合𤣥象太階平佳¶
氣山川秀和風政令行鈎陳霜騎肅御道雨師清律向¶
韶陽變人隨草木榮遥歡上林苑今日遇遷鶯¶
　　　立春　　　　　　　　　　冷朝陽(見雜/詠)¶
玉律傳佳節青陽應北辰土牛呈歲稔綵鷰表年春臘¶
盡星廻次寒餘月建寅風光行處好雲物望中新流水¶
初銷凍潜魚欲振鱗梅花將栁色偏思越鄉人¶
　　　春從何處來　　　　　　　白行簡¶
<pb:KR4h0022_WYG_181-12b>¶
欲識春生處先從木德來入門潜報栁度嶺暗驚梅透¶
雪銀花散消氷水鑑開曉迎郊祀發夜逐斗杓廻淑氣¶
空中變新聲曲裏(類詩作/雨後)催偏能調律吕應是候陽臺¶
　　　長安早春　　　　　　　　前　人¶
杳靄三春色先從帝里芳折楊猶恨短測景已忻長鸎¶
和紅樓樂花連紫禁香躍魚驚太液佳氣接温湯風送¶
飛珂響塵䝉翠輦光熈熈晴煦逺徒欲奉堯觴¶
　　　同前　　　　　　　　　　張子容¶
<pb:KR4h0022_WYG_181-13a>¶
開國移東井城池對北辰咸歌太平日共樂建寅春雪¶
盡黄山樹氷開黒水津草迎金埓馬花伴玉樓人鴻漸¶
㸔無數鸎遷聼欲頻何當桂枝濯還及栁條新¶
　　　春色滿皇州　　　　　　　沈亞之¶
何處春歸(一作/輝)好偏宜在雍州花明夾城道栁暗曲江¶
頭風軟遊絲重光融瑞氣浮鬬鷄憐短草乳鷰傍高樓¶
繡轂盈香陌新泉溢御溝行(一作/廻)㸔日欲暮廻騎似川¶
流¶
<pb:KR4h0022_WYG_181-13b>¶
　　　同前　　　　　　　　　　滕　邁(類詩作/薛能)¶
藹藹復悠悠春歸十二樓最明雲裏闕先滿日邊州色¶
媚青門外光摇紫陌頭上林榮舊樹太液鏡新流(類詩/作汎)¶
(新/流)暖帶祥烟起清(一作/晴)添瑞景浮陽和如啓蟄從此事¶
芳遊¶
　　　同前　　　　　　　　　　裴夷直¶
寒銷山水地春遍帝王州北闕晴光動南山喜氣浮夭¶
紅粧暖樹急緑走隂溝思婦開香閤王孫上玉樓氛氲¶
<pb:KR4h0022_WYG_181-14a>¶
直城北駘蕩曲江頭今日靈臺下翻然却是愁¶
　　　同前　　　　　　　　　　封　敖¶
帝里春光正䓤蘢喜氣浮錦鋪仙禁側鏡寫曲江頭紅¶
蕚開蕭閤黄絲拂御樓千門歌吹動九陌綺羅遊日近¶
風先滿仁深澤共流應非顦悴質辛苦在神州¶
　　　同前　　　　　　　　　　張嗣初¶
何處年華好皇州淑氣勻韶陽潜應律草木暗迎春栁¶
變金堤畔蘭抽曲水濵輕黄垂輦道微緑映天津麗景¶
<pb:KR4h0022_WYG_181-14b>¶
浮丹闕晴光擁紫宸不知幽逺地今日幾枝新¶
　　　首夏猶清和　　　　　　　張　律(類詩作/黎逢)¶
早夏宜初景和光起禁城祝融將御節炎帝啓朱明日¶
送殘花晩(類詩作日/映林花麗)風過(類詩作/風高)御苑清郊原浮麥氣¶
池沼發荷英樹影臨山動(類詩作/山爽)禽飛入漢輕幸逢堯¶
禹化全勝谷中情¶
　¶
　文苑英華巻一百八十一¶
