# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.559650
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百二十一
<pb:KR4h0022_WYG_321-1a>¶
欽定四庫全書¶
　文苑英華巻三百二十一　宋　李昉等　編¶
　花木一¶
　　牡丹二十七首　　　桃花十五首¶
　　杏花八首　　　　　紫薇花三首¶
　　　牡丹　　　　　　　　　　李　益¶
紫蘂藂開未到家却教遊客賞繁華始知年少求名處¶
滿眼空中别有花¶
<pb:KR4h0022_WYG_321-1b>¶
　　　題所賃宅牡丹　　　　　　王　建¶
賃宅得花饒初開恐是妖霞(集作/粉)光深紫膩肉色退紅¶
嬌且願風留着唯愁日炙燋(襍詠/作銷)可憐零落蘃收取作¶
香燒¶
　　　賞牡丹　　　　　　　　　前　人¶
此花名價别開艷益皇都香逼苓菱(疑/)死紅燒躑躅枯¶
軟光籠細脉妖色暖鮮膚滿蕋攅黄粉含稜縷絳蘇好¶
和薰御服堪畵入宫圖晩態愁新婦殘粧望病夫教人¶
<pb:KR4h0022_WYG_321-2a>¶
知箇數留客賞斯湏一夜輕風起千金買亦無¶
　　　戲題牡丹　　　　　　　　韓　愈¶
幸自同開俱隐約何湏相倚鬭輕盈陵晨併作新粧面¶
對客偏含不語情雙燕無機來拂畧(集作還/拂掠)遊蜂多思¶
正經營長年是事皆抛盡(集作/棄)今日欄邊暫眼明¶
　　　唐郎中宅與諸公同飲酒看牡丹¶
　　　　　　　　　　　　　　　劉禹錫¶
今日花前飲甘心醉數盃但愁花有語不為老人開¶
<pb:KR4h0022_WYG_321-2b>¶
　　　　以上三篇並見集本¶
　　　渾侍中牡丹¶
徑尺千餘朶人間有此花今朝見顔色更不向諸家¶
　　　賞牡丹　　　　　　　　　前　人¶
庭前芍藥妖無格池上芙蓉净少情唯有牡丹真國色¶
花開時節動京城¶
　　　惜牡丹花二首　　　　　　白居易¶
惆悵階前紅牡丹晩來唯有兩花(集作/枝)殘明朝風起應¶
<pb:KR4h0022_WYG_321-3a>¶
吹盡夜惜衰紅把火看¶
　　　二¶
寂寞萎紅低向雨離披破艷散隨風晴天(集作/明)落地猶¶
惆悵何況飄零泥土中¶
　　　牡丹　　　　　　　　　　李商隠¶
錦帷(集作幃/下同)初巻衞夫人(典畧云夫子見南子/南子在錦帷之中)繡被猶¶
堆越鄂君垂手亂飜雕玉珮細腰頻舞(集作招/腰争舞)欎金裙¶
石家蠟燭何曽剪荀令香爐可待薰我是夢中傳彩筆¶
<pb:KR4h0022_WYG_321-3b>¶
欲書花片(集作/葉)寄朝雲¶
　　　同前¶
絶代祗西子衆芳唯牡丹月中虚有桂天上謾誇蘭夜¶
濯金波滿朝傾玉露殘性應輕菡萏根本是琅玕奪目¶
霞千片陵風綺一端稍宜經(一作/霑)宿雨徧覺耐春寒見¶
説開元嵗初令植御欄貴妃嬌欲比侍女妒羞看巧類¶
鴛機織光攅射月團漸移公子第還種杏花壇豪士傾¶
囊買貧儒假乗觀葉藏梧際鳯枝動鏡中鸞似笑賔初¶
<pb:KR4h0022_WYG_321-4a>¶
至如愁酒欲闌詩人㤀芍藥釋子媿栴檀酷烈宜名夀¶
姿容想姓潘素光飜鷺羽丹燄赩鷄冠燕拂驚還語蜂¶
貪困未安儻令紅臉笑兼解翠眉攅少長呈連蕚嬌矜¶
寄合歡息肩移九軌無脛到千官日耀香房拆風披蘂¶
粉乾好酬青玉案稱貯碧氷盤璧要連城與珠堪十斛¶
判更思初甲拆那得異泥蟠騷詠應遺恨農經秪粗刋¶
魯般雕不得延夀筆将殫醉客同攀折佳人惜犯干始¶
知來苑囿全勝在林巒泥滓當澆洒庭除又綽寛若将¶
<pb:KR4h0022_WYG_321-4b>¶
桃李並方覺効嚬難¶
　　　牡丹二首　　　　　　　　温庭筠¶
輕隂隔翠幃宿雨泣晴暉醉後佳期在歌餘舊意非蝶¶
繁輕粉住蜂重抱香歸莫惜薰爐夜因風到舞衣¶
　　　二¶
水漾晴紅壓疊波曉來金粉覆庭莎裁成艷思偏應巧¶
分得春光最數多欲綻似含雙靨笑正繁疑有一聲歌¶
華堂客散簾垂地想凭欄干歛翠蛾¶
<pb:KR4h0022_WYG_321-5a>¶
　　　同前四首　　　　　　　　薛　能¶
異色稟陶甄常疑主者偏衆芳殊不類一笑獨奢妍顆¶
拆羞含嬾藂虚隐䧟圓亞心堆勝被美色艷於蓮品格¶
如寒食精光似少年種堪收子子價合易賢賢&KR1199;秀應¶
無妒竒香稱有仙深隂宜映幕富貴助開筵蜀水争能¶
染巫山未可憐數難㤀次第立困戀傍邊逐日愁風雨¶
和星祝夜天且從留盡賞離此便歸田¶
　　　二乾符二年再作　　　　　前　人¶
<pb:KR4h0022_WYG_321-5b>¶
萬朶照初筵狂遊憶少年曉光如曲水顔色似西川白¶
向庚辛受朱從造化研衆開成伴侣相笑極神仙見熖¶
寧勞火聞香不帯煙自髙輕月桂非耦賤池蓮影接彫¶
盤動藂遭惡草偏招歡憂事阻就卧覺情牽四面宜綈¶
錦當頭稱管絃泊來鸎定憶紛擾蝶何㒹蘇息承朝露¶
滋榮仰霽天壓欄多盡好敵國貴宜然未落湏迷醉因¶
兹任病纒人誰知極物空負感麟篇¶
　　　三¶
<pb:KR4h0022_WYG_321-6a>¶
去年零落暮春時淚濕紅牋怨别離(一作/詩)常恐便同(一/作)¶
(如/)巫峽散因何重有武陵期傳情每向馨香得不語還¶
應彼此知只欲欄邊安枕席夜深閑共說相思¶
　　　四¶
牡丹愁為牡丹饑自惜多情欲瘦羸濃艶冷香初盖後¶
好風乾雨正開時吟蜂遍坐無閑蘂醉客曽偷有折枝¶
京國别來誰占翫此花光景屬吾詩¶
　　　同前二首　　　　　　　韓　琮¶
<pb:KR4h0022_WYG_321-6b>¶
桃時杏日不争濃葉帳隂成始放紅曉艷逺分金掌露¶
暮香深惹玉堂風名移蘭杜千年後貴擅笙歌百醉中¶
如夢如仙忽零落暮霞何處緑屛空¶
　　　二詠未開者¶
殘花何處藏盡在牡丹房嫩蘂包金粉重葩結繡囊雲¶
凝巫峽夢簾閉景陽粧應恨年華促遲遲待日長¶
　　　觀江南牡丹　　　　　　　張　璸¶
北地花開南地風寄恨還與客心同群芳盡怯千般態¶
<pb:KR4h0022_WYG_321-7a>¶
幾醉能銷一畨(去/聲)紅舉世秪将華勝實真禪元喻色為¶
空近年明主思王道不許新栽滿六宮¶
　　　僧院牡丹　　　　　　　　陳　標¶
琉璃地上開紅艷碧落天頭散曉霞應是向西無地種¶
不然争肯重蓮花¶
　　　牡丹　　　　　　　　　　羅　鄴¶
落盡春紅始見(誰詠/作着)花花時比屋事豪奢買栽池館恐¶
無地看到子孫能幾家門倚長衢攅繡轂(雜詠/作軛)幄籠輕¶
<pb:KR4h0022_WYG_321-7b>¶
日䕶香霞歌鍾滿座争觀賞肯信流年鬢有華¶
　　　同前二首　　　　　　　　前　人¶
似共東風别有因絳羅髙捲不勝春若教解語應傾國¶
任是無情亦動人芍藥與君為近侍芙蓉何處避芳塵¶
可憐韓令功成後辜負穠華過此身¶
　　　二(虚白堂前相傳云/白傅手植在錢塘)¶
欲詢徃事奈無言六十年來此託根香煖幾飄袁虎扇¶
格髙長對孔融尊曽憂世亂隂難合且喜春殘色尚存¶
<pb:KR4h0022_WYG_321-8a>¶
莫背欄干便相笑與君俱受主人恩¶
　　　牡丹　　　　　　　　　　裴　説¶
數朶欲傾城(集作色/堪驚)安同桃李榮未嘗貧處見不似地¶
中生此物疑無價當春獨有名遊蜂與蝴蝶來徃似多¶
情¶
　　　裴給事宅白牡丹　　　　　盧　綸¶
長安豪貴惜春殘争翫街西(詩選作争/賞新開)紫牡丹别有玉¶
盤承露冷無人起就月中看¶
<pb:KR4h0022_WYG_321-8b>¶
　　　白牡丹　　　　　　　　　王貞白¶
榖雨洗纎素裁為白牡丹異香開玉合輕粉泥銀盤時¶
貯露華濕宵傾月魄寒家人淡粧罷無語倚朱欄¶
　　桃花¶
　　　奉和詠龍門桃花　　　　　蕭　慤¶
舊聞開露井今見植龍門樹少知非塞花髙異小園論¶
時應未發故欲影歸軒抵言輕(初學記/作經)摘罷猶勝逐風¶
飜¶
<pb:KR4h0022_WYG_321-9a>¶
　　　詠桃　　　　　　　　　　唐太宗¶
禁苑春暉麗花溪綺樹装綴條深淺色㸃露参差光向¶
日分千笑迎風共一香如何仙嶺側獨秀隐遥芳¶
　　　望人家桃花　　　　　　　賀知章¶
山源夜雨度仙家朝發東園桃李花桃花紅兮李花白¶
照灼城隔復南陌南陌青樓十二重春風桃李誰為容¶
棄置千金輕不顧踟蹰五馬謝相逢徒言南國容華晩¶
逺(疑/)嘆西家飄落逺的皪長春明光殿氛氲半入披香¶
<pb:KR4h0022_WYG_321-9b>¶
苑苑裏珍木元自竒黄金作葉白銀枝千年萬嵗不凋¶
落還将桃李更相宜桃李從來露井傍成蹊結影矜艷¶
陽莫道春光不可樹㑹持仙實薦君王¶
　　　廨中見桃花南枝已開北枝未發因寄杜副端¶
　　　　　　　　　　　　　　　劉長卿¶
何意同根本開花每後時應縁去日逺獨自發春遲結¶
實恩難㤀(去聲集/作望)無言恨豈知年光不可待空美向南¶
枝¶
<pb:KR4h0022_WYG_321-10a>¶
　　　入百丈澗見桃花晩開　　　前　人¶
百丈深澗裏過時花欲妍應縁地勢下遂使春風偏¶
　　　晩桃花　　　　　　　　　白居易¶
一樹紅桃亞拂池竹遮松䕃晩開時非因斜日無由見¶
不是閒人豈得知寒地生材遺較易貧家養女嫁常遲¶
春風(集作/深)欲落誰憐惜自待郎來折一枝¶
　　　大林寺桃花　　　　　　　前　人¶
人間四月芳菲盡山寺桃花始盛開長恨春歸無覓處¶
<pb:KR4h0022_WYG_321-10b>¶
不知轉入此中來¶
　　　華陽觀桃花時招李六拾遺飲(見二百三/十七巻)¶
　　　　　　　　　　　　　　　前　人¶
　　　𤣥都觀栽桃十韵　　　　　章孝標¶
驅使鬼神功攅栽萬樹紅薰香丹鳯闕粧㸃紫瓊宫寳¶
帳重遮日妖金遍累空色燃燒藥火影舞歩虚風粉撲¶
青牛過枝驚白鶴冲拜星春錦上服食晩霞中碁局隂¶
長合簫聲秘不通艷陽迷俗客幽邃失壺公根柢終盤¶
<pb:KR4h0022_WYG_321-11a>¶
石桑麻自轉蓬求師飽靈藥他日訪遼東¶
　　　金谷園桃李　　　　　　　許　渾¶
花在舞樓空年年依舊紅淚光停曉露愁態倚春風開¶
處妾先死落時君亦終東流兩三(集作/三兩)片應到(一作/在)夜¶
泉中¶
　　　桃花　　　　　　　　　　薛　能¶
香色是天種千年豈易逢開齊全未落繁極欲相重冷¶
濕朝如澹晴乾晩更濃風光新社燕時節舊春鴻籬落¶
<pb:KR4h0022_WYG_321-11b>¶
欹臨竹亭䑓盡間松亂縁堪羡蟻深入不如蜂有影宜¶
暄照無言自冶容洞連非俗世蹊盡接仙蹤子熟河應¶
變根盤土已封西王潜愛惜東朔恣偷從醉席眠英好¶
題詩戀境慵芳菲聊一望何必是臨卭¶
　　　敷水小桃盛開因題　　　　温庭筠¶
敷水小橋東姢姢(一作/涓㳙)照露叢所嗟非勝地堪恨是春¶
風二月艷陽節一枝惆悵紅定知留不住吹落路塵中¶
　　　反生桃花發因題　　　　　前　人¶
<pb:KR4h0022_WYG_321-12a>¶
病眼逢春四壁空夜來山雪破東風未知王母千年熟¶
且共劉郎一笑同已落又開横晩翠似無如有帯朝紅¶
僧䖍蠟炬髙三尺莫惜連宵照露叢¶
　　　小桃　　　　　　　　　　鄭　谷¶
和煙和雨遮敷水映竹映村連㶚橋(一作/陵)撩弄春風柰¶
寒冷到頭贏得杏花嬌(一作/憎)¶
　　　桃花　　　　　　　　　　羅　隠¶
暖觸衣襟漠漠香間梅遮栁不勝芳數枝艷拂文君酒¶
<pb:KR4h0022_WYG_321-12b>¶
半里紅欹宋玉墻盡日無人疑怨望有時經雨乍凄凉¶
舊山山下還如此廻首東風一斷腸¶
　　杏花¶
　　　古苑杏花　　　　　　　　張　籍¶
廢苑杏花在行人愁過(一作/到)時獨開新塹底半露舊燒¶
枝晩色連荒轍低隂覆折碑濛濛(集作/茫茫)古陵路(集作/下)春¶
盡又誰知¶
　　　杏園花下贈劉郎中　　　　白居易¶
<pb:KR4h0022_WYG_321-13a>¶
怪君把酒偏惆悵曽是貞元花下人自别花來多少事¶
東風二十四廻春¶
　　　酬白樂天杏花園　　　　　劉禹錫¶
二十餘年作逐臣歸來還見曲江春遊人莫笑白頭醉¶
老醉花間能(一作/有)幾人¶
　　　同前　　　　　　　　　　元　稹¶
劉郎不用閒惆悵且作花間共醉人算得貞元舊朝士¶
幾員同見太和春¶
<pb:KR4h0022_WYG_321-13b>¶
　　右三篇又見第二百四十五卷前已削去而存于¶
　　此¶
　　　同白侍郎杏園贈劉郎中　　張　籍¶
一去瀟湘頭已(集作/欲)白今朝始見杏園(雜詠/作苑)春從來遷¶
客應無數重到花前有幾人¶
　　　杏園　　　　　　　　　　温庭筠¶
紅花初綻雪花繁重疊髙低滿小園正見盛時猶悵望¶
豈堪開處已繽翻情為世累詩千首醉是吾鄉酒一罇¶
<pb:KR4h0022_WYG_321-14a>¶
杳杳艷歌春日午出墻何處隔朱門¶
　　　同前　　　　　　　　　　李商隐¶
上國昔相值亭亭如欲言異鄉今暫賞脉脉豈無恩㧞¶
少風多力墻髙月有痕為含無限思(集作/意)遂到不勝繁¶
仙子玉京路主(集作/佳)人金谷園幾時醉碧落誰伴過黄¶
昏鏡拂鉛華膩鑪藏桂燼温終應催竹葉先擬詠桃根¶
莫學啼成血從教夢寄魂吳王採香逕失路入煙村¶
　　　同前　　　　　　　　　　鄭　谷¶
<pb:KR4h0022_WYG_321-14b>¶
不學梅欺(一作/欹)雪輕紅照碧池小桃新謝後雙燕恰(集/作)¶
(却/)來時香屬登龍客(集作/室)煙籠宿蝶枝臨軒湏貌(音/貌)取¶
風雨易離披¶
　　紫薇¶
　　　郡齋有紫薇雙本自朱明接于徂暑其花芳馥¶
　　　數旬猶茂庭宇之内&KR1199;無其倫予嘉其羙而能¶
　　　久因詩紀述　　　　　　　楊於陵¶
晏朝受明命維夏走天衢逮茲三伏侯息駕萬里途省¶
<pb:KR4h0022_WYG_321-15a>¶
躬既跼蹐結思多煩紆簿領幸無事宴休誰與娯内齋¶
有嘉樹雙植分庭隅緑葉下成幄紫花紛若鋪摛霞晩¶
舒艷凝露朝垂珠炎沴晝方鑠幽姿閒且都夭桃固難¶
匹芍藥寧為徒懿此時節久詎同光景驅陶甄試一致¶
品彚乃散殊濯質非受彩無心那奪朱粤予負覊縶留¶
賞益踟蹰通夕靡云倦西南山月孤¶
　　　奉和侍郎二丈(四字集作抑/州楊侍郎)翫郡齋紫薇花十¶
　　　　四韵　　　　　　　　　前　人¶
<pb:KR4h0022_WYG_321-15b>¶
幾年丹霄上出入金華省暫别萬年枝看花桂陽嶺南¶
方足竒樹公府成佳境緑隂交廣除明艷透蕭屛雨餘¶
人吏散燕語簾櫳静懿此含晩芳翛然㤀簿領紫茸垂¶
組綬金縷攅鋒頴露溽暗傳香風輕徐就影苒弱多意¶
思從容占時(一作/光)景得地在侯家移根近仙井開罇好¶
凝睇倚瑟仍囘頸遊蜂駐綵冠舞鶴迷煙頂興生紅藥¶
後愛與甘棠並不學夭桃姿浮勞在俄頃¶
　　　臨發崇讓宅紫薇　　　　　李商隠¶
<pb:KR4h0022_WYG_321-16a>¶
一樹濃姿獨看來秋庭暮雨類輕埃不先摇落應有待¶
已欲别離休更開桃綬含情依露井栁綿相憶隔章䑓¶
天涯地角同榮謝豈要移根上苑栽¶
　¶
　¶
　¶
　¶
　¶
<pb:KR4h0022_WYG_321-16b>¶
　¶
　¶
　¶
　¶
　¶
　¶
　¶
　文苑英華巻三百二十一¶
