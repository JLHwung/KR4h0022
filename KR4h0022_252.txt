# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.650617
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百五十二
<pb:KR4h0022_WYG_252-1a>¶
欽定四庫全書¶
　文苑英華卷二百五十二　宋　李昉等　編¶
　寄贈六¶
　　王昌齡三首　　　　沈千運一首¶
　　楊浚一首　　　　　楊重元一首¶
　　王季友二首　　　　薛業一首¶
　　殷寅一首　　　　　楊諫一首¶
　　孫叔向一首　　　　張偁一首¶
<pb:KR4h0022_WYG_252-1b>¶
　　陶翰四首　　　　　劉長卿十九首¶
　　李頎五首¶
　　　為張僓贈閻使臣　　　　　王昌齡¶
哀哀獻玉人楚國同悲辛泣(一作/淚)盡繼以血何由辯其¶
真賴承琢磨惠復使光輝新猶畏䜛口疾棄之如埃塵¶
　　　次汝中寄河南陳賛府　　　前　人¶
汝山方聫延伊水纔明滅遙見入楚雲又此空館月紛¶
然馳夢想不謂逺離别京邑多歡娛衡湘蹔沿越明湖¶
<pb:KR4h0022_WYG_252-2a>¶
春草遍秋桂白花發豈惟長思君日夕在魏闕¶
　　　贈史昭　　　　　　　　　前　人¶
東林月來(一作/未)昇廓落星與漢是夕鴻始來齋中起長¶
歎懷哉望南浦眇然夜將半但有秋聲孤愁使心神亂¶
(一作但有秋水/聲孤愁使心亂)握中何為贈瑶草已衰散海鱗未化時¶
各在天一岸¶
　　　贈史脩文　　　　　　　　沈千運¶
故人阻千里㑹面非前期握手於此地當懽反作悲念¶
<pb:KR4h0022_WYG_252-2b>¶
誰怨猶昨倐已二十朞疇昔皆少壯别來髮如絲不道¶
舊姓名相見知是誰曩遊盡騫翥與君仍布衣豈曰無¶
其材命理應有時前路漸欲少不覺生涕洟¶
　　　贈李郎中　　　　　　　　楊　浚¶
仙郎早朝退直省卧南軒院竹自成賞階庭寂不喧焚¶
香開後閣起草閉前門禮樂風流羡光華星位尊榮兼¶
朱紱貴交乃布衣存是日登龍客無忘君子㤙¶
　　　正朝上左丞相張燕公　　　楊重元¶
<pb:KR4h0022_WYG_252-3a>¶
嵗去愁終在春還命不來長吁問丞相東閣幾時開¶
　　　代賀若令譽贈沈千運　　　王季友¶
相逢問姓名亦存别時無子今有孫山上雙峯長不改¶
百年(一作/家)唯有三家村村南東西車馬道一宿通州水¶
浩浩澗中磊磊十里石河上淤泥種桑麥平坂古塚皆¶
我親滿田户(一作/主)人是舊客舉聲酸鼻問同年十人六¶
七歸下(一作/黃)泉分手如何更此地廻頭不語(一作/下去)淚澘¶
然¶
<pb:KR4h0022_WYG_252-3b>¶
　　此詩三百四十巻重出今已削去注異同為一作¶
　　　贈山兄韋秘書　　　　　　前　人¶
出山秘芸署山水已再春食我山中藥不憶山中人山¶
中誰宻余白髪日見親雀䑕晝夜無知我厨廪貧有情¶
盡捐棄土石為同身依舍北松下(一作依依/舍北松)不厭吾南¶
隣夫子質千尋天澤枝葉新今也不材夀非智免斧斤¶
　　　洪州客舍寄栁博士芳　　　薛　業¶
去年燕巢主人屋今年花發路傍枝年年為客不到舍¶
<pb:KR4h0022_WYG_252-4a>¶
舊國存亡那得知胡塵一起天下亂何處春風無别離¶
　　　銓試後徵山别業寄源侍御　殷　寅¶
别業在徵山登髙望畿甸嚴令天地肅城闕如何見藹¶
藹王侯門華軒(一作/軒車)日遊&KR0247;幸逢休明代山虜尚交戰¶
投䇿去園林率名皆拜選聖君性則喆濟濟多英彦裴¶
楷能精(一作/清)通山濤急推薦諛才甘自屏薄伎忝餘眷¶
雖承國士㤙尚乏中人援疇昔相知者今茲秉天憲朱¶
紱何赫赫繡衣復葱蒨¶
<pb:KR4h0022_WYG_252-4b>¶
　　　贈知已　　　　　　　　　楊　諫¶
江南折芳草江北贈佳期江闊水復急過江常苦遲蘋¶
白蘭葉青恐度先香時美人碧雲外寧見長相思¶
　　　將赴東都上李相國　　　　孫叔向¶
四海兵初偃平津閣正開誰知大爐火還有不然灰¶
　　　辭房相公　　　　　　　　張　偁¶
秋風颯颯雨霏霏愁殺栖皇一布衣辭君且作隨陽鴈¶
海内無家何處歸¶
<pb:KR4h0022_WYG_252-5a>¶
　　　贈房侍御(時在/新安)　　　　　　陶　翰¶
志士故不覊與道常周旋進則天下仰已之能晏然褐¶
衣東府召執簡南䑓先雄義毎將(疑/)立犯顔豈圗全謫¶
居東南逺逸意吟芳荃適㑹寥廓趣清波更夤縁扁舟¶
入五湖發繫洞庭前浩蕩臨海曲超遥濟江篇徵竒忽¶
忘返遇興將彌年乃悟范生智(集作/志)足明漁父賢郡臨¶
新安渚佳賞此城邉(集作佳賔/在城偏)日夕對層岫雲霞映晴¶
川閑居變秋色偃卧含貞堅倚伏聊自(集作/自相)化行藏亦¶
<pb:KR4h0022_WYG_252-5b>¶
推遷君其倦羽翮嵗晏欲(集作/亦)冲天¶
　　　晩出伊闕示河南裴丞　　　前　人¶
退無宴息資進無當代䇿冉冉時嵗暮坐為周南客前¶
登闕塞門永眺伊城陌長川黯已空千里寒氣白家本¶
渭水西異日同(集作/何)所適秉志師禽回㣲言祖莊易一¶
辭林壑間共繫風塵役才明忽先進天邑多紛劇豈念¶
嘉遁時依依偶沮溺¶
　　　贈鄭員外　　　　　　　　前　人¶
<pb:KR4h0022_WYG_252-6a>¶
騘馬拂繡裳按兵遼水陽西分鴈門騎北逐樓蘭王聞¶
道五軍集相邀百戰塲風沙暗天起虜陣森己行儒服¶
揖諸將雄謀吞八荒金門未見謁朱紱生輝光數載侍¶
御史稍遷尚書郎人生志氣立所貴功業昌何以守章¶
句終年事蒼(集作/鉛)黃同時獻賦客尚在東陵旁¶
　　　望太華贈盧司倉　　　　　前　人¶
作吏至西華乃觀三峯壯削成元氣中傑出天河上如¶
有飛動色不知青冥狀巨靈安在哉厥跡猶可望方此¶
<pb:KR4h0022_WYG_252-6b>¶
歎行旅未由餙仙裝(唐韻側亮切行裝/也或改作仗陋矣)葱蘢記星壇明¶
滅數雲嶂良友垂真契宿心所㣲尚敢投歸山吟霞經¶
一相訪¶
　　　獻寧淮軍節度使相公(一作淮西將李中/丞集作獻南平王)¶
　　　　　　　　　　　　　　　劉長卿¶
建牙吹角㦸門(集作/不聞)喧三十登壇衆所尊家散萬金酬¶
士死身留(集作/持)一劍荅君㤙漁陽老將多廻席魯國諸¶
生半在門白馬翩翩春草細(集作/緑)邵陵西去獵平原¶
<pb:KR4h0022_WYG_252-7a>¶
　　　觀校獵上淮西相公　　　　前　人¶
龍驤校獵邵陵東野火初燒楚澤空師事黄公千戰(集/作)¶
(載/)後身騎白馬萬人中笳隨曉(集作/晩)吹經(集作/迎)邊草箭¶
入青(集作/沒寒)雲落塞鴻三十擁旄誰不羡周郎少小有(集/作)¶
(立/)竒功¶
　　　漢陽獻李相公　　　　　　前　人¶
退身髙卧楚城幽獨掩閑(集作/寒)門漢水頭春草雨中行¶
逕沒暮山江上捲簾愁幾人猶憶孫宏閤百口同乗范¶
<pb:KR4h0022_WYG_252-7b>¶
蠡舟早晩却還(集作/歸)丞相印十年空被白雲留¶
　　　落第贈楊侍御兼拜員外仍充安大夫判官赴¶
　　　　范陽　　　　　　　　　前　人¶
職副旌旄重才兼識量通使車遥肅物邊筞逺和戎擲¶
地金聲著從軍寶劍雄官成稽古道(集作/力)名逹濟時功¶
肅穆烏䑓上雍容粉署中含香初待漏持簡舊生風黠¶
吏偏驚隼貪夫輙避騘且知榮已隔誰謂道仍同念舊¶
追連茹謀生任轉蓬泣憐三獻玉瘡懼再傷弓戀土函¶
<pb:KR4h0022_WYG_252-8a>¶
闗外瞻塵(集作/雲)㶚水東他時一書札猶冀問途窮¶
　　　奉寄婺州李使君舍人　　　前　人¶
建隼罷鳴珂初傳來暮歌漁樵識太古草樹得陽和東¶
道諸生從南依逺客過天清婺女出土厚絳人多永日¶
空相望流年復幾何崖開當夕照葉去逐寒波眼闇經¶
難受身閑劒懶磨似鵩占賈誼上馬識亷頗窮分安藜¶
藿衰容稱薜蘿只應隨越鳥南翥託髙柯¶
　　　自夏口至鸚鵡洲夕望岳陽寄源中丞¶
<pb:KR4h0022_WYG_252-8b>¶
　　　　　　　　　　　　　　　前　人¶
汀洲無浪復無煙楚客相思益(集作/亦)渺然漢口夕陽斜¶
度鳥洞庭秋水逺連天孤城背嶺寒吹角獨戍臨江夜¶
泊船賈誼上書憂漢室長沙遷謫(集作/謫去)古今憐¶
　　　寄李侍御　　　　　　　　前　人¶
舊國人未歸芳(集作/滄)洲草還碧年年湖上春悵望江南¶
客騘馬西入闗白雲獨何適相思煙水外惟有心不隔¶
　　　對酒寄嚴維　　　　　　　前　人¶
<pb:KR4h0022_WYG_252-9a>¶
陋巷嘉(集作/喜)陽和衰顔對酒歌懶從華髪亂閑任白雲¶
多郡簡客垂釣家貧學弄梭門前七里灘早晩子陵過¶
　　　至饒州尋陶十七不在寄贈　前　人¶
謫宦投東道逢君已北轅孤蓬向何處五柳不開門去¶
國空廻首懐賢欲訴寃梅枝横(集作/㸔)嶺嶠竹路過湘源¶
月下髙秋鴈天南獨夜猿離心與流水萬里共朝昏¶
　　　赴南邑書情寄故人　　　　前　人¶
南過三湘去巴人此路偏謫居秋瘴裏歸去夕陽邉直¶
<pb:KR4h0022_WYG_252-9b>¶
道天何在愁容鏡亦憐裁書欲誰訴無淚可澘然¶
　　　月下呈章秀才　　　　　　前　人¶
自古悲揺落誰人奈此何夜螢偏傍枕寒鳥數移柯向¶
老三年謫無愁(集作/秋)百口多家貧唯好月空愧子猷過¶
　　　朱放自杭州與故相里使君立碑廻因以奉簡¶
　　　　　　　　　　　　　　　前　人¶
片石羊公後悽凉江水濵好辭千古事墮淚萬家人鵩¶
集占書乆鸞廻刻篆新不堪相顧恨文字日生塵¶
<pb:KR4h0022_WYG_252-10a>¶
　　　贈西陵盧少府　　　　　　前　人¶
籬落能相近漁樵偶復同苔封三逕絶溪向數家通犬¶
吠寒烟裏鵶飛(集作鳴/一作聲)夕照中儻因藍轝出(集作時因/杖藜次)¶
相訪竹林東¶
　　　自江西歸至舊任官舎贈袁賛府時經劉展平¶
　　　　後　　　　　　　　　　前　人¶
却見同官喜復悲此生何幸有歸期空庭客至逢揺落¶
舊邑人踈經亂離湘路来過廻鴈處江城卧聼搗衣時¶
<pb:KR4h0022_WYG_252-10b>¶
南方風土勞君問賈誼長沙豈不知¶
　　　聞虞沔州有替將歸上都登漢東城寄贈¶
　　　　　　　　　　　　　　　前　人¶
淮南揺落客心悲㳙水悠悠恨别離早鴈初辭舊闗塞¶
秋風先入古城池腰章建隼皇恩賜露冕臨人白髮垂¶
惆悵恨(集作/夫)君先我去漢陽耆老憶旌麾(集作/旗)¶
　　　吳中聞潼闗失利(集作/守)因奉寄淮南蕭判官¶
　　　　　　　　　　　　　　　前　人¶
<pb:KR4h0022_WYG_252-11a>¶
早(集作/一)鴈飛吴天覉人傷暮律松江風嫋嫋波上片㠶¶
疾木落姑蘇臺霜收洞庭橘蕭條長洲外唯見寒山出¶
胡馬嘶秦雲漢兵亂相失闗中因竊據天下共憂慄南¶
楚有瓊枝相思怨瑶瑟一身寄滄洲萬里㸔白日赴敵¶
甘負戈論兵勇投筆臨風但攘背擇木將委質不爾(集/作)¶
(如/)歸剡山雲門飯松栗¶
　　　京口懐洛陽舊居兼寄(一作/簡)廣陵一二(集作/二三)知¶
　　　　已　　　　　　　　　　前　人¶
<pb:KR4h0022_WYG_252-11b>¶
川濶悲無梁藹然滄波夕天涯一飛鳥日暮南徐客氣¶
混京口雲潮吞海門石孤㠶候風進夜色帶江白一水¶
阻佳期相望空脉脉那堪嵗芳盡更使春夣積故國胡¶
塵飛故山(集作/異鄉)楚雲隔佳人想何在庭草為誰碧惆悵¶
空徃復(集作/傷情)滄浪有遺跡嚴陵七里灘携手同所適¶
　　　贈别子羣投筆赴西安　　　前　人¶
風流一才子經史仍滿腹心鏡萬像生(集作/像全)文鋒衆人¶
服頃逰靈臺下頻棄荆山玉蹭蹬空數年徘徊冀㣲禄¶
<pb:KR4h0022_WYG_252-12a>¶
未來投筆硯長揖辭親族且欲從(集作/圖)變通安能守拘¶
束本持鄉曲譽肯料泥塗辱誰謂命迍邅還令身(集作/計)¶
翻復西戎今未弭(一作/殄)胡騎屯山谷坐恃龍豹韜全輕¶
蜂蠆毒拂衣從此去擁傳一何速元帥許提携他人佇¶
瞻矚出門寡儔侣矧乃無僮僕黠虜時相逢黄沙暮愁¶
宿蕭條逺廻首萬里如在目漢境天西窮胡山海邊緑¶
想聞𦍑笛處淚盡闗山曲地濶鳥飛遲風寒馬毛縮邊¶
愁殊浩蕩離思空㫁續塞上歸限賒(集作塞下/恨歸賒)樽前别¶
<pb:KR4h0022_WYG_252-12b>¶
期促知君志不小一舉凌鴻鵠且願樂從軍功名在殊¶
俗¶
　　　江中晩釣寄荆南一二相識　前　人¶
隨楚(集作楚郭/或作楚國)㣲雨收荆門㸔在目漾舟水雲裏日暮¶
春江(集作/江山)緑霽華凈洲渚夜色連杉竹(集作溟色/連松竹)月出¶
波上時人歸渡頭宿一身已無累萬事更何欲漁父自¶
夤縁白鷗不覊束既憐滄浪水復愛滄浪曲垂釣㸔世¶
人那知此生足¶
<pb:KR4h0022_WYG_252-13a>¶
　　　寄司勲盧員外　　　　　　李　頎¶
流澌臘月下河陽草色新年發建章秦地立春傳太史¶
漢宫題柱憶仙郎歸鴻欲度千門雪侍女新添五夜香¶
早晩薦雄文似者故人今已賦長楊¶
　　　東郊寄萬楚　　　　　　　前　人¶
濩落乆無用隨身甘采薇仍聞薄宦者還事田家衣潁¶
水日夜流故人相見稀春山不可望黄鳥東西飛濯足¶
豈長徃一樽聊可持(持一/作依)了然潭上月適我心中機在¶
<pb:KR4h0022_WYG_252-13b>¶
昔同門友如今出處非優㳺白虎殿偃息青𤨏闈且有¶
薦君表當㸔携手歸寄書不代靣蘭&KR0649;空芳菲¶
　　　望鳴臯山白雲寄洛陽盧主薄¶
　　　　　　　　　　　　　　　前　人¶
飲馬伊水中白雲鳴臯上氛氲盖山頂行子時一望照¶
日龍虎姿攅空氷雪状蓊&KR0625;殊未巳&KR3232;&KR2163;忽相向皎皎¶
横緑林霏霏澹清嶂逺映村更失孤髙鶴来傍勝氣欣¶
有逢仙逰且難訪故人吏京劇毎事多閑放室盡峨嵋¶
<pb:KR4h0022_WYG_252-14a>¶
峯心揺洞庭浪惜哉清興裏不見予所尚¶
　　　寄萬齊融　　　　　　　　前　人¶
名髙不擇仕委世隨虛舟小邑常歎屈故鄉行可逰青¶
牛半村户香稲盈田疇為政日清静何人同海鷗揺巾¶
北林夕把印東山秋對酒池雲(一作/風)滿向家湖水流岸¶
隂止鳴鵠山色映潜虬靡靡俗中理蕭蕭川上幽昔年¶
至東(一作/吳)郡常憶卧江樓我有一書札因之芳杜洲¶
　　　贈蘇明府　　　　　　　　前　人¶
<pb:KR4h0022_WYG_252-14b>¶
蘇君年㡬許状貌如玉童采藥傍梁宋共言隨日翁常¶
辭小縣宰一徃東山東不復有家室悠悠人世中子孫¶
皆老死相識悲轉蓬髪白還更黒身輕行若風汎然無¶
所繫心與孤雲同出入唯一枝(一作/杖)安然知始終願聞¶
素女事云采山花叢誘我為弟子逍遥尋葛洪¶
　¶
　¶
　文苑英華巻二百五十二¶
