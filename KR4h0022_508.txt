# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:52.656773
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百八
<pb:KR4h0022_WYG_508-1a>¶
欽定四庫全書¶
　文苑英華卷五百八　　　宋　李昉等　編¶
　樂門十九道¶
　　樂官樂司請考判二道　夷樂判一道¶
　　旄人奏散判二道　　　瞽相判一道¶
　　樂懸畵蜙蝑判四道　　鍾官所鑄判二道¶
　　笙師不施舂牘判一道　笛判一道¶
　　琴有殺聲判一道　　　學琴不進判一道¶
<pb:KR4h0022_WYG_508-1b>¶
　　學歌𤣥晏判一道　　　樂師教舞判一道¶
　　習結風伎判一道¶
　　　樂官樂師請考判¶
丙任樂司博士教弟子難色五周成請進考所司以不¶
能發䝉教不進考不伏¶
　　　對　　　　　　　　　　　王智明¶
聖人返古之道崇尚雅樂笙鏞鏘洋絲竹宴衍后䕫節¶
響子野垂聽文侯睹而存魏仲尼悦而留齊故列其樂¶
<pb:KR4h0022_WYG_508-2a>¶
司班以胄子九變至妙五年成聲(一作八/音克諧)奏之方澤地¶
祗昇登之圓丘天神降師則獲考所由奚疑童䝉之來¶
可以漸進功不聞教胡用抑為格令無文謂宜憑據¶
　　　同前　　　　　　　　　　姜立佑¶
和以人神文之金石所以發揮時政導揚國風惟丙職¶
在伶倫克諧聲律笙鏞以間本歌頌而知音鍾鼓是陳¶
謂鏗鏘之在耳師也有教藝則不孤故得逺㑹生徒方¶
來胃子教成難色功正在於發䝉奨勸多方亦何疑於¶
<pb:KR4h0022_WYG_508-2b>¶
進考¶
　　　夷樂鞮鞻為任判¶
甲為鞮鞻乃以為南方所習將訓之於人人以為非訴¶
其有謬甲不伏¶
　　　對¶
萬邦作乂同乎文軌百度為貞崇其禮樂祖考來格神¶
人以和必四夷而克諧明庶士之交正國家一其區㝢¶
無思不伏嵗覲有差方物斯備越裳重譯爰歸翡翠之¶
<pb:KR4h0022_WYG_508-3a>¶
&KR0008;大宛久闗(一作/開)攸聞汗血之獻故得鞮鞻是列(一作/别)¶
聲律㑹同諭彼來王昭其率舞擊石拊石歎入予於以¶
雅以南通乎聲頌泉魚涵泳聽朱絃而屢昇雲鳳鶱¶
廻訓金奏而不去考都鄙之所習順操土風混夷夏之¶
聲塵以廣朝命各得其所無相奪倫明九序之惟歌均¶
兩階之無事甲之所訓亦無懵焉人則未從其為過矣¶
且南方北方之樂惟禁惟任之名既人絶而路殊誠有¶
條而不紊辨方正位允執其中明罰勅法亦可不罔¶
<pb:KR4h0022_WYG_508-3b>¶
　　　旄人奏散判¶
日本請吏賜宴于朝旄人奏散不以靺為惠文冠所持¶
辭云屬鞮鞻氏¶
　　　對　　　　　　　　　　　張秀明¶
國家有道日本請吏皇恩載洽式宴于朝眷彼旄人掌¶
我夷樂邊夏不雜聲未動(一作/勤)於禁靺風霜有典罪已¶
彰於惠文雖御史彈毫雅存綱紀而旄人有訴請問鞮¶
鞻¶
<pb:KR4h0022_WYG_508-4a>¶
　　　同前　　　　　　　　　　常無欲¶
中國有孚殊方委欵不逺波海來趨天闕仰衣冠而竭¶
誠願臣妾而見訴國客茲備式宴且酣方樂未陳闕歌¶
與舞旄人典斯鍾皷職彼韎任既乖周舍之宜須寘踈¶
遺之罰為惠文所抵信得其由推鞮鞻之&KR0317;(一作/僣)未聞¶
其可¶
　　　瞽相判¶
得太常備宿懸於大祭有瞽而無相歩所由請罪之¶
<pb:KR4h0022_WYG_508-4b>¶
　　　對¶
禮以導志樂以和聲為儐詔而率先陳相歩而汲引是¶
立扶工之稱式陳視瞭之司相須而成兼濟為道乃鍾¶
牙之比義實陳雷之喻堅等彼塤箎寧聞獨用均兹黼¶
黻必在同施惟太常之官曹司雅樂之制度䖍承大祭¶
恭備宿懸杳杳嚴更滴銀壺而始唱鏘鏘逸韻考金奏¶
而斯聞㑹彼工人咸資瞽者心則通於師曠目非類於¶
離婁子夏新名徒起移冠之號荆軻舊客終聞擊筑之¶
<pb:KR4h0022_WYG_508-5a>¶
娛質明而行已敷容於肅敬晏朝而退爰輟響於宫商¶
祝史正詞良非矯舉相歩乖位何懵規儀就以逡巡其¶
誰告導若䝉泉之無適非大車之利往雖六變六同不¶
齊其節而及階及席是闕于言良未展於扶工禮將至¶
於顛越此而不罰其有何誅¶
　　　樂懸畵蜙蝑判¶
得樂懸上畵蜙蝑所司以細碎失禮不伏¶
　　　對¶
<pb:KR4h0022_WYG_508-5b>¶
樂備鐘皷功存雕刻必資萬物之飾以助成噐之雄况¶
猛簴趪趪負筍嶷嶷懸以千石扣乎萬鈞積而為形畢¶
存旁行之彚微而裨著何隔羽鳴之族所司昩禮未曰¶
博通且考工之記實存其目梓人之職亦著恒規盡伯¶
益之能名咸一䕫而可變事既有據刑欲何施¶
　　　同前　　　　　　　　　　范貞朏¶
體國經野在乎六職審材辨噐謂之百工須任宜以播¶
聲當舉類以為用故臝者羽者爰摽大獸之名連行紆¶
<pb:KR4h0022_WYG_508-6a>¶
行實曰小蟲之屬施大於筍簴發爾標形篆小於宗彛¶
寂然為象有此成則斯無替之何彼所司用荒厥職以¶
為細碎不亦宜乎¶
　　　同前　　　　　　　　　　朱　溫(一作/縕)¶
昔者先王制禮作樂也象物昭著厥儀孔殷大夏雲門¶
既脩之於千帝金鍾玉磬亦畫之於五采用能文物以¶
紀聲名有差習之以和人悦衆播之以移風易俗當今¶
命䕫奏樂使鳳振羽豈蟹蟲之虚責何蜙蝑之矯言應¶
<pb:KR4h0022_WYG_508-6b>¶
為細碎微軀别有所餙輕清雅樂此非其任所司是舉¶
深得其宜請革前非仍科後罪¶
　　　同前¶
應天為同合雷作氣殊以堵肆設其&KR1607;業式覩周禮爰¶
命工人備物雕鐫兼節丹漆怒鯨與翼鳴僉賦旁行將¶
跳躍咸脩因木生姿似得隂陽之氣異體分象各類清¶
濁之音有何踈失以為細碎稽古未爽不伏何疑¶
　　　鍾官所鑄判¶
<pb:KR4h0022_WYG_508-7a>¶
庚為鍾官所鑄不充嵗計工部按其罪訴云鉛錫未足¶
　　　對　　　　　　　　　　　沈逢年¶
國家業藉承平道惟禮樂既克諧之是冀豈鍾皷之云¶
乎調白雪之琴薰風已被蓄應霜之氣職務司存必俟¶
洪鍾之功更叶陶鈞之力况和戎魏絳須錫歌鍾救衛¶
于奚理存名噐豈得時須有失嵗計不充懼金玉之科¶
條託鉛錫之闕乏何不豫呈功課早計有無逺乎鑄銅¶
之山近取罰鍰之坐寘棘之典今也何逃握蘭之見斯¶
<pb:KR4h0022_WYG_508-7b>¶
焉謂得¶
　　　同前　　　　　　　　　　鄭若方¶
我皇開元首正禮交樂舉智力者盡其謀能聰明者竭¶
其視聽不勤爾職自貽伊咎相彼鳬氏實乃鯨鍾理宜¶
鎔鑄有方必使功程無闕鍾之為用其大矣㢤至若宻¶
勿九重奏晷漏於銅史鏗鍧萬樂應宫懸於玉階可以¶
和人神可以節寒暑庚乃不率厥典坐於縱墮鉛錫未¶
足胡不昌言尸曠有歸虚為詭訴且六師分掌四方取¶
<pb:KR4h0022_WYG_508-8a>¶
則既叅詳於甲令亦簡孚於庚罪績用莫展誠自得之¶
寮佐斯替固其宜矣¶
　　　笙師不施舂牘判¶
甲為笙師以教陔樂不施舂牘等三品科之訴不伏¶
　　　對¶
六同分序則備禮文九夏成章式明詩頌所以賔射䘮¶
祭軍旅㑹同必將有陳罔或無度永言舂牘喻此安絃¶
以諧八音實為三品伐檀欒於雲夣影落梢雲採貞勁¶
<pb:KR4h0022_WYG_508-8b>¶
于仙壇色移寒雪夙開揮斵素列廣脩因玉潤之呈姿¶
節金奏以為用惟甲司至有昩欽承無相奪倫未求諸¶
已不以其道輕欲訓人杳眇笙歌詎騫廻於鳳影嬋姢¶
篠簜殊髣髴於龍鳴應雅莫脩塤箎坐𡙇至若敎之陔¶
夏用以娛賔候終宴而言歸慮沉酣而越禮為之行節¶
肅以威儀釀取歎於傾家飲無罪於終日遵其聲律必¶
在和均忽貽顧於周郎豈忘味於宣父不謀其政遐棄¶
厥司當審詞以定刑庶先迷而後得¶
<pb:KR4h0022_WYG_508-9a>¶
　　　笛判¶
甲削碧鮮以當簻本四加一所由科其不節訴不伏¶
　　　對¶
玉潤碧鮮靄青冥之秀色龍吟鳳吹發寥亮之飛聲始¶
立制於工人方勸(一作/歡)侑於君子簡易爰在繁㑹斯深¶
惟甲練精而成厥象躋攀絶巘陟彼九成剸削真姿製¶
為雙笛撫𦍑人之遺躅裁以當簻感越客而興悲方延¶
作賦霜候無變寧俟斵磨風韻將調逺資律度加君明¶
<pb:KR4h0022_WYG_508-9b>¶
之後出畢以五音佇叔夏之前規奏其三調落梅香遍¶
目滿風前折桞隂踈横分塞上固無失於倫序宛有叶¶
於和均不節論辜未知其可¶
　　　琴有殺聲判¶
甲皷琴多殺聲丙與其隣懸鏡於樹以盤水察之盡達¶
㣲隠甲訟丙非理云恐有害人¶
　　　對¶
緑琴髙張觸物易操朱絃促調縁心應聲既峩峩以在¶
<pb:KR4h0022_WYG_508-10a>¶
山亦蕩蕩而著水甲逢有道每歌詠於南薫丙屬無為¶
亦歡娛於北里彈絲静聽無聞獨鶴之吟外物生情忽¶
作捕蟬之思平生雅意妙曲先知邂逅商音有隣便覺¶
鏡懸於樹儗桂魄之澄空水止於盤若氷壺之在鑑隠¶
㣲必察善惡斯彰纔聞蔡氏之絃遽作淮南之術迹或¶
多於猜忌罪無極(一作/抵)於章程事則可慿訟宜(一作/乃)無¶
咎¶
　　　學琴不進判¶
<pb:KR4h0022_WYG_508-10b>¶
乙學皷琴於伶曹十日不進將撻之訟云未得其教仰¶
正斷¶
　　　對　　　　　　　　　　　李希言¶
愔愔琴徳先聖所營詠薫風以觧愠歌白雪而成操士¶
具不撤國有其官將以盪滌放心發揚和氣不有君子¶
其能爾乎乙學安絃同宣尼之不進伶將執朴異師襄¶
之下拜已習其數又得其人聞(一作/問)諸禦冦之書是曰¶
文王之操若伶人子弟宣文職官茍慢常以致尤遂餙¶
<pb:KR4h0022_WYG_508-11a>¶
詞以文過則夏楚之道何所疑焉¶
　　　學歌𤣥宴判¶
得丙學歌𤣥宴多肉好之音人告非時¶
　　　對　　　　　　　　　　　李靈光¶
圓首方足戴天履地禀隂陽生殺之氣有喜怒哀樂之¶
心舞所以節宣禮容歌所以吟詠情性故端木發問豈¶
盡師乙之節薛談學謳未窮秦青之技才有用捨命有¶
通塞滄浪水清不行南楚白石山爛遂感東齊窮者或¶
<pb:KR4h0022_WYG_508-11b>¶
歌道固難廢惟丙所學應有攸歸微妙之音雖聞是習¶
貞俗之禮(一作/韻)亦復懸殊悼彼𤣥宴之辰宜暢清都之¶
奏紫芝仙客揭雅曲於重𤣥丹洞羽人吹真聲於倒景¶
(一作/碧落)聆彼肉好竒殊骨間既非慶雲韶夏之作又匪白¶
雪陽春之調暌彼嘉㑹乖茲正聲人告非時雅符通典¶
　　　樂師教舞判¶
甲年十三為國子樂師教之舞象甲不受命樂師將撻¶
甲云違禮不伏¶
<pb:KR4h0022_WYG_508-12a>¶
　　　對¶
夏序殷膠建國重務飬老尊齒先王大猷所以長㓜分¶
規道業差序或殊誦習將明告教射御書數分制則於¶
樂章中和祗庸遵規儀於性府既大成以方就圓(一作/爰)¶
小舞而首陳必在凖䋲無或差忒興言國子辯慧斯文¶
系彼勲華金張錫慶遵其禮樂游夏申歡學必㓜儀言¶
辭外傅年深舞勺及踐上庠春誦夏絃深其順節尊師¶
重道寧願踰閑佩觹之辰成童未及摳衣之日舞象何¶
<pb:KR4h0022_WYG_508-12b>¶
先雖欲速於有知終見陷於無度儻乎聞一知二亦何¶
守其彞倫必也非禮勿言固可徇之年限制於未亂詳¶
兹雅得紀綱扑作教刑撫事難從捶楚¶
　　　習結風伎判¶
得乙習結風之伎縣長以其惰業責之¶
　　　對¶
舞以盡意用察其形或因序而持芬有傳規而去籥是¶
以六英方變用禮神祗八佾成章以和邦國雖聲歌而¶
<pb:KR4h0022_WYG_508-13a>¶
㑹理終鄭雅而殊制陳之典則誡以怠荒乙也妄庸居¶
然訓習非策名於樂府潜託志於結風謂小吏之期仙¶
鳳凰均影學參軍之式宴鸜鵒成衣長䄂蹁蹮(一作/蹣跚)未¶
呈妙於風結鳴絃紏舉爰寘罪於霜科足訓疲人誠為¶
茂宰宜從改革無或因循¶
　¶
　¶
　¶
<pb:KR4h0022_WYG_508-13b>¶
　¶
　¶
　¶
　¶
　¶
　¶
　¶
　文苑英華巻五百八¶
