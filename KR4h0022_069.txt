# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:40.425953
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷六十九
<pb:KR4h0022_WYG_069-1a>¶
欽定四庫全書¶
　文苑英華巻六十九　　　宋　李昉等　編¶
　治道三¶
　　梓材賦四首　　　　公孫𢎞開東閣賦四首¶
　　公儀休焚機賦一首¶
　　京兆府試入國知教賦一首¶
　　　梓材賦(以理材為器如/政之術為韻)　　　郤　昻¶
匠人度有山之梓相文木之理既因性而是度又從繩¶
<pb:KR4h0022_WYG_069-1b>¶
而可擬故輪桷適任棟梁資始隂陽之體叶時檃括之¶
形中軌飾其象乃圖之以鳥獸諧其音必均之以宫徵¶
苟可擇於棫樸亦何殫夫杞梓徒觀其破擁腫斵瑰材¶
攅節迸集斜文洞開蜀柿落而雨足交洒郢斤運而風¶
聲飇來伐之丁丁奂蹙狸之班首斵之槖槖碎空穴之¶
青苔巧無匪制庸無所施因心則達觸物能為初㑹方¶
以成矩乍投圓而得規削斵同功凖量成類方資剖劂¶
之力乃作馨香之器厥若選德以序辨官以位誠當正¶
<pb:KR4h0022_WYG_069-2a>¶
直而無頗亦何患乎綱紀之紊墜小既以此大無不如¶
文公立號以化俗康叔省功以愼儲仁義有常剛柔貴¶
識其虚實寛猛相濟勤苦務知其疾徐教在洽人毖於¶
出令亦猶代大匠斵罕或不傷其性俾夫來者式遵前¶
聖且脩短得䘮亦奚其為政森彼灌木工則度之有倫¶
有要念兹在兹展矣君子如何勿思思不越乃心逸於¶
人也明其采章於木也須其丹&KR0238;瞻濟濟之榛楛懿彬¶
彬之文質雖非班扁之竒妙敢獻斵輪之良術¶
<pb:KR4h0022_WYG_069-2b>¶
　　　第二(同前/韻)　　　　　　　　魏　縝¶
昔成王纂位周公輔理命爾康叔尹兹殷土既因命以¶
申勸欲善終而令始述文武之所脩陳藝術之攸起播¶
英聲於典訓揚芬烈於國史則知上之化下如梓之材¶
遵繩墨以運思受鎔模於簡能其度木也佇林衡之畢¶
選其取制也仰倕和之所開於是既勤樸斵惟所云為¶
奚兹服用靡尚精竒信其有益取於無私工必止其淫¶
巧物欲稱其事宜去雕鏤所以昭代俗之反素塗丹雘¶
<pb:KR4h0022_WYG_069-3a>¶
所以知禮義之攸施擬古呈功勸象制器或因事以立¶
法亦慿質而託類臨時通軌開物以利乃作誥於聖人¶
俾流戒於在位凡教在始而法在初莫不念乎梓匠慎¶
爾攸居苟方圓之失理是風化之蔑如故王者削殷跡¶
述周令汲汲賢良孜孜善政招延俊造以輔明盛偉夫¶
立德垂訓名言在兹凡百斧藻各共乃司勿謂幽昧神¶
其聼之自然片善無遺羣材靡失輪桷兼採棟梁並出¶
實有補於大厦方見用於王室擅高曾之規矩騰雅頌¶
<pb:KR4h0022_WYG_069-3b>¶
之洋溢闡無疆之淑懿成不朽之政術¶
　　　第三(同前/韻)　　　　　　　　梁　洽¶
立政施教能簡則理為器擇材唯良是視政有孚而可¶
大器自斵而稱羙學古入官斯可已矣故周公設誡取¶
鑒梓材百工飾化以物作萬勢曲成而象開栢之可伐¶
而取諸新甫松之可斷而美於徂徠何備用之徵要信¶
崇功而大哉觀夫良匠掄木知無不為盡力以獻藝因¶
材而合規勤樸斵而去夫濫窳尚儉素而昭於軌儀智¶
<pb:KR4h0022_WYG_069-4a>¶
者相物後人述器得成風之妙窮運斤之利或經緯乎¶
隂陽亦法象乎天地上棟下宇資丹雘之餘飾從有之¶
無通舟車乎逺致嘉兹義之可分而發昭乎在位是尋¶
是尺其檉其椐每從繩而則正異投刃而皆虚觀梓匠¶
之斵矣吾是知為政之所如材之既度可施於政若意¶
匠以合則必由庚而在詠侯其偉而(張衡東京賦/侯其偉而)念兹¶
在兹政有善人則不欺山有木工則度之材有常質政¶
則匪一每呈器而受用亦相時而陳術夫如是諧利貞¶
<pb:KR4h0022_WYG_069-4b>¶
保元吉信前賢之濟代豈小人之能悉¶
　　　第四(同前/韻)　　　　　　　　王　澄¶
猗嗟掄材者杍(音子木/工也)必將有以掄者動不妄施材者¶
用之為美塗其丹雘之色契乃斵雕之理成乎器用孰¶
不勤止則知能者軌物其利博哉逹於道必獲乎象酌¶
於事實在乎材材罔不竒戒乎不知應時可重匪飾胡¶
為湏度長而契(當作/絜)大諒方矩而圓規役是司者勉矣¶
厥宜亦猶德必輔人材不假器人失德而奚取器非材¶
<pb:KR4h0022_WYG_069-5a>¶
而奚利材濫則過於杍人德乖則失乎爾位其有取非¶
輪桷性實散樗以不材而見棄思入用其焉如豈比山¶
有之亦脩短惟凖工度也而削理有餘既罕節而抱直¶
成大厦之厥居者哉夫如是則工以理材為難國以教¶
人為聖聖體材而存道材象道而成政𢎞之在人慎乃¶
出令藏器俟時人罔越思逹乎至極欽哉有司惟試可¶
矣以材校之守而勿失其德秩秩以人觀材以材觀實¶
非獨陳伊周之𢎞義將以翊我唐之政術儻小材之不¶
<pb:KR4h0022_WYG_069-5b>¶
遺願雕煥於兹日¶
　　　公孫𢎞開東閣賦(以風勢聲理暢/休實久為韻)¶
　　　　　　　　　　　　　　　王昌齡¶
易窮則變變則乃通二氣相感萬物初蒙拆於陽甲化於¶
隂風彼君臣有際㑹屠釣無終窮其未遇也如獸之檻¶
如禽之籠其合德也起阿衡於莘媵獲太師於渭翁覩¶
公孫之發迹知漢帝之尊崇陻厄則異元亨則同火有¶
炎光木有根柢寒者斯附暑者蒙蔽苟得其所亦為大¶
<pb:KR4h0022_WYG_069-6a>¶
惠動必有獲自然之勢抑折節以下人亦開國而來詣¶
衣布被以薄已㪚金帛以賙濟近乎仁者之心與裘馬¶
而俱敝以光招賢之䇿不失終身之計故能多士爰處¶
僉謀是行拓南蠻之徼增朔方之城大啓侯國載揚天¶
聲與夫嗤嗤以致誚孰若兢兢而立名僣上則差偪下¶
則鄙反坫誰咎豚肩陋矣或儉奢而得中即逹人之至¶
理嗟服勤以抗節在庶幾乎君子璞玉在山白虹在上¶
精靈不隱物理相暢君任下以不疑臣薦賢以答貺失¶
<pb:KR4h0022_WYG_069-6b>¶
之者䘮得之者王况乎左右股肱舉爾無妄道有興廢¶
人亦焉廋屈之則否伸之則休不正其名亦去其實賔¶
閣既闗擁門自佚使賢醜錯雜而不分登駑駘於招士¶
之室喟然宣父悲之已久儻相府之可依銘盛德於不¶
朽¶
　　　第二(同前/韻)　　　　　　　　李　琚¶
客有海上浴德淄川養蒙業因才進位以經通當漢皇¶
之有道登股肱於此公順天招物德盛聲崇接士於衡¶
<pb:KR4h0022_WYG_069-7a>¶
門之下起閣於相府之東陽榮納日隂户生風爾其建¶
高規起崇制簷宇深靜垣墻閑衞取木非南澗之才延¶
賔乃北山之滯訪善不日馴道以嵗其選器也則收用¶
而棄瑕其進德也則取材而逺勢故能克遐厥聲休績¶
莫京宴私則布衣韋帶自公惟脫粟菜羮服之而徳以¶
亷恥食之而心以和平豈梁肉夏屋而賔實之名哉則¶
知厚内者德先薄外者事理身正則逺怨心邪則近恥¶
固惡盈而守冲誠見足而知止太常居甲第之日丞相¶
<pb:KR4h0022_WYG_069-7b>¶
作封侯之始是以作漢名相惠音流暢誠前哲之用心¶
豈後賢之觖望及夫人殁政絶閣廢道休俾馬廄之是¶
宅奚人德之不脩言念於此我心其瘳故知道劣者事¶
微狥名者失實奚量才之逺近寧比跡於勞逸(未見久/字官韻)¶
　　　第三(同前/韻)　　　　　　　　楊　諌¶
君立相以道崇相輔仁而協同庶緝多士允釐百工始¶
於其家且有招賢之義刑于四海大啓尚賢之風猗乎¶
哉漢武照臨之秋孫𢎞輔弼之歳能好善以逮下不恃¶
<pb:KR4h0022_WYG_069-8a>¶
貴而怙勢子興視夜届賔閤而猶開鸎鳴在春知賢路¶
之不蔽道有行止時有興廢雖盛明則多士乃知人則¶
下事遇風雨而不易將安樂以無替善乎立身誰為之¶
繼夫㧞茅者利其彚征開閣者求其友生茅思同茹友¶
貴同榮故秩秩叙初筵之禮丁丁諧伐木之聲在貴則¶
勿遺乎賤於舊而孰能無情况閣可以備時之燥濕相¶
可以為君之聼視賢是斯來賔是攸止升降出入温柔¶
之始脱粟布被雖逢汲黯之嗤下薦上聞竟遇漢皇之¶
<pb:KR4h0022_WYG_069-8b>¶
美况親仁而又崇此亦存乎下理動不為妄德風遐暢¶
善固有由仁聲允休豈比夫漢臣崇奢後堂空羅夫妓¶
樂齊相為隘累年不易其狐裘者哉惟其人心酌乎故¶
實德不遐棄敬之終吉然後知掃門者亦孔之醜望塵¶
者未離乎咎當效平津而延賔知可大而可乆¶
　　　第四(同前/韻)　　　　　　　　韓　液¶
千載之下凛然清風才生於代道積厥躬洎(一作/暨)十五¶
而逹為百夫之雄時然後遇否極斯通賤不憂貧牧豕¶
<pb:KR4h0022_WYG_069-9a>¶
之心在貴而好我招賢之道崇招賢伊何東閣不閉常¶
虚懐以應物每趍風以接袂屈已於士德必不孤應以¶
同聲冥而合契爰符禮以為食不倨賢而恃勢故門多¶
長者之轍奄有輝光座必非常之人亘以年歳豈徒開¶
閣於暇日之中抑亦留心於接應之際道不虚行有聞¶
無聲方積善以志其大匪飾非以外其情故人得盛大¶
之譽館得招賢之名欣其託身之先美其投足之始名¶
以才著髙因下起槐市居尊栢臺是履多士拭目群英¶
<pb:KR4h0022_WYG_069-9b>¶
傾耳猶尚德以尊賢將興化以致治豈比夫鄭驛迎而¶
為賢陳榻解而稱羙然以匪階而遷任道而暢自家刑¶
國封侯作相不出十年之中獨立羣賢之上欽若前哲¶
惟德之休其儀棣棣其政優優知足則止辭榮而歸順¶
好賢不倦垂範而空留且資以時須賢為代出得之者¶
則政舉失之者則政佚安得不開閣以崇敬袪繁華而¶
摭實誰其嗣之代何不有惟秉鈞與當軸宜欽風而善¶
誘庶斯道之不虧信昭彰而可久¶
<pb:KR4h0022_WYG_069-10a>¶
　　　公儀休焚機賦(以政者為理/敦俗為韻)　張仲素¶
物有資於利用則機之功也可録初離立以待時竟開¶
張而濟俗言念魯相温其如玉覽下妾而獻藝將自家¶
而窒欲克勤克儉誠君子之息機焚如棄如示小人之¶
止足酌其妙也得而言者斯以明貴賤正儒雅龍梭勿¶
用猶懸素壁之隅星石曾支尚在緑窓之下懿其以彼¶
火烈彰兹行危諒舍之而是警非弊之而改為皷鐘于¶
宫覺前言之嘉喻勞薪用㸑嗟彼世以方知惟此政經¶
<pb:KR4h0022_WYG_069-10b>¶
必兹輔理傷抱布之趨來異斷機之所擬燎枯木以烟¶
散暢清音而風美迢迢之象逺在於天札札(一作/軋軋)之聲¶
不雜於耳且懐柔之理文歸不競何兆庶之淺深在仁¶
知之㳺泳道自絶於瑕玷慶旁作乎龜鏡絲麻不緝而¶
家式致於肥煨燼未除而邦已聞其政是知重為輕根¶
㫖逺道敦息邪嬴於髙位澄細流於上源雖屢空於衣¶
褐實垂裕於子孫¶
　　　京兆府試入國知教賦(以觀光上國化/洽文明為韻)¶
<pb:KR4h0022_WYG_069-11a>¶
　　　　　　　　　　　　　　　徐　寅¶
天闢區宇人尊帝王國將入於封部敎先知於典章不¶
宰成功乃合乾坤之德無私鑒物能齊日月之光多士¶
之操修六經之楷式將欲明其教必在逰於國温柔敦¶
厚出風雅之詠歌比事屬詞本春秋之黜陟協彼典教¶
諧斯禮文廣博而樂章具有精微而易象爰分先王所¶
以總斯御物體彼為君遂使足歴四門親愛之儀已覩¶
身由萬户民從之義皆聞莫不周覽金湯潜量王覇審¶
<pb:KR4h0022_WYG_069-11b>¶
樂知政以攸類陳詩觀風而相亞是以逢耕讓畔得先¶
人後已之規察鳥安巢驗惡殺好生之化今吾君興帝¶
業赫皇明以謙柔而教蠻貊以樸素而教公卿以節儉¶
而敎百姓以農耕而教五兵自然八方走響六合飛聲¶
豈俟入乎閫閾方能知彼規程其或跋扈未殱陸梁未¶
向可使拜天闕而俯聼趍帝閽而引望俾其退而補過¶
警干羽之舞階進以盡忠報聖明之在上士有負書劍¶
出林巒謁九門而教化斯仰瞻百辟而威儀可觀則知¶
<pb:KR4h0022_WYG_069-12a>¶
不上泰山豈覺寰區之大不浮東海寧知溟渤之寛敢¶
不廣義路懐忠甲開閶闔以聼聲詩賀仁霑而恩洽¶
　¶
　¶
　¶
　¶
　¶
　¶
<pb:KR4h0022_WYG_069-12b>¶
　¶
　¶
　¶
　¶
　¶
　¶
　¶
　文苑英華巻六十九¶
