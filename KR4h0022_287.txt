# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.568344
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百八十七
<pb:KR4h0022_WYG_287-1a>¶
欽定四庫全書¶
　文苑英華卷二百八十七　　宋　李昉等　編¶
　留别二¶
　　崔國輔一首　　　　王昌齡七首¶
　　髙適二首　　　　　劉長卿十三首¶
　　李頎一首　　　　　包何一首¶
　　李嘉祐二首　　　　錢起二首¶
　　郎士元三首　　　　皇甫冉一首¶
<pb:KR4h0022_WYG_287-1b>¶
　　顧况二首　　　　　耿湋三首¶
　　李端一首　　　　　盧綸三首¶
　　嚴維一首　　　　　戴叔倫七首¶
　　權德輿二首　　　　朱放二首¶
　　劉復一首　　　　　陳存一首¶
　　鮑溶一首¶
　　　清水西别李參　　　　　　崔國輔¶
人録尚書事家臨御路傍鑿池通渭水避暑借明光淑¶
<pb:KR4h0022_WYG_287-2a>¶
媛妻封邑軒車子拜郎寵榮因掖裏勢極必相亡¶
　　　留别武陵袁丞　　　　　　王昌齡¶
皇恩暫遷謫待罪逄知己從此武陵谿(集作/谿去)孤舟二十¶
里桃花遺古岸金澗流春水誰識馬将軍忠貞抱生死¶
　　　留别岑參兄弟　　　　　　前　人¶
江城建業樓山盡滄海頭副職守兹縣東南棹孤舟長¶
安故人宅秣馬經前秋便以風雪暮還為縱飲留貂蟬¶
七葉貴鴻鵠萬里遊何必念鐘鼎所在烹(一作/亨)肥牛為¶
<pb:KR4h0022_WYG_287-2b>¶
君嘯一曲且莫彈箜篌徒見枯者艷誰言直如鈎岑家¶
䨇瓊樹騰光難為儔誰言青門悲俯期呉山幽日西石¶
門嶠月吐金陵洲追隨探(一作/採)靈恠豈不驕王侯¶
　　　東京府縣諸公與綦毋潜李頎相送至白馬寺¶
　　　　　　　　　　　　　　　前　人¶
勒(集作/鞍)馬上東門徘徊入孤舟賢豪相追送即棹千里¶
流赤(集作/逺)岸落日在空波㣲烟收官(集作/宦)薄亡機括醉¶
來即淹留月明見古寺林外登高樓南風開長廊夏夜¶
<pb:KR4h0022_WYG_287-3a>¶
如凉秋江月照呉縣西歸夣中遊¶
　　　留别伊闕張少府郭大都尉　前　人¶
僊客就一醉主人空金罍江湖青山底欲去仍徘徊郭¶
侯未相識䇿馬伊川來把手相勸勉不應老塵埃孟陽¶
蓬山舊仙舘留清才日晩歡取别風長雲遂開幸隨板¶
輿逺負譴何憂哉唯有忠信者音書報雲雷¶
　　　岳陽别李十七越賔　　　　前　人¶
相逄楚水寒舟在洞庭驛具陳江波事不異淪棄跡杉¶
<pb:KR4h0022_WYG_287-3b>¶
上秋雨聲悲切蒹葭夕彈琴收餘響來送千里客平明¶
孤㠶心歲晩濟代䇿時在身未充瀟湘不盈盡(疑/)湖小¶
洲渚聫澹淡烟景碧魚鱉自有性龜龍無能易譴黜同¶
所安風土任所適閉門觀元化携手遺損益¶
　　　山中别龎十　　　　　　　前　人¶
幽娟松篠徑月出寒蟬鳴散髪卧其下誰知孤隠情吟¶
時白(集作/碧)雲合酌罷(集作/釣處)𤣥潭清瓊樹方杳靄鳳兮保¶
其貞¶
<pb:KR4h0022_WYG_287-4a>¶
　　　緱氏尉沈興宗置酒南溪留贈¶
　　　　　　　　　　　　　　　前　人¶
林色與溪古深篁引幽翠山樽在漁舟棹月清已醉始¶
窮清源口壑絶人境異春泉滴空崖萌草坼隂地乆之¶
風榛(疑/)寂逺聞樵聲至海鴈時獨飛永然滄洲意古時¶
青𡨕客滅跡淪一尉吾子躊躇心豈其紛埃事緱岑信¶
所尅濟北余乃遂齊物可任今息肩理猶未巻舒形性¶
表脫畧賢哲議仲月期角巾飯僧嵩陽寺¶
<pb:KR4h0022_WYG_287-4b>¶
　　　留别鄭三韋九兼洛下諸公　高　適¶
憶昨相逄論乆要顧公哂我輕高調羇旅須同白社遊¶
詩書已得(詩選作/比作)青雲料蹇歩蹉跎竟不成年過四十¶
尚躬耕長歌達士(集作/者)杯中物大(詩選/作冷)笑前人身後名¶
幸逄明盛多招隠高山大澤徴求盡此時也(集作/茍)得辭¶
漁樵青袍裹身荷聖朝犂牛(詩選作/牛犂)釣竿不復見縣人¶
邑吏來相邀逺路鳴蟬秋興發華堂美酒離憂銷不知¶
何日更携手應念兹辰去去遥(詩選作去折腰/集作尚折腰)¶
<pb:KR4h0022_WYG_287-5a>¶
　　　平䑓夜遇李景參有别(己見二百/十八巻)¶
　　　　　　　　　　　　　　　前　人¶
　　　赴新安别梁侍御　　　　　劉長卿¶
新安君莫問此路水雲深江海無行迹孤舟何處尋青¶
山空向淚白日豈知心縱有餘生在終傷老疾侵¶
　　　案覆後赴睦州贈苖侍御　　前　人¶
地逺心難達天高謗易成羊腸留覆轍虎口脫餘生直¶
氏偷金枉于家決獄明一言知已重片義殺身輕日下¶
<pb:KR4h0022_WYG_287-5b>¶
人誰憶天涯客獨行年光銷蹇歩秋氣入衰情建徳知¶
何在長江問去程孤舟百口淚萬里一猿聲落日看鄉¶
路空山向郡城豈令寃氣積千古在長平¶
　　　赴宣州使院夜宴寂上人房留辭前蘇州韋使¶
　　　　君　　　　　　　　　　前　人¶
白雲乖始願滄海有㣲波戀舊常趨府臨危欲負戈春¶
歸花殿暗寒傍竹房多可耐機心息其如羽檄何¶
　　　湖南使還留辭辛大夫　　　前　人¶
<pb:KR4h0022_WYG_287-6a>¶
王師勞近甸兵食仰諸侯天子無南顧元勲在上㳺大¶
才生間氣盛業拯横流風景隨揺筆山川入運籌羽觴¶
交餞席旄節對歸舟鸎識春深恨猿知日去愁别離花¶
寂寂南北水悠悠唯有家將國終身共所憂¶
　　　江州留别薛六桞八二員外　前　人¶
江海逄君少東南别處長獨行風嫋嫋相去水茫茫白¶
首辭同舍青山背故鄉離心與潮信毎日到潯陽¶
　　　曲阿對月别岑况徐說　　　前　人¶
<pb:KR4h0022_WYG_287-6b>¶
金陵巳蕪没函谷復烟塵猶見南朝月還隨上國人白¶
雲心自逺滄海意相親何事湏成别汀洲欲暮春¶
　　　長沙桓王墓下别李紓張南史¶
　　　　　　　　　　　　　　　前　人¶
長沙千載後春草獨萋萋流水朝空(集作/將)暮行人東復¶
西碑苔幾字滅山木萬株齊惟有年芳在(集作佇立/傷今古)相¶
看惜解擕¶
　　此詩三百六巻重出今已削去¶
<pb:KR4h0022_WYG_287-7a>¶
　　　雨中過員稷巴陵山居贈别　前　人¶
憐君洞庭上白髪向人垂積雨悲幽獨長江對别離牛¶
羊歸故道猿鳥聚寒枝明發遥相望雲山不可知¶
　　　别陳留諸公　　　　　　　前　人¶
戀此東道主能令西上遲徘徊暮郊别惆悵秋風時上¶
國邈千里夷門難再期行人望落日歸馬嘶空陂不愧¶
寳刀贈唯懐瓊樹枝音塵儻未接夣寐徒相思¶
　　　留别嚴士元(見二百/七十巻)　　　　前　人¶
<pb:KR4h0022_WYG_287-7b>¶
　　　赴南邑(集作/中)留題别褚七少府湖上亭(見三百/十五巻)¶
　　　　　　　　　　　　　　　前　人¶
　　　潁川留别司倉李萬　　　　前　人¶
故人早負干將器誰言未展平生意想君疇昔高歩時¶
豈(集作/肯)料如今折腰事且知投刃皆若虗日揮案牘常¶
有餘槐暗公門趨小吏荷香陂水膾鱸魚客裏相逄欵¶
話(一作/語)深如何岐路剰沾襟白雲西上催歸念潁水東¶
流是别心落日征驂隨去塵含情揮手背城闉已恨良¶
<pb:KR4h0022_WYG_287-8a>¶
時空此别不堪秋草傷(集作/更)愁人¶
　　　昔昔鹽　　　　　　　　　薛道衡¶
垂桞覆金堤蘼蕪葉復(一作/正)齊水溢芙蓉沼花飛桃李¶
蹊採桑秦氏女織錦竇家妻關山别宕子風月守空閨¶
恒歛千金笑長垂䨇(一作/白)玉啼盤龍隨鏡隠彩(一作/舞)鳯¶
逐幃(一作/雲)低飛(一作/驚)魂同夜(一作/野)鵲倦寝憶晨雞暗牖¶
懸蛛網空梁落燕泥前年過代北今歲徃遼西一去無¶
消息(一作/還意)那能惜馬蹄¶
<pb:KR4h0022_WYG_287-8b>¶
　　右此篇文苑英華題作劉長卿别宕子怨長卿集¶
　　𥘉無此篇而郭茂倩樂府及洪邁容齋續筆並以¶
　　為薛道衡昔昔鹽按通鑑隋煬帝誅道衡曰更能¶
　　作空梁落燕泥否英華殆因韋榖編唐才調集作¶
　　劉長卿詩而誤也其間八字異同已注一作邁又¶
　　云𤣥恠録載籧篨三娘工唱阿鵲鹽又有突厥鹽¶
　　黄帝鹽白鴿鹽神雀鹽踈勒鹽滿座鹽歸國鹽唐¶
　　詩媚頼呉娘唱是鹽更奏新聲刮骨鹽然則歌詩¶
<pb:KR4h0022_WYG_287-9a>¶
　　謂之鹽者如行吟曲引之類今南嶽朝獻神樂曲¶
　　有皇帝鹽而俗傳以為皇帝炎長沙志從而書之¶
　　葢不可考也然邁既謂才調集有趙嘏廣道衡燕¶
　　泥一詩不應以趙為劉長卿云愚意此詩但當以¶
　　綱目為證則其為薛道衡之作無疑矣¶
　　　留别王盧二拾遺　　　　　李　頎¶
此别不可道此心當報誰春風㶚水上飲馬桃花時誤¶
作好文士只今遊宦遲留書下期(疑/)客我故有山期¶
<pb:KR4h0022_WYG_287-9b>¶
　　　婺州留别鄧使君　　　　　包　何¶
西掖馳名乆東陽出守時江山婺女分風月隠侯詩别¶
恨䨇溪急留歡五馬遲廻舟映沙嶼未逺剰相思¶
　　　常州韋郎中汎舟見餞　　　李嘉祐¶
主人慿軾貴送客汎舟稀逼岸隨芳草回橈背落暉映¶
花䨇節駐臨水伯勞飛醉與羣公狎春塘露冕歸¶
　　　留别毗陵諸公　　　　　　前　人¶
乆作涔(一作/崟)陽令丹墀忽再還凄凉辭國澤離亂到鄉¶
<pb:KR4h0022_WYG_287-10a>¶
山北固潮聲滿南滁草色閒知心從此别相憶鬢毛斑¶
　　　晩歸藍田酬中書常舍人贈别¶
　　　　　　　　　　　　　　　錢　起¶
卑栖却得性毎與白雲歸狥禄仍懐橘看山免采薇暮¶
禽先去馬新月待開扉霄漢時回首知音青𤨏闈¶
　　　鑾駕避狄歲寄别韓雲卿　　前　人¶
白髪壮心死愁看國歩移關河惨無色親愛忽驚離影¶
絶龍分劔聲哀鳥戀枝茫茫海雲外相憶不相知¶
<pb:KR4h0022_WYG_287-10b>¶
　　　留别鄭礒　　　　　　　　郎士元¶
暮蟬不可聽落葉豈堪聞是日悲秋客那能此路分荒¶
城背流水逺鴈入寒雲陶令東籬菊餘花可贈君¶
　　　别房士清　　　　　　　　前　人¶
世路還相見偏堪淚滿衣那能郢門别獨向鄴城歸平¶
楚看蓬轉連山望鳥飛蒼蒼歲隂暮况復惜馳暉¶
　　　咸陽西樓别竇審　　　　　前　人¶
西樓迥起寒原上霽日遥分萬井間小苑城隅連渭水¶
<pb:KR4h0022_WYG_287-11a>¶
離宫曙色近京關亭臯寂寞傷孤客雲雪蕭條滿衆山¶
時命如今猶未偶辭君擬欲拂衣還¶
　　　潤州南郭郡留别　　　　　皇甫冉¶
縈回楓葉岸留滯木蘭橈呉岫新經雨江天正落潮故¶
人勞見愛行子自無聊君(疑作/若)問前程事孤雲入剡遥¶
　　　贈别崔十三長官　　　　　顧　况¶
眞玉燒不熱寳劔拗不折欲别崔俠心崔俠心如鐡復¶
知金剛鎻無有功不徹仍於直道中行事不詆訐崔俠¶
<pb:KR4h0022_WYG_287-11b>¶
兩兄弟垂範繼芳烈相識三十年致書字不滅我來宣¶
城郡飲水仰清潔藹藹北阜松峩峩南山雪顧生歸山¶
去知作㡬年别¶
　　　别江南　　　　　　　　　前　人¶
江城吹曉角愁殺逺行人漢将猶防虜呉官欲向秦布¶
㠶輕白浪錦帶入紅塵將底求名宦平生但任眞¶
　　　贈别安邑韓少府　　　　　耿　湋¶
子眞能未徃(集作/自徃)江海意何如門掩踈塵吏心閒說道¶
<pb:KR4h0022_WYG_287-12a>¶
(集作/閱道)書故城(集作/古城)寒欲雪逺客暮無車杳杳思前路誰¶
堪千里餘¶
　　　别解明府　　　　　　　　前　人¶
閒人州縣厭賤士友朋譏朔雪逄𥘉下秦關獨暮霏(集/作)¶
(暮/歸)寒蕪上原淺殘燒過風㣲一路何相慰唯君能致歸¶
(集作/政稀)¶
　　　邠州留别　　　　　　　　前　人¶
終歲山川路生涯竟㡬何艱難為客慣貧賤受恩多暮¶
<pb:KR4h0022_WYG_287-12b>¶
角飄長韻寒流起細波懸愁茂陵宅春色又相過¶
　　　歸山與酒徒别　　　　　　李　端¶
野客本無意此來非有求煩君徴藥送未遜(集作/未免)憶山¶
愁紅燭侵明月青娥促白頭童心乆已盡豈為豔歌留¶
　　　春日書情贈别司空曙(己見二百/五十五巻)¶
　　　　　　　　　　　　　　　盧　綸¶
　　　落第後歸山下舊居留别劉起居昆季¶
　　　　　　　　　　　　　　　前　人¶
<pb:KR4h0022_WYG_287-13a>¶
寂寞過朝昏沉憂豈易論有時空卜命無事可酬恩寄¶
食依隣里成家望子孫風塵知世路衰賤到君門醉裏¶
因多感愁中欲强言花林逄廢井戰地識荒園悵别臨¶
清野悲春上古原鳥歸山外樹人過水邉村潘岳方稱¶
老嵇康太厭喧誰堪將落羽回首仰飛翻¶
　　　将赴京留别令公　　　　　前　人¶
沙鶴驚野雨𥘉收(集作驚鳴/野雨收)大河雲(集作/風)物颯然秋力¶
㣲恩重諒難報不是行人不解愁¶
<pb:KR4h0022_WYG_287-13b>¶
　　　留别鄒紹劉長卿　　　　　嚴　維¶
中年從一尉自歎此身非道在(集作/薄)甘㣲禄時難恥息¶
機晨趨夲郡府晝掩故山扉待得(集作/見)干戈畢何妨更¶
採薇¶
　　　留别道州李使君圻　　　　戴叔倫¶
瀧路下丹徼郵童揮畫橈山回千騎隠雲(詩選/作雪)斷兩鄉¶
遥漁滬擁寒溜畬田落逺燒維舟更相憶惆悵坐空(詩/選)¶
(作/通)宵¶
<pb:KR4h0022_WYG_287-14a>¶
　　　將遊東都留别包諫議　　　前　人¶
衰容慙墨綬素舸逐秋風雲雨恩難報江湖意已終縣¶
當仙洞口路出故園東唯有新離恨長留夣寐中¶
　　　㶚岸别友　　　　　　　　前　人¶
車馬去遲遲離言未盡時看花一醉别㑹靣㡬年期樵¶
路商山館漁洲楚帝祠南登回首處猶得望京師¶
　　　江南别(一作汝/南逄)董校書(已見二百/十八巻)¶
　　　　　　　　　　　　　　　前　人¶
<pb:KR4h0022_WYG_287-14b>¶
　　　臨川從事還别崔法曹　　　前　人¶
謬官辭獲免濫獄㑹平反逺與故人别龍鍾望所言隂¶
天寒不雨古木夜多猿老病北歸去餘年學灌園¶
　　　海上别薛舟　　　　　　　前　人¶
行旅悲揺落風波厭别離客程秋草逺心事故人知暮¶
鳥翻江岸征徒起路岐自應無定所還似欲相隨¶
　　　婺州路别録事　　　　　　前　人¶
府中相見少江上獨行遥㑹日起離恨新年别舊寮春¶
<pb:KR4h0022_WYG_287-15a>¶
雲猶伴雪寒渚未通潮回首羣山暝思君轉寂寥¶
　　　酬别蔡十二見贈　　　　　權徳輿¶
伊人茂天爵恬澹卧郊園傲世方隠几說經乆顓門浩¶
歌曳柴車詎羡丹轂尊嚴霜被鶉衣不知狐白温游心¶
羲文際愛我相討論潢河忽朝宗傳騎令載奔峥嶸歲¶
隂晩愀愴離念繁别舘絲桐清寒郊烟雨昏中飲見逸¶
氣縱談窮化元佇看分車起聖代待乞言¶
　　　餘干贈别張二十二侍御　　前　人¶
<pb:KR4h0022_WYG_287-15b>¶
蕪城陌上春風别干越亭邉歲暮逄驅車又愴南北路¶
返照寒江千萬峰¶
　　　毗陵留别　　　　　　　　朱　放¶
别離非一處此處最傷情白髪将春草相隨日日生¶
　　　别李季蘭　　　　　　　　前　人¶
古岸新花開一枝岸傍花下有分離莫将羅袖拂花落¶
便是行人腸斷時¶
　　　出三城留别幕中三判官　　劉　復¶
<pb:KR4h0022_WYG_287-16a>¶
翔禽記高柯倦客念主人恩義有所加四海同一身況¶
皆曠代姿翰音及良辰陳規佐武略高枕㨿要津嘗(疑/作)¶
(常/)願投素誠今果得所申金罍列四座廣厦無炎氛留¶
連徂暑中觀望歴數旬河山險以固士卒勇且仁餙裝¶
告來歸相送越城闉愧無青玉案緘佩永不冺¶
　　　楚州贈别周愿侍御　　　　陳　存¶
漂泊楚水來捨舟坐高舘途窮在中路孤征慕前伴風¶
雨一留宿關山去欲懶淮南木葉飛夜聞廣陵散¶
<pb:KR4h0022_WYG_287-16b>¶
　　　留别杜員外式方　　　　　鮑　溶¶
東風吹旅懐鄉夣無夜無慙嘆(集作/見)君子堂貧思上歸¶
途海岳汎念深涓塵復何須婆娑不材木屈曲無弦弧¶
惻惻奉離罇承歡獨向隅時當鳯來日孰用雞鳴夫回¶
首九仙門皇家在玉壺慙非海人别淚下不成珠¶
　¶
　¶
　文苑英華巻二百八十七¶
