# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.685947
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百九十一
<pb:KR4h0022_WYG_291-1a>¶
欽定四庫全書¶
　文苑英華巻二百九十一　宋　李昉等　編¶
　行邁三¶
　　張九齡十一首　　　張子容二首¶
　　王維四首　　　　　孫逖六首¶
　　賀知章一首　　　　孟浩然十二首¶
　　杜甫十首　　　　　李白五首¶
　　張軫一首　　　　　蔡希寂一首¶
<pb:KR4h0022_WYG_291-1b>¶
　　綦毋潜一首¶
　　　初發道中寄還(集作/逺)　　　　張九齡¶
日夜鄉山逺秋風復此時舊聞胡馬思今聴楚猿悲念¶
别朝昏苦懐歸嵗月遲壯圖空不息常恐髪如絲(以下/一十)¶
(篇並見/集本)¶
　　　自豫章南還江上作　　　　前　人¶
歸去江南水磷磷見底清轉逢空闊處聊洗滯留情浦¶
樹遙如待沙鷗近若迎津途别有趣況乃濯吾纓¶
<pb:KR4h0022_WYG_291-2a>¶
　　　自始興谿夜上赴嶺　　　　前　人¶
常蓄名山意兹為世網牽征途屢及此初服已非然日¶
落青巖際谿行緑篠邊去舟乗月後歸馬息人前數曲¶
迷幽嶂連圻觸暗泉深林風緒結遥夜客情懸非梗胡¶
為泛無膏亦自煎不知行役者相樂在何年¶
　　　初入湘中有喜　　　　　　前　人¶
　　　湘中作(以上二詩並見/一百六十二巻)　　　前　人¶
　　　浮沉(前篇作浮波/集作浮沒)　　　　　前　人¶
<pb:KR4h0022_WYG_291-2b>¶
　　　自湘水南行　　　　　　　前　人¶
落日催行舫逶遲(集作/迤)洲渚間誰云有物役乗此更休¶
閑暝色生前浦清暉發近山中流澹容與唯愛鳥飛還¶
　　　耒陽谿夜行　　　　　　　前　人¶
乗夕棹歸舟緣源路轉幽月明㸔嶺樹風静聴溪流嵐¶
氣船間入霜華衣上浮猿聲雖此夜不是别家愁¶
　　　自彭蠡湖初入江　　　　　前　人¶
江岫殊空闊雲烟處處浮上來群噪鳥中去獨行舟牢¶
<pb:KR4h0022_WYG_291-3a>¶
落誰相顧逶迤日自愁更將心問影于役復何求¶
　　　初發曲江谿中　　　　　　前　人¶
谿流清且深松石復隂臨正爾可嘉處胡為無賞心我¶
猶不忍别物亦有縁侵自非常行邁誰能知此音¶
　　　西江(一作/河)夜行　　　　　　前　人¶
遥夜人何在澄潭月裏行悠悠天宇曠切切故鄉情外¶
物寂無擾中流澹自清念歸春服(集作/林葉)換愁坐露華生¶
獨有汀洲鶴宵分乍一鳴¶
<pb:KR4h0022_WYG_291-3b>¶
　　　南陽道中作　　　　　　　前　人¶
登郢屬嵗隂及晩懵所適復聞東漢主遺此南都迹佳¶
氣藹厥初覇圖紛在昔兹邦稱貴近與世嘗薰赫遭遇¶
感風雲變衰空草澤不識鄧公樹猶傳隂后石驅馬歴¶
闉闍荆榛翳阡陌事去物無象感來心不懌懐古到窮¶
秋興言傷逺客眇黙遵岐路辛勤弊行役雲鴈號相呼¶
林麕走自索顧憶狥書劍未嘗安枕席豈暇墨突黔空¶
持遼豕白迷復期非逺歸歟賞農隙¶
<pb:KR4h0022_WYG_291-4a>¶
　　　自樂城赴永嘉枉路泛白湖寄松楊李少府¶
　　　　　　　　　　　　　　　張子容¶
西行礙淺石北轉入溪橋樹色煙輕重湖光風動摇百¶
花亂飛雪萬嶺叠青霄猿挂臨潭篠鷗迎出浦橈惟應¶
賞心客兹路不言遥¶
　　　泛永嘉江日暮廻舟　　　　前　人¶
無雲天欲暮轉鷁大江清歸路煙中逺廻舟月上行傍¶
潭窺竹暗出嶼見沙明更值㣲風起乗流絲管聲¶
<pb:KR4h0022_WYG_291-4b>¶
　　　早入滎陽界　　　　　　　王　維¶
泛舟入滎澤兹邑乃雄藩河曲閭閻隘川中煙火繁因¶
人見風俗入境聞方言秋野田疇盛朝光市井喧魚商¶
波上客鷄犬岸傍村前路白雲外孤㠶安可論¶
　　　宿鄭州　　　　　　　　　前　人¶
朝與周人辭暮投鄭人宿他鄉絶儔侣孤客親僮僕宛¶
洛望不見秋霖晦平陸田父草際歸村童雨中牧主人¶
東臯上時稼遶茒屋蟲鳴(集作/思)機杼休(集作/悲)雀喧禾黍¶
<pb:KR4h0022_WYG_291-5a>¶
熟明當渡京水昨夜(集作/晩)猶金谷此去欲何之(集作/言)窮¶
邉徇㣲禄¶
　　　自大散已往深林宻竹磴道盤曲四五十里至¶
　　　　黄牛嶺見黄花川　　　　前　人¶
危徑㡬萬轉數里將三休廻環見徒侣隱映隔林邱颯¶
颯松上雨潺潺石中流靜言深林裏長嘯高山頭望見¶
南山陽白日(集作/露)靄悠悠青臯麗已净緑樹鬰如浮曾¶
是厭䝉宻曠然消人憂¶
<pb:KR4h0022_WYG_291-5b>¶
　　　曉行巴峽　　　　　　　　前　人¶
際曉投巴峽餘春憶帝京晴江一女浣朝日衆鷄鳴水¶
國舟中市山橋樹杪行登高萬井出眺逈二流明人作¶
殊方語鸎為舊國聲頼多(集作/諳)山水趣稍解别離情¶
　　　淮隂夜宿　　　　　　　　孫　逖¶
水國南無畔扁舟北未期鄉情淮上失歸夣郢中疑木¶
落知寒近山長見日遲客行心緒亂不及洛陽時¶
　　　二¶
<pb:KR4h0022_WYG_291-6a>¶
永夕卧煙塘蕭條天一方秋風淮木落寒夜楚歌長宿¶
莾非中土鱸魚豈我鄉孤舟行已倦南越尚茫茫¶
　　　下京口埭夜行　　　　　　前　人¶
孤㠶度緑氛寒浦落紅曛江樹朝來出吳歌夜漸聞南¶
溟接潮水北斗近鄉雲行役從兹去歸情入鴈羣¶
　　　山行遇雨　　　　　　　　前　人¶
驟雨晝氛氲空天夜不分暗山唯覺電窮海但生雲渉¶
澗猜行潦縁崖畏宿氛夜來江月霽棹唱此中聞¶
<pb:KR4h0022_WYG_291-6b>¶
　　　夜到潤州　　　　　　　　前　人¶
夜入丹陽郡天高氣象秋海隅雲漢轉江畔火星流城¶
郭(一作/府)傳金柝閭閻閉緑洲客行凢㡬夜新月再如鈎¶
　　　夜宿浙江　　　　　　　　前　人¶
扁舟夜入江潭泊露白風高氣蕭索富春渚上潮未還¶
天姥岑邉月初落煙水茫茫多苦心更聞江上越人吟¶
洛陽城闕何時見西北浮雲朝暝深¶
　　　曉發　　　　　　　　　　賀知章¶
<pb:KR4h0022_WYG_291-7a>¶
江臯聞曙鍾輕栧理還&KR1956;海潮夜約約川露晨溶溶如¶
見沙上鳥猶霾雲外峯故鄉渺無際明發懷朋從¶
　　　夜渡湘江　　　　　　　　孟浩然¶
客行(集作/舟)貪利渉夜(集作/闇)裏渡湘川露氣聞香(集作/芳)杜¶
歌聲識暗(集作/采)蓮榜人投崖火漁子宿潭煙行旅遥(集/作)¶
(時/)相問涔(集作/潯)陽何處邉¶
　　　泝江至武昌城　　　　　　前　人¶
家本江湖上嵗時歸思催客心徒欲速世路共(集作/苦)邅¶
<pb:KR4h0022_WYG_291-7b>¶
廻殘凍因風解新正度臈開行㸔武昌栁髣髴映樓(集/作)¶
(陽/)臺¶
　　　旅行欲泊宣州界(集作夜泊/宣城界)　孟浩然¶
西塞沿江島南陵問驛樓湖平津渡濶風止客㠶收去¶
去懷前浦茫茫泛夕流石逢羅刹礙山泊敬亭幽火熾¶
梅根渚煙迷楊葉洲離家復水宿相伴頼江(集作/沙)鷗¶
　　　行至漢川作(集作出行東/山望漢川)　　前　人¶
異縣非吾土連山盡緑篁平田出郭少盤壠(集作/坂)入雲¶
<pb:KR4h0022_WYG_291-8a>¶
長萬壑歸於漢千峯劃彼蒼猿聲亂楚峽人語滯巴鄉¶
石上攅椒樹藤間養(集作/綴)蜜房雪餘春未暖嵐解晝初¶
陽征馬疲登頓歸㠶愛渺茫坐欣沿溜下信宿見浮(集/作)¶
(維/)桑¶
　　　自洛之越　　　　　　　　前　人¶
遑遑三十載書劔兩無成山水尋吳越風塵厭洛京扁¶
舟泛湖海長揖謝公卿且樂盃中酒(集作/物)誰論世上名¶
　　　晩泊潯陽望廬山　　　　　前　人¶
<pb:KR4h0022_WYG_291-8b>¶
掛㠶(一作去聲集作席/恐不知側音耳)㡬千里名山都未逢泊舟潯陽¶
郭始見香爐峯甞讀逺公傳永懷塵外蹤東林精舎在¶
(集作/近)日暮空(集作/但)聞鍾¶
　　　歸至郢中　　　　　　　　前　人¶
逺逰經海嶠返棹歴山河(集作歸/山阿)日夕見喬木鄉園成¶
(集作/關在)伐柯愁隨江路盡喜入郢門多左右㸔桑土(集作/上)¶
依然即匪他¶
　　　早發漁浦潭　　　　　　　前　人¶
<pb:KR4h0022_WYG_291-9a>¶
晨旭光蒼茫(集作東旭/早光茫)渚禽似(集作/已)驚聒卧聞漁浦口¶
橈聲暗相撥日出氣象分始知江路濶美人常晏然(集/作)¶
(起/)照影弄流沫飲水畏驚猿祭魚常(集作/時)見獺舟行自¶
無悶况值晴景豁¶
　　　建徳江宿　　　　　　　　前　人¶
移舟泊幽(集作/煙)渚日暮客愁新野曠天低樹江清月近¶
人¶
　　　問舟子　　　　　　　　　前　人¶
<pb:KR4h0022_WYG_291-9b>¶
向夕問舟子前程復(集作/無)㡬多灣頭正好泊淮裏足風¶
波¶
　　　濟江問舟人　　　　　　　前　人¶
潮落江平未有風扁舟共濟與君同時時引領望天末¶
何處青山是越中¶
　　　逺逰　　　　　　　　　　杜　甫¶
江濶浮高棟雲長出斷山塵沙連越嶲風雨暗荆蠻鴈¶
矯銜蘆内猿啼失木間弊裘蘇季子歴國未知還¶
<pb:KR4h0022_WYG_291-10a>¶
　　　晩行口號　　　　　　　　　前　人¶
三川不可望(集作/到)歸路晩山稠落鴈浮寒水饑烏集戍¶
樓市朝今日異喪亂㡬時休逺愧梁江緫還家尚黒頭¶
　　　早發射洪縣南途中江上作　　前　人¶
將老憂貧窶筋力豈能及征途復侵星得使諸病入鄙¶
人寡道氣在困無獨立促裝逐徒侣達曙陵險澁寒日¶
出霧遲青江轉山急僕夫行不進駑馬若維縶汀洲稍¶
踈放風景開快(一作/悁)悒空慰所尚懷終非曩逰集衰顔¶
<pb:KR4h0022_WYG_291-10b>¶
偶一破勝事難屢挹茫然阮籍途更灑楊朱泣¶
　　　發同谷縣(乾元二年自/隴右赴劔南)　　　　前　人¶
賢有不黔突聖有不暖席况我饑愚人(一作/夫)焉得(集作/能)¶
尚安宅始來此山中休駕喜地僻柰何迫物累一嵗時¶
行役忡忡去絶境杳杳更逺適停驂龍潭雲廻首白崖¶
石臨岐别數子握手淚再滴交情無舊深窮老多慘戚平¶
生懶拙意偶值棲遁跡去住與願違仰慙林間翮¶
　　　早行　　　　　　　　　　　前　人¶
<pb:KR4h0022_WYG_291-11a>¶
歌哭俱在曉行邁有期程孤舟似昨日聞見同一聲飛¶
鳥散(集作/數)求食潜魚亦(一作/向)獨驚前王作網罟設法害¶
生成碧藻非不暮(集作/茂)高㠶終日征干戈未(集作/異)揖讓¶
崩迫開其情¶
　　　次晩洲　　　　　　　　　前　人¶
叅錯雲石稠坡陁風濤壯晩洲適知名秀色固異狀棹¶
經垂猿把身在度鳥上擺浪散帙妨危沙折花當覉離¶
暫愉悦羸老返惆悵中原未解兵吾得終踈放¶
<pb:KR4h0022_WYG_291-11b>¶
　　　過津口　　　　　　　　　前　人¶
南岳自兹近湘流東逝深和風引桂檝春日漲雲岑回¶
首過津口而多楓樹林白魚困宻網黄鳥喧佳音物㣲¶
限通塞惻隱仁者心瓮餘不盡酒膝有無聲琴聖賢兩¶
寂寞渺渺獨開襟¶
　　　早發　　　　　　　　　　前　人¶
有求常百慮斯文亦吾病以兹朋故多窮老驅馳併早¶
行篙師怠掛席風不正昔人戒垂堂今則奚奔命濤翻¶
<pb:KR4h0022_WYG_291-12a>¶
黒蛟躍日出黄霧映煩促瘴豈侵頺倚睡還醒僕夫問¶
盥櫛暮顔&KR0804;青鏡隨意簮葛巾仰慙林花盛側聞夜來¶
冦幸喜囊中净艱危作逺客干請傷直性薇蕨餓首陽¶
粟馬資歴聘賤子欲適從疑悟此二柄¶
　　　次空靈岸　　　　　　　　前　人¶
沄沄逆素浪落落展青眺幸有舟檝遲得盡所歴妙空¶
靈霞石峻楓栝隱奔峭青春猶有(一作/無)私白日亦偏照¶
可使營吾居(一作/屋)終焉託長嘯毒瘴未足憂兵戈滿邉¶
<pb:KR4h0022_WYG_291-12b>¶
徼嚮者留遺恨耻為逹人誚回㠶覬賞延佳處領其要¶
　　　宿花石戍　　　　　　　　杜　甫¶
午辭空靈(一作/虛)岑夕得花石戍岸踈開闢水(一作/山)木雜¶
今古樹地蒸南風盛春熱西日暮四序本平分氣候何¶
廻互茫茫天造間理亂豈恒數繫舟盤藤輪杖䇿古樵¶
路罷人不在村野圃泉自注柴扉雖蕪沒農噐尚牢固¶
山東殘逆氣吳楚守王度誰能扣君門下令減征賦¶
　　　夜宿(集作/泊)牛渚　　　　　　李　白¶
<pb:KR4h0022_WYG_291-13a>¶
牛渚西江夜青天無片雲登舟望秋月空憶謝將軍余¶
亦能高詠斯人不可聞明朝掛㠶席楓葉落紛紛¶
　　　宿白鷺洲寄楊江寧　　　　前　人¶
朝别朱雀門暮棲白鷺洲波光摇海月星影入城樓望¶
美金陵宰如思瓊樹憂徒令魂作夢翻覺夜成秋緑水¶
解人意為餘西北流因聲玉琴裏蕩漾寄君愁¶
　　　金陵阻風雪書懷寄楊江寧(一作新林浦/阻風寄友人)¶
　　　　　　　　　　　　　　　前　人¶
<pb:KR4h0022_WYG_291-13b>¶
潮水定可信天風難與期清晨西北轉薄暮東風吹以¶
此難挂席洄㳂頗淹遲使索金陵書又叨賢宰知絃歌¶
止過客惠化聞京師海月破團景菰蔣生緑池昨日(一/作)¶
(見/)北湖花初開未滿枝今㸔(集作/朝)白門栁夾道垂青絲¶
嵗物忽如此我來復㡬時紛紛江上雪草草客中悲明¶
發板橋浦空吟謝眺詩¶
　　　流夜郎半道承恩放還兼欣尅復之美書懷示¶
　　　　息秀才　　　　　　　　前　人¶
<pb:KR4h0022_WYG_291-14a>¶
黄口為人羅白龍乃魚服得罪豈怨天以愚陷網目鯨¶
鯢未剪滅豺狼(一作/虎)屢翻覆悲作(一作/化)楚地囚何由秦¶
庭哭遭逢二明主前後兩遷逐去國愁夜郎投身竄荒¶
谷半道雪屯䝉曠如鳥出籠遥欣尅復美光武安可同¶
天子廵劒閣儲皇守扶風揚袂正北辰開襟攬群雄胡¶
兵出月窟雷破闗之東左掃因右拂旋收洛陽宫迴輿¶
入咸京席巻六合通叱咤開帝業手成天地功大駕還¶
長安兩日忽再中一朝讓寳位劒璽傳無窮媿無秋毫¶
<pb:KR4h0022_WYG_291-14b>¶
力誰念矍鑠翁弋者何所慕髙飛仰㝠鴻棄劒學丹砂¶
臨鑪雙玉童寄言息夫子嵗晩渉方蓬¶
　　　客中作　　　　　　　　　前　人¶
蘭陵美酒欝金香玉盌盛来琥珀光但使主人能醉客¶
不知何處是他鄉¶
　　　舟行早發　　　　　　　　張　軫¶
夜㠶時未發同侣暗相催山曉月初下江鳴潮欲来稍¶
分揚子岸不辨越王䑓自客水鄉裏舟行知㡬迴¶
<pb:KR4h0022_WYG_291-15a>¶
　　　陜中作　　　　　　　　　蔡希寂¶
西别秦闗近東行陜服長川源餘讓畔歌吹憶遺棠河¶
水流城下山雲起路傍更憐棲泊處池館繞林篁¶
　　　早發上東門　　　　　　　綦毋潜¶
十五能行西入秦三十無家作路人時命不将明主合¶
素衣空染洛陽塵¶
　¶
　¶
<pb:KR4h0022_WYG_291-15b>¶
　¶
　¶
　¶
　¶
　¶
　¶
　¶
　文苑英華巻二百九十一¶
