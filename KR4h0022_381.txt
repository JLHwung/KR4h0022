# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:48.345348
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百八十一 
<pb:KR4h0022_WYG_381-1a>¶
欽定四庫全書¶
　文苑英華巻三百八十一　宋　李昉等　編¶
　北省二¶
　　給事中¶
　　　授于惟謙給事中制　　　　李　嶠¶
鸞臺文昌右司郎中于惟謙局量宏深理識精逺幹能¶
兼備詞學並優㑹府提綱雖佇才用鎻闥待問更資𢎞¶
益宜登侍從之職以光清切之署可朝請(一作/議)大夫守¶
<pb:KR4h0022_WYG_381-1b>¶
給事中¶
　　　授于經野給事中制　　　　蘇　頲¶
門下尚書兵部郎中上柱國于經野雅量端實閒機宻¶
静有恒其操無擇斯言理必中於䋲墨才見推於扎翰¶
中臺奏草已承更直之榮左曹顧問宜接雙逰之美可¶
朝請大夫守給事中勲如故¶
　　　授李懐讓給事中制¶
黄門朝議大夫尚書兵部郎中上柱國李懐讓直方自¶
<pb:KR4h0022_WYG_381-2a>¶
守貞獨不羣理可析於毫芒文可成於藻繪雖手揮繁¶
綜而心寄閒逺絲綸所屬嘗推起草之能駮正是司更¶
接逰蘭之寵可守給事中散官勲如故¶
　　　授桞渙給事中制¶
勑朝議郎守尚書司門郎中桞渙學思優博禮容莊敬¶
藴公直之志有亷正之風早以聲華亟從推擇丹墀列¶
侍必遷英髦青闥命官宜叅顧問可守給事中散官勲¶
如故¶
<pb:KR4h0022_WYG_381-2b>¶
　　　授褚廷誨給事中制　　　　孫　逖¶
門下朝議大夫守諫議大夫上柱國禇廷誨師臣舊業¶
官序良才文儒實百行之資翰墨當一時之妙駮正為¶
務疇咨所難宜遷左禁之榮式允中朝之望可守給事¶
中散官如故¶
　　　授裴遵慶給事中制　　　　賈　至¶
勑禮部郎中裴遵慶清正介直公才雅望智能利物行¶
可檢人今東夏務𣪞宰臣任重是資髦士以佐輶軒宜¶
<pb:KR4h0022_WYG_381-3a>¶
居駮議之職仍領銓衡之務可給事中¶
　　　授崔㝢給事中制¶
門下㑹稽太守崔㝢識敏而周器清而直有冉季之政¶
事兼應劉之詞藻累昇臺省咸以才遷驟歴藩僚時惟¶
徳舉左曹樞近爰司駮正宜擇士林之秀俾參鸞渚之榮¶
可給事中¶
　　　授張孚給事中制¶
勑司膳郎中張孚果行育徳疏通知逺是瑚璉之良器¶
<pb:KR4h0022_WYG_381-3b>¶
抱豫章之美才文以藻身屢得詞塲之雋公而持操更¶
推吏道之能譽洽禮闈風清憲簡宜擢拜於青𤨏俾駮¶
議於黄樞可給事中¶
　　　授賀若察給事中制　　　　　常　衮¶
門下中散大夫行尚書吏部郎中賀若察講求學術藻¶
餙藝文顧言行以檢身酌知能以經務任叅六典選重¶
一時從容管劇每識通而理當逹練起草亦體大而思¶
精聲猷並茂公望惟允分曹殿中職在論駮尚書奏議¶
<pb:KR4h0022_WYG_381-4a>¶
俾爾平之可給事中散官如故主者施行¶
　　　授崔侁蕭直給事中制¶
門下銀青光禄大夫御史中丞東都留臺崔侁峻而能¶
通和而有節朝議郎守太子左庻子賜紫金魚袋蕭直¶
性資髙朗識詣冲妙各以文儒致用貞亮處心(集作/自處)持¶
綱憲府必執其中贊事宫坊允歸於正彰聞望於公器¶
振英華於士林顧兹掖垣素用髦彦文昌奏議多所論¶
駮俾承並命式副良選侁可行給事中㪚官如故直可¶
<pb:KR4h0022_WYG_381-4b>¶
守給事中㪚官賜如故主者施行¶
　　　授趙㳙給事中制¶
門下朝議郎檢校尚書吏部郎中兼御史中丞賜緋魚¶
袋趙㳙純白髙朗儒林表儀炳文揚彩時謂清㧞早以¶
賢良茂異服我周行歴踐三臺之列嘗叅二陜之佐其¶
於事典多所精詳頃毗荆舒尋罷戎務近侍方缺選才¶
正難評南宫之上書次東廂之奏事夙夜思職爾無面¶
從可守給事中散官賜如故¶
<pb:KR4h0022_WYG_381-5a>¶
　　　授韋諤給事中制¶
門下通議大夫行尚書吏部郎中彭城郡開國公韋諤¶
在人之徳承家積厚先致羙以施政終秉彛以存誠朝¶
之清序多所階歴叅我六典冠於諸曹學以辨異文以¶
决滯五年勤職時謂淹才宜守(集作/侍從)殿中以平臺議詔¶
書未當實得封還官能守常事尠失中是有選用爾其¶
揚之可行給事中散官封如故主者施行¶
　　　授鄭覃給事中制　　　　　白居易¶
<pb:KR4h0022_WYG_381-5b>¶
勑給事中之職凡制勑有未(集作/不)便於時者得封奏之¶
刑獄有未合於理者得駮正之天下寃滯無告者得與¶
御史糾理之有司選補不當者得與侍中裁退之率是¶
而行號為稱職故不專於掌侍奉讃詔令而已中大夫¶
行諌議大夫雲騎尉滎陽縣開國男食邑三百户鄭覃¶
清節直行正色審詞(集作/寡言)先臣之風藹然猶在自居首¶
諌益勵謇諤擢領是職必有可觀亦欲天下聞之知吾¶
奨骨鯁之臣來諌諍之道也可行給事中㪚官勲如故¶
<pb:KR4h0022_WYG_381-6a>¶
　　　授孔戣等給事制¶
勑渾金璞玉方圭圓珠雖性異質殊皆國寳也是故能¶
官人者亦辨而用之諌議大夫孔戣静專貞白不渉聲¶
利執言守事無所依違駕部郎中薛存誠亷潔直方飭¶
以詞藻中立不倚介然風規吏部員外郎王涯端明精¶
實加之以敏懿文茂學尤推於時並歴踐朝行恪勤官¶
次諌垣郎署藹其休聲宜加公奨擢在近侍左右禁闥¶
可以同升必能評奏臺議發揚綸誥臨事有立屬詞可¶
<pb:KR4h0022_WYG_381-6b>¶
觀各隨所長分命以職祗奉乃事無替厥猷戣存誠並¶
可給事中涯可兵部員外郎知制誥¶
　　　授竇易直給事中制¶
勑前御史中丞竇易直器質識智厚重開敏文合法要¶
學通政經累踐䑓郎擢司邦憲寛猛舉措甚得其中官¶
不易方府無留事前因病免今以才遷俾升𤨏闈用(集/作)¶
(以/)備顧問凡制令奏議官獄典章茍有依違皆得駮正¶
所任不細宜敬乃官可給事中¶
<pb:KR4h0022_WYG_381-7a>¶
　　　授崔璹給事中等制　　　　崔　嘏¶
勑𤨏闈冠三省之髙太常列九寺之右凡所選擢必俟¶
才賢惟爾璹以賔筵雅度早踐霜䑓儔以正殿雄詞超¶
昇省署文雅當於題柱列郡洽於褰帷迭居二尹之雄¶
並處亞卿之列而皆本以明敏發為文學玉在湼而不¶
緇金投火而彌勁眷言乆次(一作春/闈既乆)是用遷昇我有絲¶
綸期汝論駮我有金石資爾諧和無沗官常自貽公譲¶
(一作/議)璹可給事中儔可太常少卿¶
<pb:KR4h0022_WYG_381-7b>¶
　　諌議大夫¶
　　　授薛稷諌議大夫制　　　　蘇　頲¶
門下中散大夫行尚書禮部郎中脩文館直學士河東¶
縣開國男薛稷奕代雄詞身濟其羙光時雅量士慕其¶
風故能懸帳絶倫昇堂覩奥掖垣宻勿字列黄縑仙闥¶
從容文(一作/雲)飛赤管箴闕之任惟賢是擇俾登才子式¶
寵諌臣可諌議大夫餘如故主者施行¶
　　　授吳競諌議大夫制¶
<pb:KR4h0022_WYG_381-8a>¶
黄門朝議大夫前行尚書水部郎中兼脩國史上柱國¶
長垣縣開國男吳競雅思周宻素風清曠著書微婉東¶
觀是稱起草閑逹南宫所重宜列諌臣之位復膺良史¶
之才可守諫議大夫兼脩國史㪚官勲如故主者施行¶
　　　授尹愔諌議大夫制　　　　孫　逖¶
門下右省署掌諌之官立司過之史所以書君舉箴王¶
闕不次而授唯才是與道士尹愔識洞微妙心逰淡泊¶
袛服𤣥言𢎞敷聖教雖渾齊萬物獨詣於清真而博通¶
<pb:KR4h0022_WYG_381-8b>¶
九流兼逹於儒墨朕方貴無名之璞期不言之化資其¶
妙道寘彼周行宜居納誨之職仍存記言之地可朝請¶
大夫守諌議大夫集賢院學士兼知史官事¶
　　　授宋渾諫議大夫制¶
門下朝議大夫前行尚書駕部郎中上柱國襄國縣開¶
國男宋渾清才敏識人望時英未可易量將其必復頃¶
辭省闥言侍庭闈雖私心則然而公用乆闕筞名委質¶
非無古人之訓移孝為忠宜在諍臣之列可守諌議大¶
<pb:KR4h0022_WYG_381-9a>¶
夫㪚官如故¶
　　　授楊慎矜諌議大夫制¶
門下太子右贊善大夫兼御史專知大府出納權知御¶
史中丞事楊慎矜堅正有才通明足用乆持天憲兼掌¶
國泉竭忠公之一心杜訛偽之千變爰升獨坐用肅具¶
寮而潜懇固辭執謙難奪願收恩於後命祈盡節於前¶
功得失不驚將敦薄俗始終如一以勤守官特遂由&KR0454;¶
之誠仍居出納之任(一作納/諌之職)可行諌議大夫兼侍御史¶
<pb:KR4h0022_WYG_381-9b>¶
仍依舊知大府出納¶
　　　授髙適諌議大夫制　　　　賈　至¶
勑監察御史髙適右(一作/立)節貞峻直躬髙朗感激効(一/作)¶
(懐/)經濟之畧紛綸瞻風(一作/文)雅之才長䇿逺圗可云大¶
體讜言毅(一作/義)色寔謂忠良(一作/臣)宜廽紏逖之任俾超¶
諌諍(一作/風諭)之職可守諌議大夫　　　一作皆舊唐書¶
　　　授張鎬諌議大夫制¶
門下侍御史南汝(疑/)節度判官張鎬崇徳廣業宣慈恵¶
<pb:KR4h0022_WYG_381-10a>¶
和主善為師志古之道或直而温可以居諌諍之任或¶
强而誼可以在凖䋲之職或理而敬可以司草奏之繁¶
官得其人鮮有敗事列於鴛鷺僉曰惟允可諌議大夫¶
　　　授暢璀(總目作/楊璀)諌議大夫制¶
勑為川者决之使𨗳為臣者宣之使言故堯有敢諫之¶
鼓誹謗之木此其所以聖也楚靈稱凡百箴諌吾盡知¶
之無怫吾慮此其所以敗也朕嗣守鴻業時方艱難實¶
頼有位之士匡其不及故注意諌臣必求諸道關内鹽¶
<pb:KR4h0022_WYG_381-10b>¶
河判官暢璀頥真餋正精潔恵和有質直而無流心秉¶
忠信而持讜議頃嵗去職晦跡丘園愛其身以有待餋¶
其志以有為厥徳不囬允諧司議可兼諌議大夫餘如¶
故於戲宫之竒懦不能强諌春秋以為之失常臧僖伯¶
繼論納郜鼎君子稱必有餘慶予違汝弼汝無面從(舊/唐)¶
(書有暢&KR1493;傳嘗/為諌議大夫)¶
　　　授王延昌諌議大夫兼侍御史制¶
　　　　　　　　　　　　　　　前　人¶
<pb:KR4h0022_WYG_381-11a>¶
門下古者天子有諍臣七人而事君有犯無隠故能獻¶
可替否從諌則聖京兆少尹知雜王延昌學於古訓秉¶
心塞淵以文藝之資飭幹時之器頃者彌綸省闥綱紀¶
䑓憲舊章克舉雅望攸歸貳政浩穣雖藉其條理列職¶
䂓諷更思其讜直諌大夫之宻侍御史之雄爾宜兼之¶
以匡予理可諌議大夫兼侍御史知雜餘並如故¶
　　　授宋晦諌議大夫制　　　　常　衮¶
勑通議大夫檢校尚書兵部郎中兼侍御史上柱國宋¶
<pb:KR4h0022_WYG_381-11b>¶
晦忠潔簡恵和而不流理暢思精適於羣務位以才逹¶
政以禮成徃者理軍岐陽贊我戎事(集無/此字)重艱貞之操¶
義有可懐䑓閣更拜乆於清秩外掌邦賦任居其艱(集/作)¶
(難/)底慎均節以資經費事皆求當慮不及私積勞可書¶
責實當進加以亮直行之有恒屬諌臣之髙選叅髦士¶
之大用以匡不逮無伏嘉言可行諌議大夫㪚官勲如¶
故¶
　　　授李收諌議大夫制¶
<pb:KR4h0022_WYG_381-12a>¶
勅書曰后徳惟臣不徳惟臣實頼左右前後有位之士¶
匡其不及天子有諍臣職在司過若有犯無隠獻可替¶
否則曠然丕變時惟休哉中㪚大夫前行尚書兵部郎¶
中贊皇縣開國男李收敏而好學文以彰之清澹寡欲¶
不以得䘮千慮徃屬時難保兹艱貞事君之節足以存¶
勸歴踐郎署率由舊章而仗雅居正可叅諷議無或尸¶
官以㒺聞當(闕/)見以箴闕也可諌議大夫㪚官封如故¶
　　　授崔郾諌議大夫制　　　　元　稹¶
<pb:KR4h0022_WYG_381-12b>¶
勅朝㪚大夫守尚書吏部郎中上䕶軍崔郾昔我太宗¶
文皇帝以魏徴為人鏡而姦膽形於下逆耳聞於上及¶
徴沒而猶嘆過失之不聞夫以朕之不敏不明託於人¶
上月環其七而善惡蔑然豈諌議之臣未盡規於不徳¶
耶朕甚懼焉以爾郾端愿(集作/厚)誠明濟之文學柔而能¶
立謙而逾(集作/愈)光命汝弼予式冀無過於戱宋景公一¶
諸侯耳尚感列星(集作而/陳星退)之詞齊威王獨何人哉能辨¶
日聞之候爾其極諌無隠朕不漏言可守諫議大夫㪚¶
<pb:KR4h0022_WYG_381-13a>¶
官勲如故¶
　　　授元晦諌議大夫制　　　　李徳裕¶
勅昔汲黯薄(一作/為)淮陽守願出入禁闥補過拾遺則諌¶
諍之任實資諒直我求其比今得正人吏部郎中元晦¶
徃在内庭甞感先顧奮發忠懇不私形骸伏俯青蒲至¶
於雪涕數共工之罪不蔽堯聦辨垣平之詐益彰文徳¶
近因旌别邪正宰弼上言以魯公藏罟莫如寘革於左¶
右漢后輯檻孰若列□於公卿是用命爾登於文陛其¶
<pb:KR4h0022_WYG_381-13b>¶
副我寵擢不替初心勿沽小名以枉大節勉服官業期¶
於有終可諌議大夫¶
　　　授李方右諌議大夫等制　　崔　嘏¶
勅居諌納之地副銓綜之司致予聦明適彼倫要自非¶
端方正直之士檢身御衆之才則何以輸及霤之忠誠¶
奉提衡之藻鍳爾等皆擢秀瑶林飛華桂苑早登俊造¶
共許清貞入憲府而自竦孤標歴文昌而更光列宿分¶
符茂績逺稽於龔黄視草雄詞舊推於賈馬是用擢居¶
<pb:KR4h0022_WYG_381-14a>¶
右省陟彼首曹爾宜徴五諌之司佐三銓之任無疑逆¶
耳必在精心勉服寵光益揚善價可依前件¶
　　　授姚朂右諌議大夫等制¶
勅朕髙居穆清端拱思理尚慮旒纊蔽吾聦明故精求¶
諌納之臣投我藥石之語而天官正郎地連藻鏡職佐¶
銓衡必資明幹之才以副經通之目以朂端方雅厚正¶
以操心以簡求和易周旋敏於臨事而皆富文奥學早¶
昇俊造之科利用長才累處重難之任是用擢於粉署¶
<pb:KR4h0022_WYG_381-14b>¶
置在禁垣昇自外郎膺兹首選爾其詳求五諌左右三¶
銓勉思及霤之志更致提衡之羙朂可右諌議大夫簡¶
求可吏部郎中¶
　　　授董禹左諌議大夫制　　　薛廷珪¶
勅朝廷具位之臣得直言天子過失太平之基也矧司¶
我諌議列吾軒墀啓乃心而沃我心盡爾言而攻我過¶
眷求之道時惟艱哉具官董禹疊中詞科優有藝文西¶
漢故事甘泉遺儀聞其討論多所詳悉逮事先帝頗揚¶
<pb:KR4h0022_WYG_381-15a>¶
直聲徴還周行歴踐䑓閣靡所附麗能精典墳公論推¶
其才術鄉校言乎淹恤今擢爾為諌議大夫置朕左右¶
勉揚厥職徃副旁求夫立肺石挹獸樽扶將顛祛未寤¶
在履正直務去將迎爾或推公朕豈憚改書紳銘座服¶
我訓詞佇稱人情勿(闕/)　　可右諌議大夫¶
　¶
　¶
　¶
<pb:KR4h0022_WYG_381-15b>¶
　¶
　¶
　¶
　¶
　¶
　¶
　¶
　文苑英華巻三百八十一¶
