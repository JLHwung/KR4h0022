# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:39.722768
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二十九
<pb:KR4h0022_WYG_029-1a>¶
欽定四庫全書¶
　文苑英華巻二十九　　　宋　李昉等　編¶
　地類五¶
　　日觀賦二首　　　　　羣玉山賦一首¶
　　海門山賦一首　　　　土積成山賦一首¶
　　聚米為山賦二首　　　禹鑿龍門賦一首¶
　　五丁力士開蜀門賦一首¶
　　愚公移山賦一首¶
<pb:KR4h0022_WYG_029-1b>¶
　　　日觀賦(以千載之統平/上去入為韻)　　　丁春澤¶
　　　　(大厯十年東都試/登科録作丁澤)¶
日之升也浴海而麗天嶽之峻也切漢而臨邊登髙者¶
以致九霄之上愛景者欲在萬人之先其所惟一其仭¶
惟千伊風靈之有載彼日觀之存焉夫其夜刻未終曙¶
色猶昧彼窮髙之極逺此有進而無退未辨昏明斯分¶
覆載屢聞鳴鴈猶隂沉而不覩忽聴晨雞即曈曨而可¶
愛於是漸出暘谷将離地維巖巒既秀草樹生姿氣則¶
<pb:KR4h0022_WYG_029-2a>¶
赫視(疑作/赩)人皆仰之其望也如燭其照也無私昔者帝¶
王御宇立極垂統封禪及此成功巡狩應其春仲莫不¶
登茲絶頂遐燭大眀思煦嫗之義窮造化之精以為日¶
象一人之徳嶽是三公之名信王侯之設險俾夷狄之¶
来平方今一徳無為三光有象動植昭泰神祗肹蠁千¶
嵒瑞色思効祉以爰升萬壑春雲欲入封而空上客有¶
才乏羽儀心思騫翥毎積聚螢之志難登望日之處引¶
領終夕含情達曙如(疑作/知)照燭之有期故躊躇而不去¶
<pb:KR4h0022_WYG_029-2b>¶
重曰日有觀兮絶代獨立登之望兮無逺不及何太陽¶
之至精莫不専於出入¶
　　　第二(以斜對杳㝠中/宵見日為韻)¶
泰嶽東南峯開一室傍接天路低臨曉日隂埋玉兎動¶
霄漢之微眀曉報天雞越氛埃之逈出初其暝色葱蘢¶
懸崖倚空獨出清虚之外遥分莽蒼之中隠霧猶白經¶
天漸紅披草樹以燈亂耀波濤而血融及夫林嶺寒消¶
煙雲色變星河寥落以初没峯巒邐迤而徐見火動山¶
<pb:KR4h0022_WYG_029-3a>¶
頂輪移水面穿暗隟以飛鏡厯幽牕而走電至若門宇¶
蕭條霜空泬寥晴開曙景暖入殘宵揚晶彩以赩赩散¶
芒角而飄飄露洒文薄風牽影摇觀夫望極天涯生従¶
地表扶弱木之歴歴出窮隂之杳杳萬壑收暝千巖送¶
曉消古砌之晴雪動寒庭之宿鳥遥空冷滑傷寸晷之¶
難留碧嶂岧嶤望孤光而漸小㧞地生疾騰空影斜氣¶
亂山燒光分水花絶壁孤危覺靈海之津狭炎輝咫尺¶
信長安之路賒既而背暘谷以徐来泛圓靈之不礙䝉¶
<pb:KR4h0022_WYG_029-3b>¶
水氣以珠暗露松隂而璧碎霞色收錦天風歛黛披雲¶
闕之斜視豁天門而俯對依簷乍吐威生齊魯之間過¶
嶺逾眀煦及草茅之内由是逺挂寥落髙辭絶溟萬象¶
焜煌而畢照六龍夭矯以無寧安得足踏聳峭手扶青¶
㝠陳白書之苦短請陽烏之暫停¶
　　　羣玉山賦(以廓功峻登適/招外逰為韻)　　喬　潭¶
穆王與偓佺之倫為玉山之㑹乃御雲輦張華葢飛龍¶
騤騤和鸞噦噦警清蹕傳虚籟忽兮超遥漫若天外於¶
<pb:KR4h0022_WYG_029-4a>¶
是乎徙倚西望逶迤北逰梁弱水跨瀛洲析若木以為¶
珮采琅玕以為羞俾幽荒窮僻有車轍馬跡經銀臺而¶
右轉肆玉&KR0756;以東適停羽儀乎此中觀僊聖之圖籍既¶
而浮莽蕩躋崚□神靈儼其髙㑹容衛紛其上騰若光¶
若㓕賁然来登觀其亭亭太虚不可彌度石室靈造玉¶
堂天鑿寳牒有融仙經惟錯蕩青簡兮綠字煥瑶緘兮¶
金絡䕶以虬龍拂之鸞鶴為列真之策府亦太乙之延¶
閣覧之而羣聖㑹同㧞之而萬古昭廓且蔵書為寳鎮¶
<pb:KR4h0022_WYG_029-4b>¶
物為雄小石林之岝峉陋玉樹之青葱赫曥曥髙崇崇¶
秘精義乎其中何必登隠坌(按荘子篇登隠/弅之丘當作弅)拜崆峒挹¶
方壺而訪道厯秦望而為功者哉至如窮地之險極天¶
之峻疊素九成攅花萬仞非神轡之六駮孰能倐而驟¶
進或歌之曰彼天子兮塵外鑣登靈&KR0279;兮意飄飄吾君¶
得道兮異於是不日求兮自逍遥以石渠為羣玉之處¶
幸校文之見招¶
　　　海門山賦(以峭立如門/古無易為韻)　　　周　鉞(一作/鉞)¶
<pb:KR4h0022_WYG_029-5a>¶
大壑天接雙山闕如作鎮而巍峩對峙象門而中外皆¶
虚坼萬仞於長霄共持神秀納八紘之積水開閉靈居¶
合㳫龍蟠連延壁立懸崖嶄崒而不動駭水喧豗而自¶
急毎使盈虧之月向裏升沉能令早暮之潮由茲出入¶
故得周天柱作海門峻軋空碧髙城混元奔疊浪而若¶
容車馬㧞跳巒而似列藩垣當晴晝而纎露豁開(一作/眀)¶
大吞江漢值隂霾而濃雲交翳暗鏁乾坤外布雄稜内¶
施巖嶠波聲相切以澎湃山状並分而竦峭呀吴呻越¶
<pb:KR4h0022_WYG_029-5b>¶
揔舟檝之隄防發電興雷轄魚龍之衝要岌岌崇崇横¶
西截東風濤莫犯乎永固天地将齊乎不終况乎據是¶
水徳鑿非禹功海若抱闗於其側陽侯擊柝乎其中彼¶
岱輿因顓頊漂流太行為愚公遷易一則屹要道而徒¶
在一則滔洪波而何適未若是山也専百靈捍禦表羣¶
聖光宅吐晴虹以為楣森古木以成㦸故能咽喉水府¶
掩映仙都長鯨透而謂呈魚鑰曉日照而疑唘金鋪以¶
嶽而言巡八州而何有以門而(一作/為)視指三海而則無¶
<pb:KR4h0022_WYG_029-6a>¶
異乎勢壓坤維氣連淮浦作巨浸含𢎞之閫為百谷委¶
輸之户所以知開闢之𤣥功豈止亘億齡而窮萬古¶
　　　土積成山賦(以貴其不已成/此崇髙為韻)¶
彼山之峻兮稟氣而成此山之峻兮積壤所營何人功¶
之彚聚致丘壑之崢嶸始假一抔已見進吾於徃終成¶
九仞還宜景行而行當其率性作勞因髙立址将覆簣¶
而可久念極天而有俟道既長而彌専力雖勤而未巳¶
於是資地勢建土功區區而日不暇給矻矻而樂在其¶
<pb:KR4h0022_WYG_029-6b>¶
中以不拒物為心因成髙大以不讓塵為徳遂致穹崇¶
所謂従微而至著有感而必通致峯巒而因人立跡侔¶
造化而與古爭雄故得日就月将天長地久小既資於¶
坎窞大豈遺於培塿匪辭形倦将欲必致於雲霄所兾¶
道成亦以兼容之妍(一作/奸非)不有始有卒乃勤乃勞依依¶
漸長日日增髙以力為謀比大不唯於熊耳将勤喻學¶
成功豈謝於牛毛是謂積小以稱竒裒多而為貴既稠¶
疊於委輸亦縦横於經緯則聚米者故不足云累&KR0279;者¶
<pb:KR4h0022_WYG_029-7a>¶
於斯殊未所以塊然凝質崒爾成姿千峯可數五色無¶
遺以此驗巨靈之神誠為怪也以此想愚公之事亦可¶
凄其别有十載施勞三冬率是常負荷以相勉毎勤求¶
而自揣所兾必成無虞中毁儻若因我而出雲庶亦降¶
神而在此¶
　　　聚米為山賦(以習知山川/之險易為韻)　　蔣　防¶
至精者米至大者山伊巧心之可化諒措手之非艱始¶
聚之時雖未離乎掌握象成之後若可極於躋攀昔馬¶
<pb:KR4h0022_WYG_029-7b>¶
援以炎徼未賓雄圖是急爰請兵以薄伐将越險而深¶
入懼君意之未眀陳地形之久習既而辨襟帶分郡邑¶
雖蠻貊千里亦可圍於寸眸岡巒萬重誠不過於數粒¶
方髙髙而仰止異屑屑而俯拾逺近忽其豆分東西俄¶
而玉立冩載既宣規模罔&KR0317;雪峯競聳雲嶺交連初疑¶
栖畆之糧尚班于地漸似如坻之庾欲峻于天笑覆簣¶
之難進訝髙陵之遽遷起自纎微有類積塵為嶽終非¶
竒幻那同畫地成川且堅而不動者山之常逺而可識¶
<pb:KR4h0022_WYG_029-8a>¶
者人之智既分銖於忖度得道路之險詖所謂喻大於¶
微圖難於易事非同於積累跡豈涉夫詐偽故得户牖¶
不窺要荒可知積廪於増麗因陳而究竒縮地勢於撮¶
土之間孰云見小備山形於握粟之内何慮功虧近可¶
得而立驗逺無勞於坐馳經營若神不媿巨靈之跡融¶
結随意将符真宰之規至矣哉曲盡人謀詳觀地險非¶
羣玉而玉彩爭光異落星而星芒亂㸃然後師干可試¶
隘&KR0675;可期不假斗筲之筭因成指畫之資念彼愚公誰¶
<pb:KR4h0022_WYG_029-8b>¶
肯與其進也徴夫良将吾當學以聚之¶
　　　第二(以明知險易冦/敵成擒為韻)　　　　獨孤鉉¶
有山負固兮逺不可窺規模之於米兮了然可知象在¶
其中則逺而視近積而能散故髙以就卑所以舉一隅¶
而必狀投一溢而増危峙乃糗糧始覿必盈之積塵其¶
糠粃俄分不讓之為爰将取法非曰作偽初識聚米之¶
夫及為樂山之智同逺近無㧞蛇之患殊輕重去壓卵¶
之易善於陣者謂我幄内師謀昧於事者謂我軍前兒¶
<pb:KR4h0022_WYG_029-9a>¶
戯於是髙卑殊狀巖壑冄闢爰分杵臼之資冩彼丘陵¶
之積持一撮之多謂能作固迷方寸之地已疑見敵操¶
量皷者早訝於㧞山充糜粥者旋驚其茹石若其似朽¶
疑駮如呀欲平防之於十手所指負之於五斗而盈無¶
還三十之車侔於造化酷似五千之仞勢亦崇成且夫¶
廪以筲藏域疑箕歛搜其存峯之實屹作捍邦之險削¶
培塿而敝帚呈功吐嶔岑兮括囊未掩於是太白忽峙¶
玉山宛呈簸持兮隂靈乍泄轉捧兮雲掌俄生偕病馬¶
<pb:KR4h0022_WYG_029-9b>¶
之岡莫知其逺指亡羊之路不見而眀然以小方大布¶
新除舊有懐狗盗之虞無辭蟻壤之漏爰謀爰度方同¶
數米之人為岡為陵不是傾倉之㓂是知進退由已髙¶
下在心克盡崇卑之勢難均筲斗之斟勿謂君前嘗巧¶
事外求音功早登於九仞冦何逃於七擒¶
　　　禹鑿龍門賦(以利濟生人功/存聖徳為韻)　陳山甫¶
控引河源鑿山為門闢兩崖而龍蟠虎踞飛一帯而電¶
激雷奔所以極(疑作/拯)流離於品物佐含育於乾坤邈矣¶
<pb:KR4h0022_WYG_029-10a>¶
而髙蹤斯在巍然而詭狀斯存昔夏王披簡援圖盡力¶
溝洫萬方附㑹以恭命百工子来而奉職畚鍤具而勢¶
蹙風雲巖岫分而状成閫閾波濤有路無非汲引之功¶
鱗介攸居咸被生成之徳異夫屹爾崖巘張為閈閎懸¶
流赴勢以中注巨石乗危而下傾拉藂林而山靈叶賛¶
廻大壑而水恠奔驚故凝滯者得以流其惡昏墊者得¶
以厚其生當其相地所宜兆人攸利山崢嶸而洞唘水¶
噴薄而俄至湯湯浩浩俱成畎澮之流原隰陂池皆為¶
<pb:KR4h0022_WYG_029-10b>¶
生植之地道邁前古芳流後塵豈不以開濟之功莫大¶
通流之用如神龍躍新渚魚迷舊津四載之勞終成於¶
舜日九年之患空媿於堯人始也設以規模不資鈐(一/作)¶
(鈐/)閉雲横結駟之狀浪走髙車之勢廣濫觴之運水無¶
不通禆造化之遺人無不濟茂績崇崇與流無窮豁岧¶
嶤而分逺碧来浩渺而寫晴虹不愧錫珪之命寧慙拓¶
土之功是以羲軒等美唐虞齊盛故當煇爍於帝圖不¶
然何以應千年之聖¶
<pb:KR4h0022_WYG_029-11a>¶
　　　五丁力士開蜀門賦(以蠻國廓開遂/通人俗為韻)陳山甫¶
伊山為蜀是曰蠻俗惟天俾秦厥生神人㧞長虵而贔¶
屭闢廣岫之嶙峋在昔褒斜未通荒僰異域彼為夷國¶
物産難究封疆罕測秦将欲廣其南冠其北張儀於是¶
度其勢量其力假牛之計斯設饋女之功是克蜀王乃¶
命力士闢髙山貪功饕餮志(疑作/忘)情險難(疑作/艱)捫峯巒¶
於日側抉虺蜮於雲間将以砥嶃崪等躋攀振衣而力¶
抗千嶂攘臂而威陵八蠻俄而白日蕩摇𤣥天忽霍鬼¶
<pb:KR4h0022_WYG_029-11b>¶
哭神怨風號霧廓怒髪森植雄心震躍灑珠汗以雹散¶
瞪星眸而電落将欲㫁煙靄排嵓崿謂巨靈之所拓蹂¶
重林廻絶壑疑夏后之所鑿吁可畏哉砰轟若雷虎視¶
五嶽鯨吞九垓徒見其豁若谷嵽若堆横隠嶙直崔嵬¶
大應心踣髙随手摧江標峻棧之形呀然地裂闕鬭髙¶
峯之色□若天開已而後患方唘前心莫遂喧闐兮乍¶
進秦卒邐迤而全收蜀地道路無阻闗梁有備聞五丁¶
死而蠻黨移一逕通而秦人至雖共工之勇将觸也非¶
<pb:KR4h0022_WYG_029-12a>¶
雄雖項籍之力将㧞也寧同曽未若擘秀嶺駭蒼穹今¶
古攸賴華夷是通羽毛讋死以填谷草樹驚摧而堕空¶
遂使鞭石之帝移山之公壮志難奪莫不慕其英風¶
　　　愚公移山賦　　　　　　　丘鴻漸¶
止萬物者艮㑹萬靈者人艮為山以設險人體道以通¶
神是知山之大人之心亦大故可以議其利害也昔太¶
行聳峙王屋作固千巖糺紛萬仞廻互氷霜蓄而居夏¶
凝結源流聫而飛泉積素爰有諄諄愚叟面茲林麓愴¶
<pb:KR4h0022_WYG_029-12b>¶
彼居之湫隘懲祁寒之惨毒激老氏之志且欲移山當¶
筭亥之年寧憂就木乃言日月無私照也山則蔽之春¶
夏無伏隂也山則蔵之傾阻我比屋擁隔我通逵我将¶
㧞本塞源使無孑遺得則為功之美否則為身之恥終¶
當貽厥孫謀施於翼子於是恊室而一乃心力荷擔而¶
三夫傑起畚斵斯備其功聿修于澗于沼爰始爰謀一¶
之日土墾石鑿二之日崩崖隕㟧三之日夷峯彌壑雲¶
林摧以盖偃火石迸而星落爾其洞突堙塞隂陽以(衍/)¶
<pb:KR4h0022_WYG_029-13a>¶
交錯飛禽走獸魄禠氣懾而不復巢居穴託王喬偓佺¶
低徊頻蹙而無所驂鸞駕鶴山神操虵聞之乃壮其功¶
深其計将懼不已先謁于帝命夸娥二子發神威振猛¶
厲始将怒目决眥終欲飇舉電逝遂乃幹碭莽挟崔嵬¶
下㧞乎三泉上衝乎九垓突兀雲動磅礴天廻遽投雍¶
朔而不復来世人始知愚公之逺大未可測已夸娥之¶
神力何其壮哉儻若不收遺男之助荷(疑/)従智叟之辨¶
則居當困䝉徃必遇蹇終為丈夫之淺今者移山之功¶
<pb:KR4h0022_WYG_029-13b>¶
既已成河兾之地又以平則愚公之道行客有感而歎¶
曰事雖殊致理或相假多岐在於亡羊齊物同於指馬¶
我修詞而忘倦彼移山之不捨吾亦安知夫無成與有¶
成諒歸功於大冶¶
　¶
　¶
　¶
　文苑英華巻二十九¶
