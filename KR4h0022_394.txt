# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:48.757377
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百九十四
<pb:KR4h0022_WYG_394-1a>¶
欽定四庫全書¶
　文苑英華卷三百九十四　宋　李昉等　編¶
　憲臺二¶
　　御史知雜¶
　　　授崔寛侍御史知雜事制　　常　衮¶
勑朝散大夫守尚書考功郎中長春宫使判官賜紫金¶
魚袋崔寛南臺自兩丞之亞以久於其職者叅領羣務¶
近制或選尚書郎累更執憲著稱一時多以本秩行御¶
<pb:KR4h0022_WYG_394-1b>¶
史曹事以寛介直方潔秉彛守中學可辨政文皆達理¶
試用有績素知其才近司考課事任猶簡足以兼濟存¶
乎使能佇揚峻風無或廢命可兼侍御史知雜事如故¶
　　　授李㻆侍御史知雜事制¶
勑殿中侍御史内供奉李㻆宗室良才士林雅望懿以¶
文行精於吏術近參清憲益著令名舉兹臺綱屬在公¶
器宜膺俊選佇揚厥職衣以朱紱光兹白簡可侍御史¶
知雜事仍賜緋魚袋¶
<pb:KR4h0022_WYG_394-2a>¶
　　授高允恭兼侍御史知雜事制　元　稹¶
勑御史府不以一職名官盖揔察羣司典掌衆政副其¶
丞者是選尤難而御史丞僧孺首以朝議郎守尚書户¶
部郎中判度支案飛騎尉高允恭聞於予曰允恭始以¶
儒家子能文入官在監察御史時分務東臺無所顧慮¶
為刑部郎中守訓典復以人曹郎佐掌邦計懸石允釐¶
撓之(集作/而)不煩簡而無傲静專動直志行脩明乞以臺¶
郎兼授憲簡雜錯之務一以咨之朕俞其言爾其自勵¶
<pb:KR4h0022_WYG_394-2b>¶
(集作/勉)無俾僧孺昧於知人可守(一作/以)本官兼侍御史知¶
雜事餘如故¶
　　　授崔琯職方郎中御史知雜事制¶
　　　　　　　　　　　　　　　白居易¶
勑近歳以來副相多缺朝綱國紀咸委中憲而侍御史¶
一人得揔臺事以左右之今御史中丞德裕以中散大¶
夫行尚書吏部員外郎上柱國崔琯守文無害蒞事惟¶
精在郎署中推有才理奏補是職請觀其能因而可之¶
<pb:KR4h0022_WYG_394-3a>¶
仍加寵秩操執舉錯爾無自輕可守尚書職方郎中兼¶
侍御史知雜事餘散官勲如故¶
　　　授鄭處晦職方員外郎兼侍御史知雜事制¶
　　　　　　　　　　　　　　　杜　牧¶
勑朝議郎行尚書職方員外郎上柱國賜緋魚袋鄭處¶
晦御史中丞韋有翼上言曰御史府其屬三十人例以¶
中臺郎官一人稽叅其事以重風憲如曰處晦族清冑¶
貴能文博學人倫義理無不講求朝廷典章飽於聞見¶
<pb:KR4h0022_WYG_394-3b>¶
乞為副貳以佐紀綱以爾處晦嘗居内庭草具宻命自¶
以疾去于今惜之頗俞其言如我自得有翼為爾之知¶
已予為有翼之德隣上下交舉豈有私愛勉脩職業所¶
報非一可守本官兼侍御史知雜事散官勲賜如故¶
　　　授兵部郎中鄭黄庭兼侍御史知雜事制¶
　　　　　　　　　　　　　　　錢　珝¶
勑具官鄭黄庭法者治之具也以人就之則得其所理¶
矣而執法之吏剛失入虐柔失入懦有善執者惟居其¶
<pb:KR4h0022_WYG_394-4a>¶
中今御史中丞歸昌以賛貳之闕推擇斯難舉爾之書¶
稱善頗至亦聞爾端肅詳慎能理其身移之當官信可¶
陳力夫理之不勝吏實相循處剛與柔期于無失審固¶
在已遵行有章克念居中斯為善執可依前件¶
　　　授禮部員外郎集賢院直學士賜紫金魚袋王¶
　　　　摶刑部郎中兼御史知雜事制¶
　　　　　　　　　　　　　　　錢　珝¶
勑御史中丞光逢以望執憲縉紳間咸觀其初故選薦¶
<pb:KR4h0022_WYG_394-4b>¶
府僚審而後定以爾學文惟博藏噐則深正道甚夷有¶
進不競其守則峻其用必通斯可正秋曹郎率白簡吏¶
貳綱紀之服執而整墮矣古皇之庭實生屈軼安得今¶
之服冕不若其古者之為草乎官有舊章爾當明舉可¶
依前件¶
　　　授王摶兵部員外郎兼侍御史知雜事等制¶
　　　　　　　　　　　　　　　李　磎¶
勑持紀綱以貳于中司書言動以歸于太史二者亦重¶
<pb:KR4h0022_WYG_394-5a>¶
矣而躁競者徒利於轉遷囂薄者止貪於清近問以職¶
業則杳如物外遂使南臺無典章可采東觀無注記可¶
求壊法曠官莫斯為甚某官王摶等並以科籍早登朝¶
列而憲署以摶茂族英才嘗雜事於亞相皆言其所藴¶
蓄未盡施設請復兼柱下進省曹以用之丞相以柅大¶
臣令子日禀訓於名父皆言其所聞見妙得規模請引¶
之朕前委直筆以觀之是用同奬擢無所疑焉爾其勵¶
乃氷霜謹乃毫簡勿循徃例以正時風可依前件¶
<pb:KR4h0022_WYG_394-5b>¶
　　侍御史¶
　　　授鼎州司兵叅軍崔昇等侍御史制¶
　　　　　　　　　　　　　　　李　嶠¶
勑承議郎前行鼎州司兵叅軍崔昇等學可從政文能¶
按章幹局並優清勤咸著丹墀持法既佇良才白簡繩¶
違尤資器識宜膺石室之命俾叅鐵冠之侶可依前件¶
　　　授何彦則侍御史制　　　　李㢠秀¶
鸞臺朝議郎行佐肅政臺侍御史上柱國借緋何彦則¶
<pb:KR4h0022_WYG_394-6a>¶
風標峻逺志懐毅烈學妙(一作/涉)羣言行歸直道營屯河¶
右克贍軍儲校律湟中載清夷落歳寒彌勵終始不渝¶
宜承懋賞之恩允穆増榮之典可朝散大夫左肅政臺¶
侍御史勲如故¶
　　　授慕容珣侍御史制　　　蘇　頲¶
門下朝議郎行宻州司馬員外置同正員慕容珣志竭¶
忠讜才充學行方書之&KR1015;門傳御史直繩必踐廷奏姦¶
人凜然生風不避當道醜正非罪遺賢久(一作/攸)歎長鯨¶
<pb:KR4h0022_WYG_394-6b>¶
已戮擊隼方秋宜貴寵章復膺清憲可朝散(一作/議)大夫¶
行御史臺侍御史主者施行¶
　　　授禇璆侍御史制¶
勑通直郎監察御史裏行驍騎尉禇璆清識雅致遒文¶
贍學養能見其盤錯臨事杜於脂韋比騖輕軺且持嚴¶
簡逢二庭之寇無乏於餽軍徴萬里之兵有聞於赴敵¶
念勞斯屬懋賞攸憑増遷御史之端式寵侍臣之列可¶
侍御史勲如故¶
<pb:KR4h0022_WYG_394-7a>¶
　　　授張遊侍御史制¶
勑朝議郎行司農寺丞張遊清方自居專直不撓秋風¶
始擊每勵鷹鸇歳寒後凋斯見松栢國儲在於紅粟王¶
憲持於白簡式寄人天之重更聞臺閣之遷可行侍御¶
史散官如故¶
　　　授游子騫等侍御史制¶
勑營田使游子騫等砥操礪行慎言檢迹清公乃持法¶
之端詞學皆養能之要臨事必果已畏神羊執心不回¶
<pb:KR4h0022_WYG_394-7b>¶
先聞擊隼宜在鸞階之列用成烏府之遷可依前件主¶
者施行¶
　　　授楊瑒侍御史制¶
勑朝議郎行殿中侍御史楊瑒風度凝整器懐沉宻清¶
心所以激貪明識由其應務頃司王憲深練朝經體文¶
質以㑹理適柔剛以為用必能履繩作則執簡𢎞宜夙¶
從臺閣之遷更寵軒墀之列可行侍御史散官如故¶
　　　授呂周侍御史等制　　　　孫　逖¶
<pb:KR4h0022_WYG_394-8a>¶
勑行殿中侍御史呂周等體資(一作/含)忠厚器韞通明能¶
兼餙吏之文更有過人之實並膺明選克振朝綱宜展¶
才於草議俾遷榮於執法可依前件¶
　　　授元巽侍御史制　　　　　常　衮¶
勑朝議郎侍御史内供奉元巽踐行直方秉心純宻懿文¶
經務持法奉公積勞既深令聞斯洽宜從職員之正式¶
光風憲之選可侍御史散官如故¶
　　　授蔣將明侍御史制¶
<pb:KR4h0022_WYG_394-8b>¶
勑宣議郎殿中侍御史供奉東都留臺蔣將明祗服文¶
儒精詳禮體持素範以行已秉清心而在公執法不違¶
峻風自逺俾遷柱史分領臺綱可守侍御史東都留臺¶
散官如故¶
　　　授崔益侍御史制¶
勅通議大夫侍御史内供奉前諸道營田使判官靈昌¶
郡開國公崔益積德垂裕清才致逺久佐稷農之重仍¶
參邦憲之列事必精當勤而有成宜正臺綱以明朝奬¶
<pb:KR4h0022_WYG_394-9a>¶
可侍御史散官封如故¶
　　　授孫㑹侍御史制¶
勑朝散大夫侍御史内供奉充福建節度判官知上都¶
留後賜緋魚袋孫㑹聞義執禮直以方外守信敦睦斷¶
無他腸紹儒門之學行工詩人之比興服我清憲介于¶
戎車休有令名動皆成務允是公選正其命秩可行侍¶
御史散官賜如故¶
　　　授杜暹等侍御史制　　　　韓　休¶
<pb:KR4h0022_WYG_394-9b>¶
勑朝議郎行殿中侍御史杜暹禮樂之器直方効節通¶
直郎殿中侍御史内供奉馮宗文儒之業堅正在心咸¶
以清公副兹望實風霜既肅臺閣推美持我邦憲載穆¶
時談俾遷周史之能更奉楚冠之任並可侍御史¶
　　　授裴注等侍御史制　　　元　稹¶
勑水部員外郎(五字集作諸道鹽鐵轉/運東都留後兼侍御史)裴注等法者古¶
今所以(集無/以字)公共也一日去之則百職盡墜是以秦漢¶
以降御史府莫不用剛果勁正之士以維持紀綱季代¶
<pb:KR4h0022_WYG_394-10a>¶
(集作/氏)而還埋輪破柱之徒絶不復出朕甚(闕/)焉去歳以¶
來俾(集作/比)命御史丞為宰相盖欲慰薦人之不敢為也¶
爾等或以吏最或以學聞當僧孺慎簡之初遇朝廷渴¶
用之日又安可廻惑顧慮於豪黠而姑以揖讓步趨之¶
際為塞職乎可依前件¶
　　　授李蔚侍御史盧潘殿中侍御史等制¶
　　　　　　　　　　　　　　　杜　牧¶
勑將仕郎殿中侍御史李蔚劔南西川節度判官朝議¶
<pb:KR4h0022_WYG_394-10b>¶
郎檢校尚書禮部員外郎檢校御史上柱國賜緋魚袋¶
盧潘等夫法不立而化行惡不去而善進雖使堯舜在¶
上未之有也故御史之舉職者前代有埋輪都亭之奏¶
國朝亦有戴豸正殿之劾若非端勁知名之士不在斯¶
選蔚以文行進用已著勞効潘以儒雅流聞今膺㧞擢¶
有司列狀詞㫖頗公使吾綱目盡張隄防不壊不在法¶
吏其在他乎朕闢祗宫之門開天下之口企以待理無¶
有厚薄爾等吐茹侮畏之道能不愧於詩人斯塞職矣¶
<pb:KR4h0022_WYG_394-11a>¶
可不勉之蔚可守侍御史散官如故潘可行殿中侍御¶
史散官勲賜如故¶
　　　授温璋侍御史制　　　　　崔　嘏¶
勑大理丞温璋朝廷用人不獨取名聲暢茂曹唱羣和¶
而命之至於御史府尤藉才能以責官業前時隂率衆¶
吏搆成姦謀焚我帑聚其主事以火事上聞付于理寺¶
而璋於羣疑之中獨出明見比令左驗事則果然此真¶
憲府之任也俾戴豸冠仍加朱紱勉思奉職無忝我用¶
<pb:KR4h0022_WYG_394-11b>¶
才之意可依前件¶
　　　授盧就等侍御史制¶
勑前義武軍節度判官盧就東川節度判官爾朱杭等¶
侍御史居其府則掌領推按糾繩愆尤立於朝則正其¶
視瞻峻彼風範官號清重才資鯁直㧞而用之不在階¶
級爾就爾杭立身有文能用嘉猷參于將席憲丞上請¶
咸曰得人嗚呼神羊在庭屈軼在砌觸邪指佞二物可¶
師無為畜縮以孤我誠臣之舉可依前件¶
<pb:KR4h0022_WYG_394-12a>¶
　　　授崔義進侍御史趙光裔鄭祁殿中丞李皎監¶
　　　　察等制　　　　　　　　薛廷珪¶
勑崔義進等吾近以風憲之任委諸名卿中外肅然佇¶
其振舉果於掄選能掇菁英且言澄澹秉彛進退由禮¶
(句/)義進之脩整也無怠(句/)墻岸山立(句/)時情藹然(句/)光¶
裔之峭直也不黨(句/)英華發外(句/)清勁積中(句/)祁之藴¶
蓄也無多謝於前脩(句/)聞善若驚(句/)覆簣不止(句/)皎之¶
砥礪也頗自彊於逺槩皆克荷先訓來為聞人俾之整¶
<pb:KR4h0022_WYG_394-12b>¶
肅周行懲艾風殺(一作教/皆可疑)觸邪指佞庶有可觀爾當其¶
才朕俞其請各揚厥職懋對天休可依前件¶
　¶
　¶
　¶
　¶
　¶
　文苑英華卷三百九十四¶
