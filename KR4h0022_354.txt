# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:47.537518
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百五十四
<pb:KR4h0022_WYG_354-1a>¶
欽定四庫全書¶
　文苑英華巻三百五十四　宋　李昉等　編¶
　騷一¶
　　五悲文五首　　　　　弔屈詞三章¶
　　　五悲文(并/序)　　　　　　　　盧照隣¶
自古為文者多以九七為題目乃有九歌九辨九章七¶
發七啓其流不一余以為天有五星地有五嶽人有五¶
章(一作/常)禮有五禮樂有五聲五者亦在天地之數今造¶
<pb:KR4h0022_WYG_354-1b>¶
五悲以申萬物之情傳之好事耳¶
　　　悲才難¶
一悲曰恭聞古之君子兮將逺適乎百蠻何故違父母¶
之宗國從禽獸於末班將矯詞兮不徃將背俗兮不還¶
寧曲成而薄䘮不直敗以厚顔彼聖人兮猶若此况不¶
肖於中間古徃今來邈矣悠哉嵇生玉折顔子蘭摧人¶
兮代兮俱盡代兮人兮共哀(一作人代代兮俱/盡代人人兮共哀)至如左¶
丘失明冉耕有疾兵法作而猶臏史記修而下室髙明¶
<pb:KR4h0022_WYG_354-2a>¶
者鬼瞰其門正直者人怨其筆雖為鏡於前代終抱痛¶
於今日别有漢陽計掾邠國臺卿抗希代之竒節負超¶
時之令名坎壈九死離披再生伊才智之為患故賢哲¶
之所嬰若乃賈長沙之數竒崔亭伯之不偶思欲削魯¶
史之髙行鉗楊墨之辨口為書為禮驅季俗於三古之¶
前垂譽垂聲正頺綱於百王之後天子聞之而欲用羣¶
公畏之而莫取徒窘蠢於泥沙竟龍鍾於塵垢異乎稽¶
之古人則如彼考之今代又如此近有魏郡王公曰方¶
<pb:KR4h0022_WYG_354-2b>¶
華隂楊氏曰亨咸能博逹竒偉覃思研精探孔門之禮¶
樂吞鬼谷之縱横嶽秀泉澄如川如陵髙談則龍騰豹¶
變下筆則煙飛霧凝王則官終於郡吏楊則官止於邑¶
丞何異夫操太阿以烹小鮮飛夜光而弹伏翼灼金龜¶
兮訪兆邀玉騏兮騁力雖勞形而竭思吾固知其不得¶
予之昆兮曰杲之余之季兮曰昻之杲也杲杲兮如三¶
足之鳥昻也昻昻焉如千里之駒杲之為人也風流儒¶
雅為一代之和玉昻之為人也文章卓犖為四海之隋¶
<pb:KR4h0022_WYG_354-3a>¶
珠並蘭馨兮桂郁俱龍駒兮鳯雛生於戰國則管樂之¶
噐長於闕里則游夏之徒以方圓異用遭遇殊時故才¶
髙而位下咸黙黙以遲遲青青子衿兮時向晩黄黄我¶
綬兮鬢如絲昆兮何責坐乾封兮老矣季兮何負横武¶
陵而棄之舉天下兮稱屈何暗室之足欺為小人之所¶
笑為通賢之所悲童子尚知其不可矧衡鏡與蓍龜故¶
曰至道之精窅窅𡨕𡨕至道之極昏昏黙黙焚符破璽¶
而人朴鄙剖斗折衡而民不争捩(莊子/作儷)工倕之指而天¶
<pb:KR4h0022_WYG_354-3b>¶
下始巧膠離朱之目而天下始明然後除其矯黠之患¶
安其性命之精太平之代萬物肫肫凡聖脗合賢愚滑¶
昏公卿不接友長吏不迎尊當成康勿用何暇談其兵¶
甲典謨既作焉得耀其書論雖有晏嬰子産將頓伏於¶
閭巷雖有冉求季路且耕牧於田園彼尋常之才子又¶
焉可以勝言命鸞鳯兮逐雀驅龍驥兮捕䑕使掌事者¶
校其功兮孰能與隼狸而齊舉金為舟兮瑇瑁楫不可¶
以渉丘陵些珠為衣兮翡翠裳不可以混樵蒸些何噐¶
<pb:KR4h0022_WYG_354-4a>¶
用之乖剌悼斯人之勤奓(一作/些)倚長巖以為枕兮吸流¶
光以髙卧見城市以盈虛若蚊䖟之相過當其時也巢¶
由滿野不知稷禹之尊周召盈朝莫救夷齊之餓若夫¶
管仲不遇齊桓則城陽之贅婿太公不遭姬伯亦棘津¶
之漁夫一義一仁柴也來兮由也醢一忠一孝㣲子去¶
兮箕子奴聖人百慮而一致君子同歸而殊途推既焚¶
兮胥既溺桀亦放兮文亦拘笙簧六籍則秦谷有坑儒¶
之痛黼藻百行則漢家有黨錮之誅鄴都傾覆飛禍纒¶
<pb:KR4h0022_WYG_354-4b>¶
於髙鼻洛陽板蕩横死坐其無鬚喔吚栗斯口含天憲¶
睚眦蠆芥屍僵路隅變化與屈伸交逐窮逹與存亡並¶
驅因其所有而有之則萬物無不有就其所無而無之¶
則萬物無不無有竅而生寧唯混沌無用而飽何獨侏¶
儒是以蘧伯玉巻兮長巻寗武子愚兮更愚庭有樹兮¶
樹有荆園有鳥兮鳥有鴒鴒其鳴矣思諸兄矣荆其顇¶
矣思諸季矣巖有芳桂隰有棠棣枝巃嵸兮相樛葉翩¶
翻兮相翳天之生胡寧不惠何始吉兮初征悲終㓙於¶
<pb:KR4h0022_WYG_354-5a>¶
未濟¶
　　　悲窮通¶
二悲曰流淚公子傷心乆之歴萬古以抽恨横八荒而¶
選悲有幽巖之卧客兀中林而坐思形枯槁以﨑峨足¶
聮踡以緇釐悄悄兮忽愴愴𦕈𦕈兮惆悵超遥兮獨蹇¶
淹留兮空谷天片片而雲愁山幽幽而谷哭露垂泣於¶
幽草風含悲於拱木徒觀其頂集飛塵凥埋積雪骸骨¶
半死血氣中絶四支萎墮五官欹缺皮襞積而千皺衣¶
<pb:KR4h0022_WYG_354-5b>¶
聮褰而百結毛落鬚秃無叔子之明眉脣亡齒寒有張¶
儀之羞舌仰而視睛翳其若瞢俯而動身羸而欲折神¶
若存而若亡生不生而不㓕其所居也不㸑其所狎也¶
非人古樹為伴朝霞作隣不隂森以多晦傍恍惚兮無¶
根枌門草合石路苔新公子方撫其背兮曵其裾曰子¶
非有唐之文士歟燕地之髙門歟昔也子之少則玉樹¶
金枝及其長則龍章鳯姿立身則淹中不足言其禮揮¶
翰則江左莫敢論其詩每兢兢於暗室恒詡詡於明時¶
<pb:KR4h0022_WYG_354-6a>¶
常謂五府交辟三臺共推朝紆㑹稽之綬夕獻長楊之¶
辭痛私門之禍速惜公車之詔遲豈期晦明乖序寒燠¶
愆度鱗傷羽折筋變肉蠧離披於丹澗之隅觳&KR1100;於藪¶
山之路已焉哉已焉哉崑山玉石忽摧頺事去矣事去¶
矣古今聖賢悲何已天道如何自古相嗟項羽帳中之¶
飲荆卿昜水之歌何壯夫之懦節伊兒女之情多借如¶
蘇武生還温序死節王陵之母伏劔杞梁之妻泣血事¶
盖廹於功名情有並於貞烈若關羽漢隂田横海島孤¶
<pb:KR4h0022_WYG_354-6b>¶
城已廹疲兵尚老離離碣石之鴻羃羃江潭之草廽首¶
永訣吞聲何道及夫獻帝偷生懐王客死哀西都之城¶
闕憶南荆之朝市鳯凰樓上隴山雲鸚鵡洲前呉江水¶
一離一别兮漢家宫掖似神仙獨坐獨悲(一作獨/愁獨怨)兮楚¶
國英華競桃李别有士安多疾顔竒不起馬援困於壼¶
頭冉耕悲於牖裏平生書劔宿昔琴樽研精殫於玉册¶
博思浹於銅渾思欲為龜為鏡立徳立言成天下之亹¶
亹定古今之諄諄一朝溘卧萬事寧論君徒見丘中之¶
<pb:KR4h0022_WYG_354-7a>¶
饒朽骨豈知陌上之有遊魂假使百年兮(一作/之)上壽又¶
何足以存存¶
　　　悲昔遊¶
三悲曰竒峯合沓半隠天緑蘿䝉蘢水潺湲因嵌巖以¶
為室就芬芳以列筵川谷縈廽兮迷徑路山嶂重複兮¶
無人煙當䫜顤之洞壑臨泱咽之奔泉中有幽憂之子¶
長寂寞以思禪容色踳踳形神綿綿形半生而半死氣¶
一絶而一連自言少小(一作/年)遊宦來從北燕淮南芳桂¶
<pb:KR4h0022_WYG_354-7b>¶
之嶺峴北明珠之川東魯則過仲尼之故宅西蜀則耕¶
武侯之薄田舊鄉舊國白雲邉飛雪飛蓬暗逺天蹔辭¶
薊門千萬里少别昭丘三十年昔時人物都應謝聞道¶
城隍今可憐忽憶揚州揚子津遥思蜀道蜀橋人鴛鴦¶
渚兮羅綺月茱茰灣兮楊桞春煙波淼淼帶平沙門棧¶
(一作/閤道)連延狹復邪山頭交讓之木浦口同心之華嚴君¶
平之卜肆戴安道之貧家月犯少微弔呉中之隠士星¶
干織女乘海上之仙槎長安綺城二十重金作鳯凰銅¶
<pb:KR4h0022_WYG_354-8a>¶
作龍蕩蕩千門如錦綉巖巖雙闕似芙蓉題字於扶風¶
之柱繋馬於驪山之松㶚池則金人列岸太華則玉女¶
臨峯平明共戱東陵陌薄暮遥聞北闕鍾洛陽大道何¶
紛紛榮光休氣曉氛氲交衢近投東西署複道遥通南¶
北軍漢帝能拜嵩邱石陳王巧賦洛川雲河水河橋木¶
蘭栧金閨金谷石榴裙曾入西城㸔歌舞也出東郊送¶
使君一朝顦顇無氣力曝骸委骨龍門側當時相重若¶
鴻鐘今日相輕比蟬翼驅代情兮共此何余哀之能得¶
<pb:KR4h0022_WYG_354-8b>¶
使我孤猿哀怨獨鶴驚鳴蘿月寡色風泉罷聲嗟昊天¶
之不弔悲后土之無情松架森沉兮户内(一作/何)掩石樓¶
摧折兮柱將傾竊不敢當雨露之恩專長痛恨於此生¶
　　　悲今日¶
四悲曰傾盖若舊白頭如新嘗為(疑作/謂)談過其實辨而¶
非真自髙枕箕潁長揖交親以蕙蘭為九族以風煙為¶
四鄰朝朝獨坐惟見羣峯合沓年年孤卧常對古樹輪¶
囷相弔相哭則有饑鼯啼夜相慶相賀則有好鳥歌春¶
<pb:KR4h0022_WYG_354-9a>¶
林麌麌兮多鹿山蒼蒼兮少人時向西溪汲水或就東¶
巖負薪百年之中皆為白骨千里之外時見黄塵平生¶
連袂宿昔啣杯談風雲於城闕弄花竹於池臺皆是西¶
園上客東觀髙才超班匹賈含鄒吐枚一琴一書校竒¶
蹤於既徃一歌一詠垂妙製於將來絃將調而雪舞筆¶
屢走而雲迴自謂蘭交永合松契長并通宵扼腕終日¶
盱衡罵蕭朱為賈竪目張陳為老兵悲蒼黄兮驟變恨¶
消長之相傾貴而不驕人皆共推晏平仲死且不朽吾¶
<pb:KR4h0022_WYG_354-9b>¶
毎獨稱楊(疑相/范)巨卿及其蹇産推聮支離括撮已濡首¶
兮將死尚摇尾兮求活莊西貸而魚窮姬東徂而狼䟦¶
今皆慶弔都斷存亡永濶憑駟馬而不追寄雙魚而莫¶
逹向時之清談尚存今日之相知已没則有河濵漂母¶
隴上樵夫盤食(一作/飡)帶粟粥麵兼麩藜羮一簋濁酒一¶
壺夫負妻戴男歡女娛攀重巒之岝㠋歴飛澗之﨑嶇¶
哀王孫而進饋問公子之所湏因謂予曰哀哉可憐聖¶
人之過乆矣君子之罪多焉詩書禮樂適足衰人之神¶
<pb:KR4h0022_WYG_354-10a>¶
用宗族朋友不足駐人之頺年削跡伐衛孔席由來不¶
暖摩頂至踵墨突何時有煙一朝至此萬事徒然自昔¶
相逢把臂談𤣥(六字一作相逢/把臂相見談𤣥)横彫龍於翠札飛縞鳯¶
於瓊筵各自雲騰羽化谷變鸎遷鳴香車於闕下曵珠¶
履於君前豈憶荒山之幽絶寧知枯骨之可憐傳語千¶
秋萬古寄言白日黄泉雖有羣書萬巻不及囊中一錢¶
　　　悲人生¶
五悲曰禮樂既作仁義不愆死生有命富貴在天一變¶
<pb:KR4h0022_WYG_354-10b>¶
一化一虧一全去其外物歸於内篇(一作歸/其自然)儒與道兮¶
方計於前其書萬巻其學千年鍾鼔玉帛蹩躠邉(一作/蹁)¶
蹮金木水火混合推遷六合之内慕其風兮如市百代¶
之後隨其流兮若川三界九地徃返周旋四生六道出¶
没牽聮硠硠礚礚蠢蠢翾翾受苦受樂可悲可憐有超¶
然之大聖歴曠刼以為期戒定惠觧非隂入慈悲喜捨¶
非見思聞儒道之髙論乃撞鐘而應之曰止止善男子¶
觀向時之華説乃天子之辯士請弄宜僚之丸以合兩¶
<pb:KR4h0022_WYG_354-11a>¶
家之美若夫正君臣定名色威儀爼豆郊廟社稷適足¶
誇耀時俗奔競功名使六藝相亂四海相争我者遺其¶
無我生者哀其無生(二句一作有者遺/其無死者哀其生)孰與乎身肉手¶
足濟生人之塗炭國城府庫恤貧者之經營捨其有愛¶
以至於無愛捨其有行以至於無行若夫呼吸吐納全¶
身養精反於大素飛騰上清與乾坤合其壽與日月齊¶
其明適足増長諸見未能永證無生孰與夫離常離斷¶
不始不終恒在三昧常遊六通不生不住無所處不去¶
<pb:KR4h0022_WYG_354-11b>¶
不㓕無所窮放毫光而普照盡法界與虛空苦者代其¶
勞苦䝉者導其愚䝉施語行事未嘗稱倦根力覺道不¶
以為功所言未畢儒道二客離席再拜稽首而言曰大¶
聖哉孔晩聞道聃今已老徒知其一未究其術何異夫¶
戴盆望天倚杖逐日蒼蒼之氣未辯昭昭之光已失嗚¶
呼優優羣品遑遑衆人雖鑿其竅未知其身來從何道¶
去止何津誰為其業誰作其因一翻一覆兮如掌一生¶
一死兮若輪不有大聖誰起大悲請北面而趨伏願終¶
<pb:KR4h0022_WYG_354-12a>¶
身而教之¶
　　　弔屈原辭三章(并/序)　　　　　劉　蛻¶
吁三閭大夫之事司馬相如(集作/長卿)班孟堅各有言蛻不¶
載故也噫大夫之賢懐王之事蛻得之涕泗下衣濡毫¶
瀝辭(集作/血)噫大夫之為臣千萬年其誰肖宋玉淮南王¶
劉向東方朔王褒繼有悼語蛻一小儒也思賢人之作¶
悲哿(集作/苛)人之侫著弔屈原(集無/此字)辭三章弔公之志也¶
雨濛湘波浮檝搖歌既(集無/既字)而悲伸紙披辭祈公兮采¶
<pb:KR4h0022_WYG_354-12b>¶
之¶
　　　哀湘竹¶
悵二妃之淚竹圓紅滴滴兮臨乎煙沚竦枝與脩幹兮¶
吟哀風之不已搖勁節而錦舒兮垂髙䕃(集作/隂)而自美¶
招翔鸞之與翠鳯兮緝晴霞之數里繁柯重乎舜祠兮¶
瘦影疊乎湘水諒髙節之自任(集作/佳)兮匪庭篠之云比¶
鄙衆䕃之延接兮耻凡羽之棲止入清溪之浪聲兮無¶
笙簧之相擬恨葉翻波兮騷屑之風露滴煙䝉兮濯纓¶
<pb:KR4h0022_WYG_354-13a>¶
之子悵靈均之節兮依然想眞姿兮千年若此¶
　　　下清江¶
清江之上兮心夷猶清江之下兮煙波浮風軟雨絲兮¶
湘波髙雲昏竹暗兮鬼神愁逺霞開兮烏(一作/鳥)㠶隨碧¶
江平兮桂檝移帶隠虹兮衣凝雲披(一作/被)薜荔兮扈江¶
蘺歲華髙兮水東注秋色下兮紅蘭渡瓴甋合兮荆和¶
䘮岐鳯翔兮龍媒去又曰心既㓗兮道雲端水之浪兮¶
人之(集無/之字)波瀾浪可平兮人心不可平波瀾一翻兮孰¶
<pb:KR4h0022_WYG_354-13b>¶
測其情水之深兮不曰深悵前恨兮淚沾襟¶
　　　招魂(集作招/帝子)¶
招湘靈兮澄瀾之渚雲蔽煙沉兮明月之浦唱宵歌兮¶
撫雲璫擊鳴根兮薦清醑鸞去鳯飛兮雲不歸九疑疊¶
翠兮横湘雨䬃輕颷兮揚㣲波激楚怨兮下湘娥緝荷¶
盖兮集雲壇㓗桂席兮紉芳(一作/奠椒)蘭霞為裳兮瓊為珮¶
舉雲旗兮持風幡若有來兮窸窣敲懸珂兮珊珊張孔¶
盖兮臨瑶䑓月凝袖兮雲裁冠目眇眇兮千里春悵(集/作)¶
<pb:KR4h0022_WYG_354-14a>¶
(恨/)無言兮蒼梧濱戢蕙帶兮握芳芬撫(集作/拂)瑤琴(集作/瑟)¶
兮淚斑筠乗桂櫂兮下清湘拖無(集作/金)波兮渉滄浪(集/作)¶
(茫/)九疑之翠兮不可尋懐沙之水兮恨之深¶
　¶
　¶
　¶
　¶
　¶
<pb:KR4h0022_WYG_354-14b>¶
　¶
　¶
　¶
　¶
　¶
　¶
　¶
　文苑英華巻三百五十四¶
