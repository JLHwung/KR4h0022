# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.291022
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百十二
<pb:KR4h0022_WYG_312-1a>¶
欽定四庫全書¶
　文苑英華巻三百十二　　宋　李昉等　編¶
　居處二¶
　　樓七十一首¶
　　　登瀛州南城樓寄逺　　　　沈佺期¶
層城起麗譙憑覽出重霄兹地多形勢中天宛寂寥四¶
榮摩鸛鶴百拱厲風飈北盡(集作/際)燕王舘東餘秦帝橋¶
晴光七郡滿春色兩河遥傲睨(集作/傲倪)非吾土躊躇適逺¶
<pb:KR4h0022_WYG_312-1b>¶
囂離居欲有贈春草寄長謡¶
　　　江樓夕望　　　　　　　　崔　湜¶
試陟江樓望悠悠去國情楚山霞外斷漢水月中平公¶
子留遺邑夫人有舊城蒼蒼煙霧裏何處是咸京¶
　　　江樓有懷　　　　　　　　前　人¶
子牟懷魏闕元凱滯襄城冠葢仍為(闕/)池臺尚識名山¶
光晴後緑江色晩來清為問東流水何時到玉京¶
　　　春日登樓野望　　　　　　薛　稷¶
<pb:KR4h0022_WYG_312-2a>¶
憑軒聊一望春色幾分非野外煙初合樓前花正飛嬌¶
鸎弄新響斜日散餘暉誰忍孤遊客言念獨依依¶
　　　登城樓望西山作　　　　　張九齡¶
城樓枕南浦日夕顧西山宛宛鸞鶴處髙髙煙霧間仙¶
井今猶在洪崖久不還金編莫(集作/惟)我授羽駕亦誰攀¶
簷際千峯逺雲中一鳥閒縱觀窮水國遊思遍人寰勿¶
復塵埃事歸來且閉闗¶
　　　登荆州城樓作　　　　　　前　人¶
<pb:KR4h0022_WYG_312-2b>¶
天宇何其曠江城坐自拘層樓百餘尺迢遞在西隅暇¶
日時登眺荒郊臨故都纍纍見陳迹寂寂想雄圖古往¶
山川在今來郡邑殊北疆雖入鄭東距豈防吳幾代傳¶
荆國當時敵郟郛上流空有處中土復何虞枕席夷三¶
峽闗梁豁五湖承平無異境守隘莫論夫自罷金門籍¶
來參竹使符端居向陵(集作/林)藪微景(集作/尚)在桑榆直似¶
王陵戅非如寗武愚今兹對南浦乗鴈與雙鳬¶
　　　秋晩登樓南江入始興郡路　前　人¶
<pb:KR4h0022_WYG_312-3a>¶
潦收沙衍出霜降天宇晶伏檻一長眺津塗多逺情思¶
來江山外望盡煙雲生滔滔不自辨役役且何成我來¶
颯衰鬢孰云飄華纓櫪馬苦踡跼籠禽念遐征嵗隂生¶
(集作/況)晼晩日久(集作/夕)空屛營物生貴得性身累由近名¶
内顧覺今是追歎何時平¶
　　　登郡城南樓作　　　　　　前　人¶
閉閤幸無事登樓聊永日雲霞千里開洲渚萬形出澹¶
澹澄江漫飛飛度鳥疾邑人半艫艦津樹多楓橘感别¶
<pb:KR4h0022_WYG_312-3b>¶
時已屢憑眺情非一逺懐不我同孤興與誰悉平生本¶
單緖邂逅承優秩謬忝為邦寄多慙理人術駑駘雖自¶
勉倉廩素非實陳力儻無效謝病從芝术¶
　　　登河北城樓　　　　　　　王　維¶
井邑傅巖上客亭雲霧間髙城眺落日極浦暎蒼山岸¶
火孤舟宿漁家夕鳥還寂寥天地暮心與廣川閒¶
　　　和使君五郎西樓望逺思歸　前　人¶
髙樓望所思極目情未畢枕上見千里忩中窺萬室悠¶
<pb:KR4h0022_WYG_312-4a>¶
悠長路人暖暖逺郊日惆悵極浦外迢遞孤煙出能賦¶
屬上才思歸同下秩故鄉不可見雲水空如一¶
　　　登萬嵗樓　　　　　　　　孟浩然¶
萬嵗樓頭望故鄉獨憐鄉思更茫茫天寒鴈度堪垂淚¶
月落烏啼欲斷腸曲引古堤臨凍浦斜分遠岸近枯楊¶
今朝偶見同袍友却喜家書寄一行¶
　　　岳陽樓(已見二百/五十巻)¶
　　　與杭州薛司户登梓亭樓作　前　人¶
<pb:KR4h0022_WYG_312-4b>¶
水樓一登眺半出青林髙奕(一作/帝)幕英寮敞芳筵下客¶
叨山藏伯禹穴城壓伍胥濤今口觀溟漲垂綸學釣鰲¶
　　　夜登孔伯昭南樓時沈太清朱昂在座¶
　　　　　　　　　　　　　　　孟浩然¶
誰家無風月此地有琴樽山水㑹稽郡詩書孔氏門再¶
來值秋杪髙閤閒無喧華燭罷燃蠟清絃方奏鵾沈生¶
隠侯𦙍朱子買臣孫好我意不淺登兹共(集作/同)話言¶
　　　泗上馮使君南樓作　　　　祖　詠¶
<pb:KR4h0022_WYG_312-5a>¶
井邑連淮泗南樓向晩過望灘沙鷺起尋岸浴童歌近¶
海雲偏出兼秋雨更多明晨擬回棹鄉思恨風波¶
　　　揚子江樓　　　　　　　　孫　逖¶
揚子何年邑雄雄作(闕/)闗江連二妃渚雲近八公山驛¶
道青楓外人煙緑嶼間晩來潮正滿數處落㠶還¶
　　　登岳陽樓望洞庭　　　　　杜　甫¶
昔聞洞庭水今上岳陽樓呉楚東南坼乾坤日夜浮親¶
朋無一字老病有孤舟戎馬闗山北憑軒涕泗流¶
<pb:KR4h0022_WYG_312-5b>¶
　　　登兖州城樓　　　　　　　前　人¶
東郡趨庭日南樓縱目初浮雲連海岱平野入青徐孤¶
嶂秦碑在荒城魯殿餘從來多古意臨眺獨躊躇¶
　　　題新津北橋樓(得郊/字)　　　　前　人¶
極望春城上開筵近鳥巢白花簷外朶青柳檻前梢池¶
水觀為政厨煙覺逺庖西川供醉客(集作/客眼)唯是(集作/有)此¶
江郊¶
　　　與夏十二登岳陽樓　　　　李　白¶
<pb:KR4h0022_WYG_312-6a>¶
樓觀岳陽近川逈洞庭開鴈别秋江去(集作鴈引/愁心去)山銜¶
好月來雲間連下榻天上接行杯醉後凉風起吹人舞¶
袖囬¶
　　　登錦城散花樓　　　　　　前　人¶
日照錦城頭朝光散花樓金牎夾繡户珠箔懸&KR0806;鈎飛¶
梯緑(集作/縁)雲中極目散我愁(集作/憂)暮雨向三峽春江繞¶
雙流今来一登望如上九天遊¶
　　　魯中都東樓醉後　　　　　前　人¶
<pb:KR4h0022_WYG_312-6b>¶
昨日東樓醉(集作/城飲)還應(集作/歸來)倒接䍦阿誰扶上馬不省¶
下樓時¶
　　　自廣平乗醉走馬六十里至邯鄲登城樓覽古¶
　　　　書懐　　　　　　　　　前　人¶
醉騎白花馬西走邯鄲城揚鞭動柳色冩鞚春風生入¶
郭登髙樓山川與雲平雄都半古冡(一作深宫/翳緑草)萬事傷¶
人情相如障華巔猛氣折秦嬴兩虎不可鬭亷公終負¶
荆提携袴中兒杵臼及程嬰立孤獻(集作/孰)白刃必死耀¶
<pb:KR4h0022_WYG_312-7a>¶
丹誠平原三千客談笑盡雄(集作/豪)英毛君能頴脫二國¶
且同盟皆為黄泉土使我涕縱横磊磊石子崗蕭蕭白¶
楊聲諸賢(集作/賢豪)没此地碑版有殘銘太古共今時由來¶
同(集作/互)衰榮傷哉何足道感激仰虚(集作/抑空)名趙俗愛長¶
劔文儒少逢迎閒從博徒(集作/陵)遊帳飲雪中(集作/朝)酲歌¶
酣易水動皷振叢臺傾日落把燭歸陵晨向燕京方陳¶
五餌策一使邊塵清¶
　　　夕霽杜陵登樓寄韋繇　　　前　人¶
<pb:KR4h0022_WYG_312-7b>¶
浮霽(集作/陽)滅陽(集作/霽)景萬物生秋容登樓送逺目伏檻¶
觀羣峯原野曠超緬闗河紛錯重清暉映水竹翠色明¶
雲松蹈海寄遐想還山迷舊蹤徒然廹秋暮(集作/晩)未果¶
諧心胸採菊竟誰舉(集作桂/宁立)遊蘭(集作/折麻)恨莫從思君逹¶
永夜長樂聞踈鍾¶
　　　題潼闗樓　　　　　　　　崔　顥¶
客行逢雨霽歇馬上津樓山勢雄三輔闗門扼九州川¶
從陜路去河遶華隂流向晩登臨處風煙萬里愁¶
<pb:KR4h0022_WYG_312-8a>¶
　　　題沈侯八詠樓　　　　　　前　人¶
梁日東陽守為樓望越中緑窻明月在青史古人空江¶
靜聞山狖川長數塞鴻登樓白雲晩流恨此遺風¶
　　　登黄鶴樓　　　　　　　　前　人¶
昔人已乗白雲去茲地空遺黄鶴樓黄鶴一去不復返¶
白雲千載空悠悠晴川歴歴漢陽樹春草青青鸚鵡洲¶
日暮鄉闗何處是煙波江上使人愁¶
　　　萬嵗樓　　　　　　　　　王昌齡¶
<pb:KR4h0022_WYG_312-8b>¶
江上巍巍萬嵗樓不知經歴幾千秋年年喜見山長在¶
日日悲㸔水獨流猿狖何曾離暮嶺鸕鷀空自泛寒洲¶
誰堪登望雲煙裏向晩茫茫發旅愁¶
　　　芙蓉樓送辛漸長　　　　　前　人¶
丹陽城東秋海深丹陽城北楚雲隂髙樓送客不知醉¶
寂寂寒江明月心¶
　　　宿杜判官江樓　　　　　　郎士元¶
適楚豈吾願思歸秋向深故人江樓月永夜千里心落¶
<pb:KR4h0022_WYG_312-9a>¶
葉攪鄉夢啼鳥驚越吟寥寥更何有斷續空城碪¶
　　　登無錫北樓　　　　　　　前　人¶
秋興因危堞歸心過逺山風霜征鴈早江海旅人還驛¶
樹寒仍宻漁舟晩更閒仲宣何所賦秪歎在荆蠻¶
　　　同溫司徒登萬嵗樓　　　　皇甫冉¶
髙樓獨上思依依極浦遥山涵(詩選/作合)翠微江客不堪頻¶
北望塞鴻何事獨(詩選/作復)南飛維陽古渡寒煙積𤓰歩空¶
洲逺樹稀聞道王師猶轉戰誰能談笑解重圍¶
<pb:KR4h0022_WYG_312-9b>¶
　　獨上(集作/獨立)維陽(集作/聊陽)¶
　　　烏程水樓留别　　　　　　皇甫曾¶
悠然千里去惜此一罇同客散髙樓上㠶飛細雨中川¶
程隨逺水楚思望清風共說前期(疑/)易滄波處處通¶
　　　登鸛雀樓　　　　　　　　張　當¶
迥臨飛鳥上髙謝(詩選/作出)世人間天勢圍平野河流入斷¶
山¶
　　　同前　　　　　　　　　　王之渙¶
<pb:KR4h0022_WYG_312-10a>¶
白日依山盡黄河入(一作/徹)海流欲窮千里目更上一層¶
樓¶
　　　㑹稽郡樓雪霽　　　　　　張　繼¶
江城昨夜雪如花郢客登樓齊望華夏禹壇前仍聚玉¶
西施浦上更飛沙簾櫳向晩寒風度睥睨初晴落景斜¶
數處微明銷不盡湖山清映越人家¶
　　　登丹陽樓　　　　　　　　前　人¶
寒臯那可望旅客又初還迢遞髙䄛上蕭踈凉野間暮¶
<pb:KR4h0022_WYG_312-10b>¶
晴依逺水秋興屬連山浮客時相見霜凋朱翠顔¶
　　　郢城西樓吟　　　　　　　郎士元¶
連山盡塞水縈廻山上戍門臨水開朱欄直下一百丈¶
日暖遊鱗自相向昔人愛險閉層城今人復愛閑江清¶
沙洲楓岸無求客草緑花開山鳥鳴¶
　　　馮翊西樓　　　　　　　　前　人¶
城上西樓倚暮天樓巾歸望正悽然近郭亂山横古渡¶
野莊喬木帶新煙北風吹鴈聲能苦逺客辭家月再圓¶
<pb:KR4h0022_WYG_312-11a>¶
陶令好文常對酒相招一和白雲篇¶
　　　晩登江樓有懐　　　　　　李嘉祐¶
獨坐南樓佳興新青山緑水共為隣爽氣遥分隔浦岫¶
斜光偏照渡江人心閑鷗鳥時相近事簡漁竿私自親¶
秪憶帝京不可到秋琴一弄欲沾巾¶
　　　同孫構免官後登薊樓懐歸　張　説¶
昔在五(一作/平)陵時年少心亦壯嘗矜有奇骨必是封侯¶
相東走到榮州投身事邊將一朝去鄉國十載履亭障¶
<pb:KR4h0022_WYG_312-11b>¶
部曲皆武夫功成不相譲猶希虜塵動更取林胡帳去¶
年大將軍一負樂生謗北别傷士卒南邊死炎瘴濩落¶
悲無成行登薊邱上長安三千里日夕西南方(疑/)寒沙¶
榆塞没秋水灣河漲策馬從此辭雲山保閑放¶
　　　奉陪渾侍中五日登白鶴樓　盧　綸¶
南樓倚玉梯朱檻與雲齊顧盼臨霄漢譚諧息皷鼙洪¶
河斜更直野雨急仍低今日陪罇爼還應醉似泥(集作/唯當)¶
(醉作/泥)¶
<pb:KR4h0022_WYG_312-12a>¶
　　　九日奉陪渾侍中宴白鶴樓(見二百/五十巻)¶
　　　寵盛(前篇作/盛襲)¶
　　　九日奉陪令公登白鶴樓詠菊¶
　　　　　　　　　　　　　　　盧　綸¶
&KR0806;罇有仙菊可以獻留侯願比三花秀非同百卉秋金¶
英分蘂細玉露結房稠黄雀知恩在銜飛亦上樓¶
　　　九日同司直九叔崔侍御宴(雜詠/作登)寳鷄南樓¶
把蘂(雜詠/作菊)歎將老上樓悲未還短長新白髮稠疊舊青¶
<pb:KR4h0022_WYG_312-12b>¶
山霜氣清襟袖琴聲引醉閑竹林惟七友何幸亦登攀¶
　　　九日奉陪渾侍中登白鶴樓　前　人¶
碧霄孤鶴發清音上宰因添望闕心睥睨三層連歩障¶
茱茰一朶映華簪紅霞似綺河如帶白露團珠菊散金¶
此日相從何所問儼然冠劒擁成林¶
　　　登郡樓寄京師諸季淮南子弟¶
　　　　　　　　　　　　　　　韋應物¶
初(集作/始)罷永陽守復卧潯陽樓懸檻飄岑(一作/寒)雨危堞¶
<pb:KR4h0022_WYG_312-13a>¶
浸(集作/寖)江流逮(集作/及)兹聞鴈夜重憶别離秋徒有盈虧¶
隔(集作/罇酒)百端鎮自憂(集作鎮此/百端憂)¶
　　　重陽登滁州城樓憶前嵗九日歸灃城上赴崔¶
　　　　都水并(集作/及)諸弟子讌集悽然懐舊¶
　　　　　　　　　　　　　　　韋應物¶
今日重九讌去嵗在京師聊囬出雀歩一赴郊園期佳¶
節始云邁周辰已逮(集作/及)茲秋山滿清景富貴(集作/賞)屬¶
乖離凋殘(集作/散)民里濶摧翳衆木衰樓中一長嘯惻愴¶
<pb:KR4h0022_WYG_312-13b>¶
起凉颸¶
　　　重陽鄂城樓送屈突司直　　劉長卿¶
登髙復送逺惆悵洞庭秋風景(集作/水)同前(作/千)古雲山滿¶
上游蒼蒼來暮雨淼淼逐寒流今日闗中事蕭何共爾¶
憂¶
　　　登僊仁樓訓子壻李穆　　　前　人¶
臨風敞麗譙落日聽吹鐃歸路空回首新章已在腰非¶
才受官謗無政作人謡儉嵗安三户餘年寄六條春蕪¶
<pb:KR4h0022_WYG_312-14a>¶
生楚國古樹過隋朝頼有東牀客池塘晩寂寥¶
　　　九日題蔡國公主樓　　　　前　人¶
主第人何在重陽客蹔尋水餘龍鏡色雲罷鳳簫音暗¶
牖藏昏旦蒼苔換古今晴山巻幔出秋草閉門深籬菊¶
仍新吐庭槐尚舊隂年年畫梁燕來去獨(集作/豈)無心¶
　　　和顔(集作/樊)使君登潤州城樓　前　人¶
山城迢遞敞髙樓露冕吹鐃居上頭春草連天隨北望¶
夕陽浮水共(集作/向)東流江田漠漠全呉地野樹蒼蒼故¶
<pb:KR4h0022_WYG_312-14b>¶
蔣州王粲曾為南郡客别來無處更銷憂¶
　　　同裴録事樓上望　　　　　釋皎然¶
退食髙樓上湖山向晩晴桐花落萬井月影出重城水¶
竹涼風起簾幃暑氣清蕭蕭獨無事因見蒞人情¶
　　　九日陪顔使君真卿登水樓　前　人¶
重陽荆楚尚髙㑹此難陪偶見登龍客同遊戱馬臺風¶
文尚水疊雲態擁歌廻持菊煩相問捫襟愧不才¶
　　　登潤州芙蓉樓　　　　　　崔　峒¶
<pb:KR4h0022_WYG_312-15a>¶
上古人何在東流水不歸往來潮有信朝暮事成非煙¶
樹臨沙靜雲㠶入海稀郡樓多逸興良牧謝元暉¶
　　　同崔邠登鸛雀樓　　　　　李　益¶
鸛雀樓前(集作/南)百尺檣汀洲雲(集作/寒)樹共茫茫漢家簫¶
皷空流水魏國山河滿(集作/半)夕陽事去千年猶恨促(集/作)¶
(速/)愁來一日即為(集作/知)長風塵并在思鄉望(集作風煙/併是思歸)¶
(望/)逺目非春亦自傷¶
　　　登寜州城樓　　　　　　　楊巨源¶
<pb:KR4h0022_WYG_312-15b>¶
宋玉本悲秋今朝更上樓清波城下去此意重悠悠晩¶
菊臨杯思寒山滿郡愁故闗非内地一為漢家羞¶
　　　同薛侍御登黎陽縣樓眺黄河¶
　　　　　　　　　　　　　　　楊巨源¶
倚檻恣流目髙城臨大川九回紆白浪一半在青天氣¶
肅晴空外光飜曉日邊開襟值佳景懐抱更悠然¶
　　　道州城北樓觀李花作　　　吕　温¶
夜疑闗山月曉似沙場雪曾使西域來幽情坐超越將¶
<pb:KR4h0022_WYG_312-16a>¶
念浩無際欲言亡所說豈是感懐抱人自憐孤節¶
　　　道州秋夜南樓即事　　　　前　人¶
誰令獨坐愁昔日此南樓雲去舜祠閉月明瀟水流猿¶
聲何處曉楓葉滿山秋不照匣中鏡少年㸔白頭¶
　　　登咸陽北寺樓　　　　　　張　籍¶
髙秋原上寺下馬一登臨渭水西來直(集作/急)秦山南向¶
(集作/去)深舊宫人不見(集作/住)荒碣路難尋日暮凉風起蕭¶
條多逺心¶
<pb:KR4h0022_WYG_312-16b>¶
　　　登法雄寺東樓　　　　　　前　人¶
汾河舊宇今為寺猶有當時歌舞樓四十年來車馬客¶
古槐深巷暮蟬愁¶
　　　重到江州感舊遊題郡樓十一韻¶
　　　　　　　　　　　　　　　白居易¶
掌綸知是忝剖竹信為榮才薄官仍重恩深責尚輕昔¶
徵從典午今出自承明鳳詔休揮翰漁歌欲濯纓還乗¶
小艛艇却到古湓城醉客臨江待禪僧出郭迎青山滿¶
<pb:KR4h0022_WYG_312-17a>¶
眼在白髮半頭生又校三年老何曾一事成重過蕭寺¶
宿再上庾樓行雲水新秋思閭閻舊日情郡民猶認得¶
司馬詠詩聲¶
　　　江樓望歸時避難越地(一作在/越中)¶
　　　　　　　　　　　　　　　白居易¶
滿眼雲水色月明樓上人旅愁春入越鄉夢夜歸秦道¶
路遥荒服田園隔虜塵悠悠滄海畔十載避黄巾¶
　　　晩登天雲寺南樓贈常禪師(已見二百/二十二巻)¶
<pb:KR4h0022_WYG_312-17b>¶
　　　　　　　　　　　　　　　白居易¶
　　　庾樓晩望　　　　　　　　前　人¶
獨憑朱檻立陵晨山色初明水色新竹霧曉籠銜嶺月¶
蘋風煖送過江春子城隂處猶殘雪衙皷聲前未有塵¶
三百年來庾樓上曾經多少望鄉人¶
　　　題岳陽樓　　　　　　　　前　人¶
岳陽城下水漫漫獨上危樓凭曲欄春岸緑時連夢澤¶
夕陽(集作/波)紅處近長安猿攀樹立啼何苦鴈㸃湖飛渡¶
<pb:KR4h0022_WYG_312-18a>¶
亦難此地惟堪畫圖障華堂張與貴人㸔¶
　　　易州登龍興寺望郡北髙峯　賈　島¶
郡北最髙峯巉巖絶雲路朝來上樓望稍覺得幽趣朦¶
朧碧烟裏羣嶺若相附何時一登陟萬物皆下顧¶
　　　夏夜登南樓　　　　　　　前　人¶
水岸閒(一作/寒非)樓帶月躋夏林初見岳陽溪一㸃新螢報¶
秋信不知何處是菩提¶
　　　杪秋登江樓　　　　　　　周　賀¶
<pb:KR4h0022_WYG_312-18b>¶
平楚起寒色長沙猶未還世情何處澹湘水向人閑空¶
翠隠髙鳥夕陽歸逺山孤雲萬餘里惆悵洞庭間¶
　¶
　¶
　¶
　¶
　¶
　文苑英華巻三百十二¶
