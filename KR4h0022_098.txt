# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:40.979978
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九十八
<pb:KR4h0022_WYG_098-1a>¶
欽定四庫全書¶
　文苑英華巻九十八　　　宋　李昉等　編¶
　志二¶
　　虚室賦一首　　　　　宴居賦一首¶
　　巖棲賦一首　　　　　述初賦一首¶
　　幽懐賦一首　　　　　釋懐賦一首¶
　　問大鈞賦一首¶
　　　虚室賦　　　　　　　　　張　説¶
<pb:KR4h0022_WYG_098-1b>¶
明月忩前古樹檐邊無北堂之樽酒絶南隣之管絃理¶
渉虚趣心階靜縁室惟生白人則思𤣥厭百慮之勞止¶
歸一途之兀然嗟乎巧智首亂禮樂増矯名起異端利¶
成貪兆役二見之交戰驅五神而雜擾形何費而不衰¶
性何煩而不夭毎竭源而追末必志(一作/忘)多而獲少玉¶
帳瓊宫圖奢務豐朱門金穴恃滿矜隆榮與慾(一作/辱)而¶
俱盛事隨憂而不窮陷營為之桎梏留健羨之池籠心¶
元是幻法本皆空莫不因無證實假異生同魚何知而¶
<pb:KR4h0022_WYG_098-2a>¶
樂水蛇何意而憐風大哉黙識守此𤣥通顧瞻天下還¶
如夣中¶
　　　宴居賦(并序/)　　　　　　　魏歸仁(一作/仁歸)¶
張校書作虚室賦以示予文㫖清峻𤣥義深逺予味之¶
有感聊為宴居賦以和之其詞曰¶
氣序忽諸日月其除夏盡炎歇秋至凉初地僻而人物¶
自少庭閒乃室宇成虚寂爾無悟蕭然宴居覽聖賢於¶
上古窺得失於前書或智之不足或愚而有餘諒千變¶
<pb:KR4h0022_WYG_098-2b>¶
而萬化尤難得而備疏若夫名因行立身(一作/官)由才致¶
官要則謗議斯起譽髙必䜛毁自(一作/俱)至所以君子逃¶
名逹人避位養性以安其體摛文以見其志且貴不如¶
賤善亦同惡貴則但益憂勞善乃未離貪著徒憐顛覆¶
之禍虚纒愛慾之縛前事既忘後車焉託儻來未足有¶
慰或去可以無怍固當絶於可否齊其適莫聞寵詎驚¶
其心居陋寧改其樂蓋老氏稱徳所貴先慈孔門之道¶
一以貫之於常則有允出厥兹(一作於帝則/允出茲在兹)屈伸委運¶
<pb:KR4h0022_WYG_098-3a>¶
行用隨時既無去無取亦何慮何思¶
　凢一作見張說集¶
　　　巖棲賦　　　　　　　　　吳　筠¶
感𤣥聖之垂訓悟已親而名疎言可放而從黙身應巻¶
而忽舒爰鷦鷯之巢林在一枝而有餘性所悅而難違¶
託茲山以結廬果栖遲而我愜即逍遥之靈墟觀其繚¶
崇巒横峻谷激泌泉羅森木後巍峩以縈紏前參差而¶
聳伏追隂壑之夏凉偃陽崖之冬燠美勁節於松筠翫¶
<pb:KR4h0022_WYG_098-3b>¶
幽芳於蘭菊虚籟清耳閒雲瑩目因海鶴以警夜任鵾¶
鷄以知旭慮静於無擾神恬於寡慾於是歌考槃於詩¶
人諷嘉遯於大易逺浮俗之艱險消毁譽之損益蹈方¶
外之坦途信可免於兢惕既即隂以息影由不行而滅¶
跡雖區中之末計實世途(一作/表)之良(一作/長)䇿人所棄而¶
已収故處約而恒適覽無見以収視聽無聲以黜聰和¶
匪專於㫖酒樂奚必於絲桐焚清香以練氣啓玉檢而¶
擊蒙期遺滯於昭曠庶近真於感通鑒太虚之有象覆¶
<pb:KR4h0022_WYG_098-4a>¶
妙用之非空朝天甚簡採藥多暇形猶資於吐納意已¶
迸於将迓知道無廢興而物有存謝故挹生本而常生¶
體化宗而不化蕭蕭絶塵境誰與鄰(一作與/誰為鄰)跡逺而朋¶
逰(一作/友)益曠機忘而鳥獸可馴韻靡叶於當時心常依¶
於古人仰由皓之逸軌詠羲農之化淳師黄老之𤣥奥¶
友松喬之道真慙無功之逮物良獨善於吾身秪所幸¶
其自得敢韜精於隱淪¶
　　　述初賦(并序/)　　　　　　　梁　肅¶
<pb:KR4h0022_WYG_098-4b>¶
予幼而漂流遂寓於江海之上與鳬鴈為伍有年矣或¶
禄仕以代樵牧其暇則以羣籍自娛又嘗染重膇疾每¶
求長桑氏之術以為療其他未之思也方俟(一作/疾字)間則¶
追尚平五嶽之逰無㡬何㑹明詔以監察御史徵俄轉¶
右補闕覊守職次未遑自免江湖之思漫如也間一歲¶
加翰林學士領東宫侍讀之事既微且陋載荷天睠上¶
不能宣令(一作/上)徳通古今當論思之任次不足𢎞三善¶
備教諭充端士之列每省名位眄章綬中心&KR1826;然不欲¶
<pb:KR4h0022_WYG_098-5a>¶
寢食無一日而安(一作/忘)者三年於茲其媿畏乃如是時¶
歩自中禁休於里巷病攻其外神倦於中囂焉忘形思¶
及道本然後知一動一靜萬化殊塗寂然同歸未始有¶
物且不知夫曩嵗之浮逰與今之局束彼乎此乎是歟¶
非歟杳不得其倪矣於是作述初賦以紀懐且貽諸同¶
志焉耳¶
　&KR1826;然(一作/惄然)¶
我洪系兮肇昭耿乎伊唐始賛禹以陳謨末開國而為¶
<pb:KR4h0022_WYG_098-5b>¶
梁遭暴嬴以滅周兮渉天漢而方彰社(一作/祖)郃陽而守¶
九江(系祖漢廷尉郃陽侯諱放見漢書武/威九江太守髙山侯諱統見後漢書)逮七序而見¶
光(後漢侍中褒親愍侯諱/竦作七序有傳云耳)維凉牧之豐融(後漢黄門侍/郎凉州刺史)¶
(侍中關内侯/諱寛見魏書)咨散騎之狥節(晉散騎常侍馮翊太守扶/風鄉侯諱廙死愍帝之難)¶
(贈吏部尚書益/州刺史見晉書)遭匡攘以遷逝遵河右以蟬蛻(晉蜀郡/太守寜)¶
(州刺史扶風鄉侯諱廸生酒泉/太守闗内侯諱秋避亂居張掖)綿侯服以守業傳龜組¶
而罔替(自酒泉以下六/世郡守關内侯)煒司空之藩魏𢎞茂徳為表綴¶
(魏大將軍洛州刺史贈侍中/司空郃陽公諱越見後魏書)翼翼尚書允明且哲(司空/之孫)¶
<pb:KR4h0022_WYG_098-6a>¶
(隋御史大夫刑部尚書邯/鄲敬公諱晄隋書有傳)納言執法乃遂乃逹播五葉¶
而逮予垂慎(一作/奮)身之芳烈伊孤朦(一作/蒙)之薄祜撫生¶
植之多艱豈前脩之將墜藐才菲(一作/下)而體孱奉徙宅¶
之善教得帶經之殘編諒不師而不訓烏(一作/焉)識立徳¶
與立言洎章甫之在首始礪志以就賢思琢璞以解蔽¶
終扞格而難前升九(一作/孔)顥之宏軌探乾坤之大紀求¶
專直與翕闢問性命之終始曰君子之不用實未成之¶
所擬苟體健以立誠何剛柔之不履慨尋繹以内省觀¶
<pb:KR4h0022_WYG_098-6b>¶
萬動之攸歸若捫天而罔階知集木之匪危何大道之¶
汗漫(一作/坦慢)悼(一作/惟)吾人之崎巇(一作/戱)仰前哲(二字一/作哲賢)之¶
休風屢惆(一作/怊)悵以忸怩且自擊以自考亦三復而九¶
思庶初筮以發蒙敢捨龜而觀頥美海嶽之靜深援幽¶
人以為(二字一/作而與)期聿投迹於林中就拙者之所宜屬夫¶
上有聖帝旁求俊又戴馳車乗搜及𤨏細彼執持憲簡¶
與匡補闕載宜乎學該紀律識洞經制故(一作/胡)小人之¶
備官幸不招損而速戾(一有/斯字)時也天光鏡乎宇内洪稜¶
<pb:KR4h0022_WYG_098-7a>¶
憺乎荒外上躬祀於泰壇先假廟以告配百神受職以¶
咸秩萬國駿奔而來祭肆覲創五月之吉朝宗盛三朝¶
之㑹月窟日際風行雨霈謬參侍從之臣獲睹人神之¶
泰又感(一作/盛)夫翰苑崇秘人文是經樂正司業元良以¶
貞講藝承華視草承明莫不才侔相如道博桓榮何皇¶
鑒之偏屬降湛恩於鯫生若側足以登塗方飭躬以効¶
誠&KR0719;書紳之猶怠慮數馬之非精晝兢兢以徊徨夕黙¶
黙以屏營豈不以命重才輕惕(一作/隕字)墜而不敢寧也我¶
<pb:KR4h0022_WYG_098-7b>¶
寓(一作/㝢)我居於彼南里匪揚車騎實逺朝市𦍑歸沐以¶
斯憩聊優㳺以休止旁枕大道其平如水南望南山横¶
空黛起君子所履小人所視乍掃室以自安殊塞門而¶
不仕於是有竹有梧清風穆如放懐端居𤣥宇(一作/黙)自¶
虚遺原憲(一作/思)之貧病忘&KR1108;武之智愚䘮我南郭之几¶
盡性西域(一作/方)之書悟幻有之遷幹得環中之妙樞合¶
乃一指流為萬塗審物我之同域又遑遑其焉如何睿¶
后之渥飾冝克恭以忘劬惟(一作/奚)少海之洪瀾豈勺水¶
<pb:KR4h0022_WYG_098-8a>¶
之云輸伊志慮之久曠矧疲疴之集予徒端直以勿二¶
又焉能以(一無/此字)為乎有無冥冥飛鴻其虚其徐英英白¶
雲亦巻亦舒吾企夫物之未及故浩然而述初¶
　　　幽懐賦(并序/)　　　　　　　李　翺¶
朋友有相嘆者賦幽懐以答之其詞曰¶
衆囂囂而雜處兮或嗟老而羞卑(一作感老/而嗟卑)視予心之¶
不能(一無/此字)然兮慮行道之猶非儻中懐之自得兮終老¶
死其何悲昔孔門之多賢兮惟回也為庶㡬越(一作/超)羣¶
<pb:KR4h0022_WYG_098-8b>¶
情以獨去兮指聖域而髙追因(一作/固)簞食與瓢飲兮寧¶
服輕而駕肥望若人其何如兮慙吾徳之纎微躬不田¶
而飽食兮妻不織兮(一作/而)豐衣援聖賢而比度兮何僥¶
倖之能希念所懐之未展兮非悼已而陳私自禄山之¶
始兵兮嵗周甲而未夷何神堯之郡縣兮乃家傳而自¶
持稅生人而育卒兮列髙城以相維何茲勢(一作/世)之可¶
久兮宜永念而遐思有(一有/三字)苖之逆命兮舞干羽以來¶
之惟政刑(二字一/作刑徳)之既脩兮無逺邇而咸歸當髙祖之¶
<pb:KR4h0022_WYG_098-9a>¶
初起兮提一旅之羸師能順天而用衆兮竟掃㓂而戡¶
隋(已注/在前)况天子之神明兮有烈祖之前規剗弊政而還¶
本兮如反掌之易為苟廟堂之治徳兮何下邑之能違¶
哀余生之賤逺兮包深懐而告誰嗟此誠之不逹兮惜¶
此道而(一作/之)無遺獨中夜以潛嘆兮匪吾憂之所宜¶
　凢一作皆集本¶
　　　釋懐賦(并序/)¶
讀黨錮傳哀直道之多尤不容作釋懐賦其詞曰¶
<pb:KR4h0022_WYG_098-9b>¶
懐夫人之欝欝兮歴晦蚤而傷(一作/不)離吾心直以無差¶
兮惟上天其能知袤於(一作/崇)徳而必好兮忠何尤而甚¶
(一作/彼)疑彼陳詞之多人兮胡不去衆而訊之進盡言之¶
不信兮退逺去而不獲弗騐實而考省兮固余道之所¶
厄昔師商之親(一作/規)聖兮徳既均而行革惟肝腸之有¶
殊兮守不同其何責願披懐而竭聞兮道既塞而已行¶
路非險而不通兮人忘我而異情王章直而獄死兮李¶
固忠而䧟刑自古世之所悲兮矧末俗之衰誠哀貞心¶
<pb:KR4h0022_WYG_098-10a>¶
之潔白兮疾苖莠之紛生令農夫以手鋤兮反翦去乎¶
嘉莖豈捐(一作豈/不指)穢而語之兮詳(一作/佯)瞪矒而不肯聽¶
欲釋去而不忍兮終留滯亦(一作/以)何成當晨夕(一作/旦)而¶
歩丘(一作/立)兮仰白日而自明處一世之若流兮何久求¶
(一作/永)而傷情樂此言而自(一作/内)抑兮壯大觀於兢生㧞¶
馨香之&KR0649;蘭兮樹蒿蔚以羅列斥通路(一作/道)而使蕪兮¶
戀棘逕之中絶置春秋而狥心兮羗與此其奚别昔誓¶
辭而幼(一作/約)文兮期共死以皆居嗟而(而作/所)守之既異¶
<pb:KR4h0022_WYG_098-10b>¶
兮乃漫汗而遺初心皓白而不容兮非市直而望利忠¶
不顧兮立忘(一作忠不顧/而立忘兮)交不同而行棄悲夫不狥已¶
而必仇兮諒非水火其可(一作/何)畏猥(一作/獨)吾行之不然¶
兮直愧心而懼義嘉山松之蒼蒼兮嵗苦寒而亦瘁(一/作)¶
(顇/)吾固樂其貞剛兮夫何尤乎小異欲静黙而絶聲兮¶
豈不悼厥初之所志抑此懐而不可兮終永夜以歔欷¶
(一作/嘘唏)¶
　　凡一作皆集本¶
<pb:KR4h0022_WYG_098-11a>¶
　　　問大鈞賦(并序/)　　　　　　劉禹錫¶
始余失臺郎為刺史又貶州司馬俟罪朗州三見閏月¶
人咸曰數之極理當遷焉因作謫九年賦以自廣是嵗¶
臘月詔追明年自闕下重領連山郡印綬人咸曰美惡¶
周必復第行無恤嵗杪其復乎居五年不得調嵗二月¶
有事於社前一日致齋孤居慮靜滯念數起伊人理之¶
不可以曉也將質諸神乎謹貢誠馳精敢問大鈞其夕¶
有遇寤而次第其辭以為賦¶
<pb:KR4h0022_WYG_098-11b>¶
圓方相函兮浩其無垠窅冥翕闢兮走三辰以騰振孰¶
主張是兮有工其神迎隨不見兮强名之曰大鈞敧以¶
臨下兮巍乎雄尊天為獨陽髙不可問工居其中與人¶
差近身執其權心平其運循名想像或(一作/斯)可以訊曰¶
嘻䝉之未生其猶泥耳落乎埏埴惟鈞所指忽然為人¶
為幸大矣工賦其形七情與俱嗇智不受畀之以愚坦¶
坦之衢萬人所趨䝉一布武化為畏途人或譽之百說¶
徒虚人或排之半言有餘物壯則老乃惟其常否終則¶
<pb:KR4h0022_WYG_098-12a>¶
傾亦不可長老先期而驟至兮否踰數而叵量雖一夫¶
不獲兮亦大化之攸病謹薦誠上問兮俛伏以聼是夕¶
寢熟夣逰乎無何有之鄉抗陛級乎重霄兮異人間之¶
景光中有威神巾金巾(見黄庭經/一作甲)而煒煌命之使前兮¶
其音琅琅曰吾大化之一工也居上臨下廉其不平汝¶
今有辭吾一以聽播形肖貎生類積億槖籥圈匡鎔鍊¶
消息我之司智初不爾嗇不守以愚覆為汝賊既賦汝¶
形輔之聰明盍求世師資適攸冝胡然抗心(一作/志)遐想¶
<pb:KR4h0022_WYG_098-12b>¶
前烈倚梯青冥舉足斯跌韜爾智斧無為自伐鑿竅太¶
繁天和乃洩利逕前誘多逄覆轍名腸内煎外火非熱¶
今哀汝窮將厚汝愚剔去剛健納之柔濡塞前竅之傷¶
夷(一作/疾)兮招太和而與居貰以待人兮急以自拘道存¶
壼奥無示四隅軌(一作/骩)物之勢不作兮見傷之機自無¶
汝不善用吾焉嗇乎且夫貞而騰氣者膴膴健而垂精¶
者昊昊我居其中猶輪是蹈以不息為體以日新為道¶
倮鱗蜚走灌莾苞皁乃牙乃甲乃殈乃剖陽榮隂悴生¶
<pb:KR4h0022_WYG_098-13a>¶
濡死槁(一作/薨)各乘氣化不以意造賦大運兮無有淑惡¶
彼多方兮自生醜好爾奚不徳余以驟壯姑尤我以速¶
老耶觀汝自為又或不然赤子哇哇忽其能言亦既名¶
物㡬時蹁躚春耕其丘投種之日釋耒而嘆何時實栗¶
望所未至謂余舒舒欲其乆留謂我瞥如我一子二誰¶
之曲與彼蒹葭之蒼蒼兮霜霰苦而中堅松竹之皸皴¶
索籜兮不若榯筍之可憐納材葦而搆明堂兮固容消¶
而力完揚且之晳兮不可以常然當錫爾以老成蒼眉¶
<pb:KR4h0022_WYG_098-13b>¶
皓髯山立時行去敵氣與矜色兮噤危言以端誠俾人¶
望之侮黷不生爾之所得孰與壯多不善處老問余而¶
何受教而廽蘧蘧形開嚮之威神孰為來哉乃遽衣促¶
盥端慮滌想委佩低簪持簿叩顙而言曰楚臣天問不¶
訓今臣過幸一獻三售始厚以愚終期以壽忘上問之¶
罪濯已然之咎心増故術腹飽新授馳神清𤣥拜手稽¶
首¶
　文苑英華巻九十八¶
