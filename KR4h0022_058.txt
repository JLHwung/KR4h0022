# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:40.235167
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五十八
<pb:KR4h0022_WYG_058-1a>¶
欽定四庫全書¶
　文苑英華卷五十八　　　宋　李昉等　編¶
　行幸一¶
　　三月三日華林園馬射賦一首¶
　　臨層臺賦一首　　　　駕幸溫泉宫賦一首¶
　　駕幸華清宫賦一首　　駕幸九成宫賦一首¶
　　駕幸天安宫賦一首　　駕幸芙蓉園賦一首¶
　　　三月三日華林園馬射賦(并序/)庾　信¶
<pb:KR4h0022_WYG_058-1b>¶
臣聞堯以仲春之月刻玉而逰河舜以甲子之朝披圖¶
而廵洛夏后瑶臺之上或御二龍周王𤣥圃之前猶驂¶
八駿我大周之創業也南正司天北正司地平九黎之¶
亂定三危之罪雲紀御官鳥司從職皇王有秉歴之符¶
𤣥珪有成功之瑞豈直天地合徳日月光華而已哉皇¶
帝以上聖之姿膺下武之運通乾象之靈啓神明之徳¶
夷典秩宗見之三禮䕫為樂正聞之九成克已備於禮¶
容威風揔於戎政加以卑躬菲食皁帳綈衣百姓為心¶
<pb:KR4h0022_WYG_058-2a>¶
四海為念西郊不雨即動皇情東作未登彌廻天眷兵¶
革無㑹非有待於丹烏宫觀不移故無勞於白鷰銀瓮¶
金舡山車澤馬豈止竹葦(一作/革)兩草共垂甘露青赤三¶
氣同為景星雕題鑿齒識海水而来王烏弋黄皮騐東¶
風而受吏于時𤣥鳥司厯蒼龍御行羔獻氷開桐葉(疑/作)¶
(華/)萍生(一作/合)皇帝幸於華林之園玉衡正而泰階平閶¶
闔開而勾陳轉千乘雷動萬騎雲屯落花與芝蓋同飛¶
楊栁共春旗一色乃命羣臣陳大射之禮雖行祓禊之¶
<pb:KR4h0022_WYG_058-2b>¶
飲即用春蒐之儀止立行宫裁舒帳殿階無玉壁(一作/甃)¶
既異河間之碑户不金鋪殊非許昌之賦洞庭既張承¶
雲乃奏騶虞九節貍首七章正飾五彩之雲壺寕百福¶
之酒唐弓九合冬幹春膠夏箭三成青莖赤羽於是選¶
朱汗之馬校黄金之埒紅陽飛鵲紫鷰晨風唐成公之¶
驌驦海西侯之千里莫不飲羽銜竿吟猿落雁鐘鼓震¶
地埃塵漲天酒以罍行餚由鼎進彩則錦市俱移錢則¶
銅山合徙太史聽鼓而論功司馬張旃而賞獲上則雲¶
<pb:KR4h0022_WYG_058-3a>¶
布雨施下則山藏海納實天下之至樂景福之歡欣者¶
也既而若木將低金波欲上天顧惟穆賔歌惟醉雖復暫¶
離北闕聊宴西城即同酆水之朝更是岐山之㑹小臣¶
不舉奉詔為文以管窺天以蠡酌海盛徳形容豈陳梗¶
槩¶
嵗次昭陽月在大梁其日上已其時少陽春史司職青¶
祗效祥徵萬騎於平樂開千門於建章属車灑酒&KR0232;道¶
焚香皇帝翊四圍於帝(一作/西)閑(翊四校/於僊園)迴六龍於天苑¶
<pb:KR4h0022_WYG_058-3b>¶
對宣曲之平林望甘泉之長坂華蓋平飛風烏細轉路¶
直城遥林長騎逺帷宫宿設帳殿開筵傍臨細栁斜界¶
宜年開鶴列之陣靡魚鬚之旃行漏抱刻前旌載鳶河¶
湄(一作/涯)薙草渭口澆泉堋雲五色的暈重圓陽管既調¶
春絃實撫揔章恊律成均樹羽翔鳳為林靈芝為圃草¶
銜長帶桐垂細乳鳥囀歌来花濃雪聚玉律調鐘金錞¶
節鼓於是咀銜拉鐡逐日追風并試長楸之埓俱下蘭¶
池之宫鳴鞭則汗赭入勒則塵紅既觀賢於大射乃頒¶
<pb:KR4h0022_WYG_058-4a>¶
政於司弓變三驅而𦘕鹿登百尺而懸熊繁弱振地鐵¶
驪蹋空禮正六耦詩歌九節七札俱穿五豝同穴弓如¶
明月對堋馬似浮雲向埓鴈失羣而行斷猿求林而路¶
絶控玉勒而摇星跨金鞍而動月乃有六郡良家(二字/一作)¶
(䧺/才)五陵豪(一作/髙)選新迴馬邑之兵始罷龍城之戰將軍¶
戎服来叅武讌尚帶(一作/帶尚)流星猶乗(一作/乗猶)奔電始聼鼔¶
而唱籌即移竿而標箭馬噴沾衣塵驚灑面石偃水而¶
澆園花乗風而繞殿熊耳刻杯飛雲畫罍水衡之錢山¶
<pb:KR4h0022_WYG_058-4b>¶
積織室之錦霞開司筵賞至酒正杯来至樂則賢乎秋¶
水歡笑則勝上春臺既而日下澤宫筵䦨相圃悵徙蹕¶
之留歡眷廻鑾之餘舞(一作/武)欲使石梁銜箭銅山飲羽¶
横弧於楚水之蛟飛鏃於吴亭之虎况復恭已無為南¶
風在斯非有心於蜓翼豈留情於㦸枝唯觀揖譲之禮¶
蓋取威䧺之儀¶
　　　臨層臺賦　　　　　　　　唐太宗¶
惟萬幾之暇景屏千慮於巖廊𤣥英移其暮節白日黯¶
<pb:KR4h0022_WYG_058-5a>¶
其斜光欝金堦兮起霧碧玉宇兮流霜延複道於阿閤¶
啓重門於建章爾乃崇基廻(一作/回)搆危簷間出暑終冬¶
臺寒濃夏室望彫軒之拱漢觀鏤檻之擎日柱引桂而¶
圓虚芬舒蓮而倒實霞觀近兮紅逼烟樓遥兮翠宻念¶
作者兮為勞愧居之而有逸於是慨然自思情懐不怡¶
雖移新之建址實從故而裁基鍳前王之御世亦因機¶
而化之换卑宫於穴處改巢樹於茅茨何燥濕之殊致¶
乃澆淳之换時有前前之累改無後後之相師只若阿¶
<pb:KR4h0022_WYG_058-5b>¶
房&KR0004;制窮八荒之巧藝甘泉始成極三秦之壮麗工靡¶
日而不勞役無時而暫憇加以長城亘地絶脉遐荒疊¶
鄣峙漢層簷映廊反是中華之弊翻資北狄之强烽&KR0379;¶
烟而已備河欲凍而先防玉帛殫於帑藏黎庶殞於風¶
霜噴胡塵於渭水騰朔馬於漁陽罄有限之賦歛給無¶
厭之&KR0600;狼既陵轢於千古乃䖍思於百王屬虚躬之纂¶
武登皇圗而御宇𢎞三䇿於廟堂變千機於狂虜頓王¶
綱於沙漠製雲羅於海浦移種落殄凶渠卷毳帳掃穹¶
<pb:KR4h0022_WYG_058-6a>¶
廬門無關於地軸户不納於天樞肆黎元於耕鑿一文¶
軌於車書循今蹤兮覧前跡俯層城兮臨太液鑑髙深¶
之外固蕩心神而内益有土木之二勞非干戈之兩役¶
雖復重基數仞異細栁之&KR0004;營疊岸盈丈開上林而翫¶
兵彼露臺之一儉乃延徳於蒼生此崇基之漸泰方起¶
謗於黎甿利懐小而忘大害弃重而思輕是猶蜀侯之¶
貪金䘮其國於岷峨智伯之縱辯迷自灌於洪波鍳損¶
益而為寡殊禍福而成多故庸愚之尚志豈賢逹之殊¶
<pb:KR4h0022_WYG_058-6b>¶
智至若膏雨雲飛八紘廣被信觸類而流澤非有求於¶
報施故為施(二字一作/故知施)而不自務(疑作/矜)者亦成功之大¶
義愛(疑作/受)而不知感者乃悖徳之深累澄遣心意坐怡¶
情抱一徳是珍萬物非寳不避辱於真惡豈求榮於偽¶
好既同徳而同心共流芳於王(一作/至)道¶
　　　駕幸温泉宫賦(以天下安樂明/主宴逰為韻)林　琨¶
寒郊已暮兮景氣澄鮮遥林罷色兮古岫蒼然我皇將¶
出豫滌思觀風獵賢於是旭月霽野慶雲靄天指鳳城¶
<pb:KR4h0022_WYG_058-7a>¶
之香陌得驪阜之甘泉乃垂(疑作/乘)琱玉之輿駕飛黄之¶
馬羅霜仗於㶚亭之上駐清蹕於泰山之下賦汾水於¶
秋風詠在鎬於周雅若其嚴氣盛隂雲寒氷生巨壑雪¶
滿層巒河海方閉温泉正湍豈獨鍳天心於曲渚藻聖¶
慮於清瀾洞上善之為信秉至柔之自安伊昔竹殿始¶
秋梧宫未落空望幸之杳眇怨嬉逰之寂寞芸從馥於¶
玉階月虚容於金閤接逺樹於新豐韻曉鐘於長樂皇¶
歡是并品物咸亨逶迤清泚皎潔澄明奏鈞天而寒谷¶
<pb:KR4h0022_WYG_058-7b>¶
變律陳羽衞而隂飇换晴故能蠲憂除患利用永貞于¶
時澤洽羣臣恩遍區宇野豐(一作/農)擊壌則有頌於康哉¶
帝之何力空&KR0435;歌于聖主因返斾迴鑾逍遥近甸度祥¶
光之蕭索鬱佳氣之葱蒨鈎陳不改下輦成宴誡軹道¶
而興嗟想磻溪而流盼然後省娱逰之樂念淳朴之儔¶
開靈液之廣潤與萬姓而同休施兎罝於中谷賁束帛¶
於巖幽獨有執㦸三道栖遲一丘空想臣朔之列常陪¶
漢武之逰¶
<pb:KR4h0022_WYG_058-8a>¶
　　　駕幸華清宫賦(以温泉毖湧盪/邪難老為韵)韓　休¶
惟我皇御宇兮法象乾坤天歩順動兮行幸斯存雨師¶
灑路兮九門洞啓千旗火生兮萬乗雷奔紫雲霏㣲随¶
六龍而欲散還聚白日照耀候一人兮當寒却温蓋上¶
豫逰以叶運豈伊沐浴而足論若乃北騎殿後鈎陳啟¶
前辭紫殿而魚不在藻出青門而龍乃見田霜㦸森森¶
以星布玉輅迢迢而天旋聲明動野文物藻川月落鳳¶
城已渉於𤣥㶚日生暘谷俄届於甘泉於是登三休兮¶
<pb:KR4h0022_WYG_058-8b>¶
憇神轡朝百辟兮禮容備玉堂慿艮面鶉野以髙明石¶
溜象䝉遶龍宫之清毖處無為兮既端拱時或濯兮湯¶
泉湧聖躬清兮聖徳廣四目明兮四聦朗與元氣之氛¶
氲如晴空之滌盪觀夫巍峩宫闕隠映烟霞上(一作/盤)薄¶
鳥道經廻日車路(一作/横)臨八水(一作/永)砌比萬家樓觀排¶
空時既知於降聖忠良在位諒勿疑於去邪儒有鵬無¶
翼風有摶毎俟命以居易尚媿身於才難觀國光以舉¶
踵歴華清而展歡不&KR0435;歌以忭舞夫何足以自安乃為¶
<pb:KR4h0022_WYG_058-9a>¶
歌曰素秋歸兮𤣥冬早王是時兮出西鎬幸華清兮順¶
天道瓊樓架虚兮靈仙保長生殿前兮樹難老甘液流¶
兮聖躬可澡俾吾皇兮億千夀考¶
　　　駕幸九成宫賦(以順時出豫觀/風展義為韵)李子卿¶
皇帝握靈符之三(一作/千)載也天地穆清星日輝潤野訪¶
遺逸朝登傑雋化則垂拱而成令則不言而信時廵之¶
儀展秋獮之禮順思訪俗而觀人若乗乾而出震右輔¶
伊邇離宫在兹前瞻鳴鳳之岫傍指神雞之祠渭水煙¶
<pb:KR4h0022_WYG_058-9b>¶
波接苑中之洲渚岐山雲物落禁裏之軒墀誡(疑作/俄)而¶
迴鑾輅載羽旗為宴鎬之樂動横汾之詞况不勞於百¶
姓而有務於三時者哉由是叶清秋練吉日乗石洗皇¶
輿出七騶按隊千乗扈蹕戈矛林森士馬櫛比始地嶪¶
而天旋終電馳而飆疾翻然而八駿騫騰霍濩而六龍¶
奔逸雷公轉轂風伯按馭朱旗列而秋野生春金甲照¶
而暮川增曙陋漢帝之逰衍哂秦皇之逸豫祥煙不散¶
近飛搶壘之間瑞草常開併拂車宫之處廣陌鳴鑾異¶
<pb:KR4h0022_WYG_058-10a>¶
彼逰盤訪百年之疾苦知五稼之艱難成王之蒐由是¶
問古公之政有以觀翠華来兮野老喜屬車至兮國人¶
歡詎比夫隴塞回中妄開行幸之路泰郊畤上虚立禮¶
神之壇穆然深宫駐蹕其中樓枕嶺而倒影殿當川而¶
抱(一作/施)虹閟䆳而寒暑隔岧嶤而雲霧通前視八水傍¶
臨九嵕所以明四目逹四聦凝睿想播𤣥風比逰心於¶
汗漫侔得道於崆峒亦既下輦於是(一作/焉)端冕補闕政¶
修墜典大風之歌作湛露之恩展於是振旅建旄廻鑾¶
<pb:KR4h0022_WYG_058-10b>¶
返轡百蠻懼威武萬姓知教義若臣者巖穴久服丘園¶
来賁未有燭於皇明竊以覩於人瑞敢獻揚䧺之賦庶¶
獲有司之議¶
　　　駕幸天安宫賦　　　　　　吕令問¶
卓哉有唐之開元也拉五帝而軼三皇洒雲雨之霶澤¶
炯日月之重光恵及豚魚則鳥獸咸若化被草木則行¶
葦不傷爾其尚節儉反貞淳照之如日育之如春猶以¶
為震出而亨則随方而東狩豫順以動則因時而西廵¶
<pb:KR4h0022_WYG_058-11a>¶
非以肆志放欲盖乃觀風勞人於是乎天子乃命羣寮¶
考吉日升玉輦馳清蹕霍濩沸渭鏗訇洋溢龍輿馳(一/作)¶
(駭/)地杳空山而自鳴紅旗照天轉洛橋而半出若乃宸¶
襟逺覧睿賞遐宣則野泛佳氣樹生彩烟過澠池而懐¶
古入傅巖而想賢覧唐墟之遺跡嘉舜風之慨然白雲¶
&KR0004;飛澡秋思於汾水黄河一變濯聖慮於秦川是以問¶
年徳(一作/髙年)恤惸獨望秩山浸肆覲羣牧屬車所止罔不¶
清肅乃有邑老田父進而歌曰嵗既稔而時清我后来¶
<pb:KR4h0022_WYG_058-11b>¶
兮應天行東都士庶扶輪送西土諸侯掃地迎君之徳¶
兮徳無有路旁勞賚皆牛酒乗輿一至長安城千秋萬¶
嵗南山夀¶
　　　駕幸芙蓉園賦　　　　　　失　名¶
紫禁彤庭兮二月春戯蝶流鶯兮百處新借問此来逰¶
幸所是日芳菲最惹人乗桂苑之春晩值芳林之雨霽¶
徵聲都尉之門召舞平陽之第的皪綵仗逶迤羅袂兩¶
兩相看歩摇簪一一共鬪承雲髻鳴鑾漸出轉佩相從¶
<pb:KR4h0022_WYG_058-12a>¶
仙宫萬户層城九重綵扇似月從騎如龍奏清笳於楊¶
栁下天蓋於芙蓉㶚川宛轉秦郊綺錯北極儀鳳之樓¶
南隣隠豹之崿入紅園而移歩輦俯緑池而卷行幕鳴¶
管則嬌鳥不飛拂簟則輕花自落留連帳殿彌望帷宫¶
水摇摇而岸花紫煙㣲㣲而野樹紅鳴文鷁於波靣奏¶
嬌鶯于掌中千鍾獻堯之酒五絃歌舜之風日落前溪¶
雲垂後殿陌上氣合花間露泫徐飛睿藻再融神盼羣¶
公既奏栢梁文萬乗方廽瑶池醼¶
<pb:KR4h0022_WYG_058-12b>¶
　¶
　¶
　¶
　¶
　¶
　¶
　¶
　文苑英華卷五十八¶
