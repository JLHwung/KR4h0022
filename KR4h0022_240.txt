# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.308623
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百四十
<pb:KR4h0022_WYG_240-1a>¶
欽定四庫全書¶
　文苑英華巻二百四十　　宋　李昉等　編¶
　酬和一¶
　　吳均十首　　　　　周興嗣三首¶
　　沈約二首　　　　　任昉一首¶
　　王僧孺一首　　　　庾肩吾一首¶
　　蕭子雲一首　　　　裴子野一首¶
　　劉孝綽三首　　　　王筠二首¶
<pb:KR4h0022_WYG_240-1b>¶
　　袁朗一首　　　　　吕讓一首¶
　　庾信二首　　　　　李那一首¶
　　王胄二首　　　　　周若冰一首¶
　　孫萬夀三首　　　　庾抱一首¶
　　　酬聞人侍郎别三首　　　　吳　均¶
悵然心不樂萬里尚(類聚作向/集作何)悠悠凌朝(集作/湖日)憇枉渚¶
薄暮遵江洲君往青山上(類聚集本並作/居住青門上)我發灞陵頭¶
相思自有處明月清風樓(類聚作春風明月樓/集作風月在南樓)¶
<pb:KR4h0022_WYG_240-2a>¶
　　　二¶
整棹北川湄廻首望城邑林踈風至少山髙雲度急共¶
懐萬里心各作千行泣欲見終無縁思君空佇立¶
　　　三¶
舉首川之折離鴻四向飛子憐三湘薛(集本薛與薛同/莎也此字相類)¶
(當/考)我憶五陵薇但使同喜遁何必共輕肥思君美如玉¶
不覺淚沾衣¶
　　此首英華不載據集本添入¶
<pb:KR4h0022_WYG_240-2b>¶
　　　詶郭臨蒸(類聚/作丞)　　　　　　吳　均¶
聞君立名義我亦倦晨征馬在城上蹀劔自腰中鳴白¶
日遼川暗黄塵隴坻生(類聚/作驚)願君但銜酒新(類作/深)知有¶
素誠¶
　　　和蕭洗馬古意　　　　　　前　人¶
賤妾思不堪採桑渭城南帶減連枝繡髪亂鳯凰簮花¶
舞依長薄蛾(類聚/作鵝)飛愛緑潭無由報君德流涕向春蠶¶
　　　詶周叅軍　　　　　　　　前　人¶
<pb:KR4h0022_WYG_240-3a>¶
日暮憂人起倚户長(一作/匣悵)無懽水傳洞庭逺風送雁門¶
寒江南霜雪重相如衣服單沉雲隠喬(集作/髙)樹細雨滅¶
層巒且(集作/是)當對樽酒朱絃永夜彈¶
　　　答桞惲　　　　　　　　　前　人¶
清晨發隴西日暮飛狐谷秋月照層嶺寒風掃髙木霧¶
露夜侵衣闗山曉催軸君去欲何之參差間原陸一見¶
終無縁懐悲空滿目¶
　　　酬蕭新浦王洗馬三首　　　前　人¶
<pb:KR4h0022_WYG_240-3b>¶
始可結交者文酒滿金壺圍棊帝臺局繫馬秦王浦長¶
劔皆玉具短笛悉銀塗送歸日愁滿留客袂紛吾今成¶
栢山上秋風星散烏¶
　　　二¶
思君出江湄慷慨臨長薄獨對東方酒誰舉指南酌崇¶
蘭白帶飛青鵁紫纓絡一年流淚同萬里相思各胡為¶
舍旃去故人在宛洛¶
　　　三¶
<pb:KR4h0022_WYG_240-4a>¶
僕本二陵徒英豪(一作/俊)多久要角觝良家兒期門惡年¶
少身紆丈二組手擎尺一詔問子行何去髙帆艤江干¶
今夜杯酒别明朝江水邊莓莓㸔細雨漠漠視濃煙颯¶
灑八銅箭低昻五㑹船欲知故人者江南共採蓮悒然¶
心不樂跨馬出城壕觀濤㸔白鷺望草見青袍青袍行¶
中把蔽草覆平野公子不垂堂紛紛吾(一作紛/吾故)交者肘¶
懸辟邪印屋曜鴛鴦瓦翩翩流水車蕭蕭曳練馬是時¶
君别我青莎沒馬蹄連連文蠶蠒鷖鷖伺朝鷄今日予¶
<pb:KR4h0022_WYG_240-4b>¶
懐友積雪滿東西¶
　　　答吳均三首　　　　　　　周興嗣¶
明燈照暗室邊韶對趙壹但酌中山酒唯甘江浦橘風¶
動雲入箕雨至月離畢王丹贈不拜(後漢王丹贈陳遵/以不拜出東觀記)¶
是我相知日¶
　　　二¶
驚鳬起北海儀鳯飛上林騫低不同翼歡楚亦殊音曀¶
曀夕雲起落落曉星沉李陵報蘇武但令知我心¶
<pb:KR4h0022_WYG_240-5a>¶
　　　三¶
昔别襄城村同㑹長安市誰學萊蕪甑本得王喬履堦¶
前養素鶴池中飴赤鯉一徃玉壺上兼復見蕭史¶
　　　酬孔通直逷懐蓬居　　　　沈　約¶
閶闔既洞啟龍樓亦髙闢兩宫集鸞步二闈(類聚/作闥)引通¶
籍伊爾亊清途紛吾供(一作/驚)賤役¶
　　　酬謝宣城朓　　　　　　　前　人¶
王喬飛鳬舄東方金馬門從宦非宦侣避世非避諠揆¶
<pb:KR4h0022_WYG_240-5b>¶
余發皇鑒短翮屢飛飜晨趨朝建禮晩沐卧郊園賔至¶
下塵榻憂來命緑尊昔賢侔時雨今守馥蘭蓀神交疲¶
夢寐路逺隔思存¶
　　　答劉孝綽　　　　　　　　任　昉¶
閱水既成瀾蔵舟遂移壑彼美洛陽子投我懐秋作久¶
敬類誠言吹嘘似嘲謔兼稱夏雲盡復陳秋樹索詎慰¶
耋嗟人徒深老夫託¶
　　　秋日愁居答孔主簿　　　　王僧孺(見類/聚)¶
<pb:KR4h0022_WYG_240-6a>¶
首夏雲物善晝暑旦猶清日華隨水汎樹影逐風輕依¶
簾野馬合當户昔邪生物我一無際人鳥不相驚儻過¶
北山北聊訪法髙(一作/喬)卿(法真字髙卿見/後漢逸民傳)¶
　　　和衛尉新喻侯巡城口號　　庾肩吾¶
維城寄右戚巡警屬勤王南瞻通㶚岸北眺指横芒入¶
漢飛延閣臨雲上建章步逐天津逺城隨秋夜長露槐¶
落金氣風寮上新凉¶
　　　東郊望春詶王建安雋晩逰　蕭子雲(見類/聚)¶
<pb:KR4h0022_WYG_240-6b>¶
金塘緑泉滿上園梨蘂落蛺蝶戀殘花黄鶯對餘蕚芳¶
菲滿郊甸蕙氣生蘭薄子家冠蓋里我館幽棲郭緑桞¶
䕃長溪便橋限清洛相去能㡬許一水終踈索¶
　　　答張真威(一作/成)臯　　　　　裴子野¶
匈奴時未服(一作/滅)連年被甲兵明君思將帥方聽皷鼙¶
聲吾生委逸翮撫劔起徂征非將(一作/徒)慕辛李聊欲逞¶
良平出車既方軌絶漠且横行豈伊長纓繫行見黄河¶
清雖令懦夫勇念别猶有情感子盈篇贈握翫以為榮¶
<pb:KR4h0022_WYG_240-7a>¶
跂予振凱歌(一作/旋凱)含毫備勒成(一作/銘)¶
　　　詶陸長史倕　　　　　　　劉孝綽¶
王粲始一别猶且(集作/自)歎風雲况余屢之逺與子亟離¶
群如何持此念復為今日分分悲宛如昨弦望殊揮霍¶
行舟雖不見行程猶可度度君路應逺期寄新詩返相¶
望且相思勞朝復勞晩(集作相望接風/煙相思勞嵗晩)薄暮閽人進果¶
得承芳信(集作/訊)殷勤覽妙書留連披雅韻洌洲財(集作/才)¶
賦總慈山行(集作/非)旅鎮已切臨睨情遽動思歸引歸歟¶
<pb:KR4h0022_WYG_240-7b>¶
不可即前途方未極覽諷欲諼誚研尋還慨息來喻朂¶
雕金比質非所任虚薄無時(集作/舉無)用徘徊守故林屏居¶
青門外結宇覇城隂竹庭已南映池牖復東(集作/西)臨喬¶
枝貫簷上垂條拂户隂條開風暫入葉合影還沉帷屏¶
溽早露階霤擾昏禽衡門謝車馬賔席簡衣簮雖愧陽¶
春曲寧無流水琴蕭條聊(集作/寡)屬和寂寞少知音平生¶
竟何託懐抱共君深一朝四美廢方見百憂侵曰余濫¶
官守因之泝廬九水接淺源隂山帶荆門(集作/臺)右從容¶
<pb:KR4h0022_WYG_240-8a>¶
少職事疲病踈僚友命駕獨尋幽淹留宿廬阜廬阜擅¶
髙名岧岧(集作/迢)陵太清舒雲類紫府標霞同赤城北山¶
輪難進東封馬易驚未若兹山險車騎息逢迎石横路¶
似絶徑側樹如傾䝉籠乍一啟磥硊無暫平倚巖忽廻¶
望援蘿遂上征乍觀秦帝石復憇周王城交峯隠玉流¶
對澗距金楹風傳鳯臺琯雲度洛濵笙紫書時不至丹¶
爐且未成無因追羽翮及爾宴蓬瀛蓬瀛不可託悵然¶
反城郭日斜歸路逺偶憇庵園閣雖異商人勞聊比化¶
<pb:KR4h0022_WYG_240-8b>¶
城樂影塔圖花樹經臺總香藥月殿曜朱幡風輪和寳¶
鐸園楥即重嶺階基仍巨壑朝湲響甍棟夜水聲帷薄¶
餘景騖登臨方宵盡談謔談謔有名僧惠義似傳燈逺¶
師教逾闡生公道復𢎞乘非汲引法善㤀招報能積迷¶
頓已悟為懽得未曽為懽誠已徃坐卧猶懐想况復心¶
所親兹地多諧賞惜哉無輕軸更泛輪(集作/淪)湖上可思¶
不可見離念空盈蕩賈生傅南國平子相東阿優逰匡¶
贊罷縱横辭賦多方才幸同貫無令絶詠歌幽谷雖云¶
<pb:KR4h0022_WYG_240-9a>¶
阻煩君計吏過¶
　　　答何記室遜　　　　　　　劉孝綽¶
逰子倦飄蓬瞻途杳未窮晨征凌迸水暮宿犯頽風出¶
洲分去鷰向浦逐歸鴻蘭芽隠陳葉荻苖抽故叢忽憶¶
園間桞猶傷江際楓吾生棄武騎髙視獨餘雄既殫孝¶
王産兼傾卓氏僮罷籍睢陽囿陪謁建章宫紛余似鑿¶
枘方圓殊未工黒貂久自敝黄金屢已空去辭追楚穆¶
還耕偶漢馮巧拙良為異出處嗟莫同若厭蘭臺右見¶
<pb:KR4h0022_WYG_240-9b>¶
訪㶚陵東¶
　　　答張左西　　　　　　　　前　人¶
相思如三月相望非兩宫持此連枝樹暫作背飛鴻若¶
人惠思我摛藻蔚雕蟲仙掌方晞露靈烏正轉風力假¶
排重翮相與北山叢¶
　　　和衛尉新喻侯巡城口號　　王　筠¶
閶闔曖已昏鈎陳杳將暮棲烏城上返晩雀林中度屯¶
衛時巡警凝威肆安步閣道趨文昌禁兵連武庫銅烏¶
<pb:KR4h0022_WYG_240-10a>¶
迎早風金掌承朝露罘罳分曉色睥睨生秋霧維城任¶
寄隆空想靈均賦伊余方病免丘園保恬素¶
　　　酬張淮南别　　　　　　　前　人¶
故人杯酒别天清明月亮露下寒葭中風起秋江上衣¶
染潺湲淚棹泛參差浪匕首直千金七寳雕華裝生離¶
何用表頼此持相餉¶
　　　和洗掾登城南坂望京邑　　袁　朗¶
二華連陌塞九隴綂金方奥區稱富貴重險擅雄强龍¶
<pb:KR4h0022_WYG_240-10b>¶
飛㶚水上鳯集岐山陽神臯多瑞跡列代有興王我后¶
膺靈命爰求宅兹土宸居法太㣲建國資天府𤣥風融¶
黎庶德澤浸區宇醒醉各相扶謳歌從聖主南登少陵¶
岸還望帝城中帝城何欝欝佳氣廼葱葱金鳯凌綺觀¶
璇題敞蘭宫複道東西合交衢南北通萬國朝前殿群¶
公議宣室鳴珮含早風華蟬曜朝日栢梁宴初罷千鍾¶
歡未畢端拱肅巖廊思賢聽琴瑟逶迤萬雉列隠軫千¶
閭布飛甍夾御溝曲臺臨上路處處歌鍾鳴喧闐車馬¶
<pb:KR4h0022_WYG_240-11a>¶
度日落長楸間含情兩相顧是月冬之季隂寒晝不開¶
驚風四靣集飛雪千里廻狐白登廊廟牛衣出(一作/弃)草¶
萊詎知韓長孺無復重燃灰¶
　　　和入京　　　　　　　　　吕　讓¶
俘囚經萬里憔悴度三春髮改河陽鬂衣餘京洛塵鍾¶
儀悲去楚隨㑹泣留秦既謝平吳利終成失路人¶
　　　奉報寄洛州　　　　　　　庾　信¶
舟師㑹孟津甲子陳東隣雷轅驚戰皷劔室動金神幕¶
<pb:KR4h0022_WYG_240-11b>¶
府風雲氣軍門闗塞人長旍析鳥羽合甲抱犀鱗星芒¶
一丈焰月暈七重輪黎陽水稍緑官渡桞應春無庸奉¶
天睠驅傳牧南秦繁詞勞簡牘雜俗弊風塵上洛逢都¶
尉商山見逸民留滯終南下唯當一史臣¶
　　　和劉儀同　　　　　　　　前　人¶
止戈興禮樂脩文盛典謨壁開金石篆河浮雲霧圖芸¶
香上延閤碑石向鴻都誦書徴博士明經拜大夫壁池¶
寒水落學市舊槐枯髙談變白馬雄辯塞飛狐月落將¶
<pb:KR4h0022_WYG_240-12a>¶
軍樹風驚御史烏子雲猶汗簡温舒正削蒲連雲雖有¶
閣終欲想江湖¶
　　　和奉重適陽闗　　　　　　李　那¶
銜悲向玉闗垂泪上瑤臺舞閣懸新網歌梁積故埃紫¶
庭生緑草丹墀染碧苔金扉晝常掩朱簾夜暗開方池¶
含水思芳樹結風哀行雨歸將絶朝雲去不廻獨有西¶
陵上松聲薄暮來¶
　　　答賀屬　　　　　　　　　王　胄¶
<pb:KR4h0022_WYG_240-12b>¶
外黄初邸客蜀郡晩琴聲本欲從張耳何曾說馬卿定¶
知逰道日非是弟如行髙文擬雜珮善謔間瑶瓊前書¶
言家室末叙挂簮纓問仁寧伐國揚波豈亂清聞有陽¶
臺客(一作/客曲)常留入愛(一作/梦)情無為嗟獨割空引助庖名¶
　　　詶陸常侍　　　　　　　　前　人¶
相知四十年别離萬餘里君留五湖曲予去三河涘寒¶
松君後凋溺灰余僅死何言西北雲復覿東南美深交¶
不㤀故飛觴敦宴喜贈藻發中情竒音邁流徴追惟中¶
<pb:KR4h0022_WYG_240-13a>¶
嵗日於斯同憇止思之宛如昨倐焉逾二紀疇昔多朋¶
好一旦埋蒿里無人莫已知有慟傷知已抱臂還相泣¶
巋然吾與子霑襟行自念哀哉亦已矣吾歸在漆園著¶
書試詞理勞息乃殊致存亡寧異軌大路不能遵咄哉¶
情何鄙¶
　　　答江學士協　　　　　　　周若冰¶
弱齡愛邱壑與子亟㤀歸開襟對泉石携手翫芳菲忽¶
逢朝市變斯樂眇難追氣意酒中改容顔鏡裏衰祁寒¶
<pb:KR4h0022_WYG_240-13b>¶
傷暮節落景促餘暉野曠蓬常轉林遥鳥倦飛故友輕¶
金玉萬里嗣音徽鄉闗不可望客淚徒霑衣¶
　　　和孔侍郎觀太常奏新樂(已上見二/百十二巻)¶
　　　　　　　　　　　　　　　孫萬夀¶
　　　答楊世子　　　　　　　　前　人¶
太華五千仭長河九萬里山川藴玉石人物多君子丞¶
相朝所宗太尉國之紀若人惟傑出濟世承餘祉趍庭¶
遵教義博物兼文史寄聲振宛洛雅論窮名理伊余苦¶
<pb:KR4h0022_WYG_240-14a>¶
疲病寂寞罕賔逰不言驅駟馬於焉訪一丘縞紵始云¶
贈膠漆乃相投伏枕空長想驂蹇遂無由忽此承來翰¶
華藻殊輝煥雖則濫吹嘘可以蠲憂歎懐袖終不滅掌¶
握方留翫和風初應律山鶯已復新芳菲徒自好節物¶
不闗人勞歌雖有曲無以報陽春¶
　　　和周記室逰舊京　　　　　前　人¶
大夫愍周廟王子泣殷墟自然心斷絶何闗繫慘舒僕¶
本漳濵士舊國亦淪胥紫陌風塵起青毡冠盖踈臺留¶
<pb:KR4h0022_WYG_240-14b>¶
子建賦宫落仲將書譙周自題柱商容誰表閭聞君懐¶
古曲同病亦漣如方知周處嘆前后信非虛¶
　　　和樂記室憶江水　　　　　庾　抱¶
遥想觀濤處猶憶採蓮歌無因闗塞葉共下洞庭波¶
　¶
　¶
　¶
　文苑英華巻二百四十¶
