# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.399273
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百四
<pb:KR4h0022_WYG_204-1a>¶
欽定四庫全書¶
　文苑英華巻二百四　　　宋　李昉等　編¶
　樂府十三¶
　　長門怨二十首　　　　長信宫五首¶
　　西宫秋(一作/愁)怨二首　　昭君怨三十五首¶
　　班婕妤怨九首　　　　銅雀臺七首¶
　　銅雀妓九首　　　　　湘妃怨二首¶
　　　長門怨　　　　　　　　　喬　備¶
<pb:KR4h0022_WYG_204-1b>¶
秋入長門殿木落洞房虚妾思宵徒静君恩日更疎墜¶
露清金閣流螢㸃玉除還將閨裏恨遙問馬相如¶
　　　同前　　　　　　　　　　沈佺期¶
月皎風泠泠長門次掖庭玉階聞墜葉羅幌見飛螢清¶
露凝珠綴流塵下翠屏妾心君未察愁嘆劇繁星¶
　　　同前　　　　　　　　　　崔　顥¶
君王寵初歇棄妾長門宫紫殿青苔滿髙樓明月空夜¶
愁生枕席春意罷簾櫳泣盡無人問容華落鏡中¶
<pb:KR4h0022_WYG_204-2a>¶
　　　同前　　　　　　　　　　劉長卿¶
何事長門閉珠簾只自垂月移深殿早春向後宫遲蕙¶
草生閒地梨花發舊枝芳菲似恩幸看著(一作/却)被風吹¶
　　　同前　　　　　　　　　　岑　參¶
君王嫌妾妬閒妾在長門舞袖垂新寵愁眉結舊恩緑¶
錢侵(一作/生)履跡紅粉濕啼痕羞被夭桃(一作/桃花)笑看春獨¶
不言¶
　　　同前　　　　　　　　　　賈　至¶
<pb:KR4h0022_WYG_204-2b>¶
獨坐思千里春庭曉景長鸎喧翡翠幙栁覆欝金堂舞¶
蝶縈愁緒繁花對靚粧深情託瑶瑟絃斷不成章¶
　　　同前　　　　　　　　　　盧　綸¶
空宫古廊殿寒月落斜暉卧聽未央曲滿箱歌舞衣¶
　　　同前　　　　　　　　　　釋皎然¶
春風日月閉長門摇動春心似夢䰟若遣花開只笑妾¶
不如桃李自(一作/正)無言¶
　　　同前　　　　　　　　　　戴叔倫¶
<pb:KR4h0022_WYG_204-3a>¶
自憶専房寵曽居第一流移恩向他處(一作向處去/又作向何去)暫¶
妬不容收夜静(一作/夕)管絃(一作/絃管)絶月明宫殿秋空將舊¶
時意長望鳯凰樓¶
　　　同前　　　　　　　　　　裴文泰(一作/交太)¶
自閉長門經㡬秋羅衣濕盡淚還流一種蛾眉明月夜¶
南宫歌吹(一作/管)北宫愁¶
　　　同前　　　　　　　　　　齊　澣¶
宫殿沉沉月欲分昭陽更漏不堪聞珊瑚枕上千行淚¶
<pb:KR4h0022_WYG_204-3b>¶
不是思君是恨君(一作半是思/君半恨君)¶
　　　同前　　　　　　　　　　劉　臯¶
營營孤思逼寂寂長門夜(一作/夕)妾妬亦知非(一作/君)君恩¶
那不借(一作/惜)携琴就玉堦調悲聲未諧將心寄(一作/記)明¶
月流影入君懐¶
　　　同前　　　　　　　　　　劉言史¶
獨坐爐邊結夜愁暫時恩去亦難收(一作/留)手持金筯垂¶
紅淚亂撥寒灰不舉頭¶
<pb:KR4h0022_WYG_204-4a>¶
　　　同前　　　　　　　　　　耿　緯¶
聞道昭陽宴嚬蛾落葉中清歌逐寒月遙夜入深宫¶
　　　同前　　　　　　　　　　楊　衡¶
絲聲繁兮管聲急珠簾不捲風吹入萬遍凝愁枕上聽¶
千廻候命花間立望望昭陽信不來廻眸獨掩紅巾泣¶
　　　同前　　　　　　　　　　劉　緩¶
雨滴梧桐秋夜長愁心和淚(一作/雨)到昭陽啼痕不學君¶
恩斷拭却千行更萬行¶
<pb:KR4h0022_WYG_204-4b>¶
　　　同前　　　　　　　　　　劉得仁¶
争得一人聞此怨長門深夜有妍姝早知雨露翻相誤¶
只挿荆釵嫁匹夫¶
　　　同前　　　　　　　　　　　張喬(一作/劉駕)¶
御泉長繞鳯凰樓自(一作/只)是恩波别處流閒蝶舞衣歸¶
未得夜來砧杵六宫秋¶
　　　同前二首　　　　　　　　王貞白¶
寂寞故宫春殘燈曉尚存從来非妾過(一作/妬)偶爾失君¶
<pb:KR4h0022_WYG_204-5a>¶
恩花落傷容鬂鶯啼驚夢魂翠華如可待應免老長門¶
　　　二¶
葉落長門静苔生永巷幽相思對明月獨坐向空樓鑾¶
駕迷終轉蛾眉老自愁昭陽歌舞伴此夕未知秋¶
　　右長門怨詩劉臯耿緯楊衡劉緩王貞白第二首¶
　　皆用昭陽字按昭陽乃趙飛燕事與陳后長門宫¶
　　不相闗此所未詳¶
　　　長信宫(一作婕/妤怨)　　　　　　崔國輔¶
<pb:KR4h0022_WYG_204-5b>¶
長信宫中草年年愁處生為(一作時/又作故)侵珠履跡不使玉¶
堦行¶
　　　同前(一作長/信怨)　　　　　　　王昌齡¶
金井梧桐秋葉黄珠簾不捲夜來霜薰籠(一作/金爐)玉枕無¶
顔色卧聽南官(一作/宫中)清漏長¶
　　　二¶
奉箒平明秋(一作/金)殿開且(一作/暫)將團扇共徘徊玉顔不¶
及寒鴉色猶帶昭陽日影來¶
<pb:KR4h0022_WYG_204-6a>¶
　　右三首此集元在長門怨中今以文粹及郭茂倩¶
　　樂府改作長信宫¶
　　　同前　　　　　　　　　　田　氏¶
團圓手中扇昔為君所持今日君棄捐復值秋風時悲¶
將入篋笥自嘆知何為¶
　　　同前　　　　　　　　　　劉方平¶
夢裏君王近宫中河漢髙秋風能再熱團扇不辤勞¶
　　　同前　　　　　　　　　　王昌齡¶
<pb:KR4h0022_WYG_204-6b>¶
芙蓉不及美人粧水殿風來珠翠香誰問(一作/分)含啼掩¶
秋扇空懸明月待君王¶
　　　二¶
西宮夜静百花香欲捲珠簾春恨長斜抱雲和深見月¶
朧朧樹色隠昭陽¶
　　　昭君怨　　　　　　　　梁簡文帝¶
玉艶光瑶質金鈿婉黛紅一去葡萄觀長别披香宫秋¶
檐照漢月愁帳入胡風妙工偏見詆無由情恨通¶
<pb:KR4h0022_WYG_204-7a>¶
　　　同前　　　　　　　　　　沈　約¶
朝發披香殿夕濟汾隂河於兹懐九折自此歛雙蛾霑¶
粧如(一作/凝)湛露繞臉(一作/臆)狀流波日見奔沙起稍覺轉¶
蓬多胡風犯肌骨非直傷綺羅銜涕試南望關山鬱嵯¶
峨始作傷春曲終成苦寒歌唯有三五夜明月蹔經過¶
　　　同前　　　　　　　　　　武陵王¶
塞外無春色邊城有夙霜誰堪覽明鏡持許照紅粧¶
　　　同前　　　　　　　　　　何　遜(一何/妥)¶
<pb:KR4h0022_WYG_204-7b>¶
昔聞别鶴弄已自軫離情今來昭君曲還悲秋草并¶
　　　同前　　　　　　梁王叔英妻劉氏¶
一生竟何定萬事良(一作/最)難保丹青失舊儀玉匣成秋¶
草想妾辭關淚至今猶未燥漢使汝南還殷勤為人道¶
　　　同前二首　　　　　梁范静妻沈氏¶
早信丹青巧重賂(一作/貨)洛陽(毛延夀長安/人作洛陽非)師千金畫(一/作)¶
(買/)蟬鬢百萬寫蛾眉¶
　　　二¶
<pb:KR4h0022_WYG_204-8a>¶
今朝猶漢地明旦入胡關髙堂歌吹少逰子夢中還(一/作)¶
(情寄南雲反/思逐北風還)¶
　　　同前　　　　　　　　　梁施榮泰¶
重羅下椒閣舉袖拂胡塵寂寞(一作/唧唧)撫心嘆蛾眉誤殺¶
人¶
　　　同前　　　　　　　　　　張正見¶
塞樹暗胡塵霜樓明漢月淚染上春衣憂變華年髮¶
　　　同前　　　　　　　　　　隂　鏗(一作/陳昭)¶
<pb:KR4h0022_WYG_204-8b>¶
跨鞍今永訣垂淚别親賔漢地随行盡胡關逐望新交¶
河擁寒霧(一作/露)隴日(一作/首)䦣沙塵唯有孤明月猶能送¶
逺(一作/逺送)人¶
　　　同前二首　　　　　　　　庾　信¶
拭啼辭戚里廻顧望昭陽鏡失菱花影釵除却月梁圍¶
腰無一尺垂淚有千行緑衫承馬汗紅袖拂秋霜别曲¶
真多恨哀絃須更張¶
　　　二¶
<pb:KR4h0022_WYG_204-9a>¶
斂眉光禄塞遙望夫人城片片紅粧落雙雙淚眼生氷¶
河牽馬度雪路抱鞍行朔風入骨冷夜月照心明方調¶
琴上曲變作胡笳聲¶
　　　同前　　　　　　　　　　陳後主¶
圖形漢宫裏遙聘單于庭狼山聚雲暗龍沙飛雪輕笳¶
吟度隴咽笛轉出關鳴啼粧塞(一作/寒)葉下初月愁眉生¶
(一作愁眉/初生月)只餘馬上曲猶作别時聲¶
　　　同前　　　　　　　　　　薛道衡¶
<pb:KR4h0022_WYG_204-9b>¶
我本良家子充選入椒庭不䝉女使進更失畫師情蛾¶
眉非本質蟬鬂改真形専由妾命薄(一作/蹇)誤使君恩輕¶
啼霑(一作/落)渭橋路嘆别長安城夜依(一作/今夜)寒草宿朝逐¶
(一作/朝朝)轉蓬征却望闗山逈前瞻沙漠平胡風帶秋月嘶¶
馬雜笳聲毛裘易羅綺氊帳代帷屏自知蓮臉歇羞看¶
菱花明釵落終應棄髮(一作/髻)解不須縈何用單于重詎¶
假閼氏名駃騠聊强食桐酒未能傾心随故鄉斷愁逐¶
塞雲生漢宫如有憶為視旄頭星¶
<pb:KR4h0022_WYG_204-10a>¶
　　　同前　　　　　　　　　　盧照隣¶
金殿思中絶交河使漸稀肝腸随(一作/辭)玉輦形影向金¶
微漢宫草應緑胡庭沙正飛願逐三秋鴈年年一度歸¶
　　　同前　　　　　　　　　　駱賔王¶
斂容辭豹尾緘恨(一作/怨)度龍鱗金鈿明漢月玉筯染胡¶
塵粧(一作/古)鏡菱花暗愁眉栁葉顰唯有清笳曲時聞芳¶
樹春¶
　　　同前　　　　　　　　　　張文琮¶
<pb:KR4h0022_WYG_204-10b>¶
我途飛萬里廻首望三秦忽見天山雪還疑上苑春玉¶
痕垂淚粉(一作/粉涙)羅袂拂胡塵為得夣中曲還悲逺嫁人¶
　　　同前二首　　　　　　　　董思恭¶
琵琶馬上彈行路曲中難漢月正南逺燕山直北寒髻¶
鬟風拂亂(一作/散)眉黛雪沾殘斟酒紅顔改(一作/盡)徒勞握¶
鏡看(一作何勞/鏡裏看)¶
　　　二¶
新年猶尚小那堪逺聘秦裾衫沾馬汗眉黛染胡塵舉¶
<pb:KR4h0022_WYG_204-11a>¶
眼無相識路逢皆異人唯有梅將李猶帶故鄉春¶
　　　同前三首　　　　　　　　陳方虬¶
漢道今(一作/初)全盛朝廷足武臣何煩(一作/湏)薄命妾辛苦¶
逺和親¶
　　　二¶
揜涕辭丹鳯銜悲向白龍單于浪驚喜無復舊時容¶
　　　三¶
塞外無青草(一作胡地/無花草)春來不似春自然衣帶緩非是¶
<pb:KR4h0022_WYG_204-11b>¶
覔(一作/為)腰身¶
　　　同前　　　　　　　　　　郭元振¶
聞有河南(一作/南河)信傳言殺畫師始知君念(一作/恵)重更復¶
惜(一作/遣盡)蛾眉¶
　　　同前¶
銜悲出漢闗落淚洒胡鞍闗榆三夏凍塞栁九春寒眉¶
任愁中結腰随帶裏寛别曲易悽斷哀絃不忍彈¶
　　　同前　　　　　　　　　　顧朝陽¶
<pb:KR4h0022_WYG_204-12a>¶
莫將鉛粉匣不用鏡花光一去邊城路何情更畫粧影¶
銷胡地月衣盡漢宮香妾死非關命都(一作/抵)緣怨斷腸¶
　　　同前　　　　　　　　　　上官儀¶
玉關春色曉(一作/晩)金河路㡬千琴悲桂條上笛怨栁花¶
前霧掩臨粧鳯(一作/月)風驚入鬢蟬緘書待還使淚盡白¶
髙(一作雲/又作日)天¶
　　　同前二首　　　　　　　　李　白¶
漢家秦地月流影送明妃一上玉關道天涯去不歸漢¶
<pb:KR4h0022_WYG_204-12b>¶
月還從東方出明妃西嫁無来日焉支長寒雪作花娥¶
眉顦顇没胡沙生乏黄金枉圗畫死留青塜使人嗟¶
　　　二¶
昭君拂玉鞍上馬啼紅頰今日漢宫人明朝胡地妾¶
　　　同前二首　　　　　　　　儲光羲¶
日暮驚沙亂雪飛旁人相勸易羅衣强来前帳看歌舞¶
共待單于夜獵歸¶
　　　二¶
<pb:KR4h0022_WYG_204-13a>¶
胡王知妾不勝悲樂府皆傳漢國詞朝来馬上箜篌引¶
稍似雲(一作/宫)中閒夜時¶
　　　同前　　　　　　　　　　釋皎然¶
自倚嬋娟望主恩誰知美惡忽相翻黄金不買漢宫貌¶
青塜空埋胡地魂¶
　　　同前　　　　　　　　　　梁氏瓊¶
自古有(一作/無)和親天移(一作/貽)到妾身朔(一作/胡)風嘶去馬¶
漢月弔行輪衣薄狼山雪粧成虜塞春回看父母國生¶
<pb:KR4h0022_WYG_204-13b>¶
死畢胡塵¶
　　　同前　　　　　　　　　　白居易¶
明妃風貌最娉婷合在椒房應四星只得長(一作/當)年備¶
宫掖何曽専夜奉帳(一作/幃)屏見踈從道迷圖畫知屈那¶
教配虜庭自是君恩薄如紙不湏一向恨丹青¶
　　　同前二首(時年/十七)¶
滿面胡沙滿面風眉銷殘黛臉銷紅愁苦辛勤顦顇盡¶
如今却似畫圗中¶
<pb:KR4h0022_WYG_204-14a>¶
　　　二¶
漢使却廻慿寄語黄金何日贖蛾眉君王若問妾顔色¶
莫道不如宫裏時¶
　　　班婕妤怨　　　　　　　梁孔翁歸¶
長門與長信日暮九重空雷聲聽隠隠車響絶籠籠(一/作)¶
(瓏/瓏)恩光随妙舞團扇逐秋風鉛花誰不見(一作/慕)人意自¶
難同(一作/終)¶
　　　同前　　　　　　　　　梁劉孝綽¶
<pb:KR4h0022_WYG_204-14b>¶
應門寂已閉非復後庭時况在青春日萋萋緑草滋妾¶
身似秋扇君恩絶履綦誰(一作/詎)憶逰輕輦徒令(一作/從今)賤¶
妾辭¶
　　　同前　　　　　　　　　梁何思澄¶
寂寂長信晩雀聲愁洞房蜘蛛網髙閣駮蘚&KR0013;長廊虚¶
殿簾帷寂小堦花蘂香悠悠視日暮還復守(一作/拂)空床¶
　　　同前　　　　　　　梁徐俳妻劉氏¶
日暮應門閉愁思百端生况復昭陽近風傳歌吹聲寵¶
<pb:KR4h0022_WYG_204-15a>¶
移真(一作/終)不恨讒枉太無情抵言爭分理非妬(一作/獨)舞¶
腰輕¶
　　　同前　　　　　　　　　　陳隂鏗¶
栢梁新寵盛長信昔恩傾誰為諸人巧(一作詩/書重)翻為歌¶
舞輕花月分窓進苔草共堦生睫(一作妾/又作憶)淚衫前滿单¶
眠魂(一作/夢)裏驚可惜逢秋扇何用合歡名¶
　　　同前　　　　　　　　　　崔　湜¶
不分君恩斷新粧視鏡中容華尚春日嬌色已秋風枕¶
<pb:KR4h0022_WYG_204-15b>¶
席臨燈(一作/窓)曉屏帳(一作/帷屏)向月空年年後庭樹榮落在¶
深宫¶
　　　同前　　　　　　　　　　王　維¶
宫殿生秋草君王寵(一作/恩)幸疎那堪聞鳯吹門外度金¶
轝¶
　　　同前　　　　　　　　　女郎劉雲¶
君恩不可再(一作/見)妾豈如秋扇秋扇尚有時妾身永微¶
賤莫言朝花不復落嬌容㡬奪昭陽殿¶
<pb:KR4h0022_WYG_204-16a>¶
　　　同前　　　　　　　　　　陳　標¶
掌上恩移玉帳空香珠滿眼泣春風飄零怨栁凋眉翠¶
狼籍愁桃墜臉紅鳯輦秪應三殿北鸞聲不散五湖中¶
笙歌處處廻天睠獨自無情長信宮¶
　　　銅雀臺　　　　　　　　　荀仲舉¶
髙臺秋色晩銅雀(一作直置/又作直望)已淒然况復歸風便松聲¶
入管(一作/斷)絃淚逐梁塵下心随團扇捐誰堪三五夜空¶
對月光圓¶
<pb:KR4h0022_WYG_204-16b>¶
　　　同前　　　　　　　　　　張正見¶
荒凉銅雀晩摇落墓田通雲慘當歌日松吟欲舞風人¶
疎瑶席冷曲罷繐帷空可惜年年(一作/將)淚俱盡望陵中¶
　　　同前　　　　　　　　　　劉廷琦¶
銅雀宮觀委灰塵魏主園陵漳水濵即今西望猶堪思¶
况復當時歌舞人¶
　　　同前　　　　　　　　　　賈　至¶
日暮銅臺静西陵鳥雀歸撫絃心斷絶聽管淚霏微(一/作)¶
<pb:KR4h0022_WYG_204-17a>¶
(霏/霏)靈柩臨期奠空床巻寢衣蒼蒼川上月應照妾魂飛¶
　　　同前　　　　　　　　　　馬　戴¶
魏宫歌舞地蝶戱鳥還鳴玉座人難想(一作/到)銅臺雨滴¶
平西陵樹不見漳浦草空生萬恨盡埋此徒懸千載名¶
　　　同前　　　　　　　　　女郎張琰(一作/瑛)¶
君王冥漠不可見銅雀歌舞空徘徊西陵憤憤悲宿鳥¶
髙殿沉沉閉青苔青苔無人跡紅粉空自哀¶
　　　同前　　　　　　　　女郎程長文¶
<pb:KR4h0022_WYG_204-17b>¶
君王去後行人絶簫竽不響歌喉咽雄劒無威光彩沉¶
寳琴零落金星滅玉堦寂寂墜秋露月照當時歌舞處¶
當時歌舞人不廻化為今日西陵灰¶
　　　銅雀妓　　　　　　　　　何　遜¶
秋風木葉落蕭瑟管絃清望陵歌對酒向帳舞空城寂¶
寂庭(一作/簷)宇曠飄飄帷幔輕曲終相顧起日暮松栢聲¶
　　　同前　　　　　　　　　　劉孝綽¶
雀臺三五日絃(一作/歌)吹似佳期况復(一作/更對)西陵晩松風¶
<pb:KR4h0022_WYG_204-18a>¶
吹繐(一作/飄素)帷危弦斷復續(一作/更接)妾心傷(一作心/傷於)此時誰¶
言留客袂還(一作/翻)掩望陵悲¶
　　　同前　　　　　　　　　　喬知之¶
金閣早(一作/惜)分香鉛華不重粧空餘強歌舞(一作歌/舞地)猶¶
是為君王哀絃調已絶曲艶不湏長共看西陵暮秋烟¶
生白楊¶
　　　同前　　　　　　　　　　髙　適¶
日暮銅雀逈秋(一作/幽)深玉座清蕭森松栢望委鬱羅綺¶
<pb:KR4h0022_WYG_204-18b>¶
(一作/綺羅)情君恩不再得(一作/再重)妾舞為誰輕¶
　　　同前　　　　　　　　　　李　邕¶
西陵望何及絃管徒在兹誰言死者益但令生者悲丈¶
夫有餘志兒女焉足私擾擾多俗情投迹互相師直節¶
豈感激荒滛乃淒其潁水有許由西山有伯夷頌聲何¶
寂寥唯聞銅雀詩君舉良未易永為後代嗤¶
　　　同前　　　　　　　　　　釋皎然¶
強開鐏酒向陵看憶得君王舊日歡不覺餘歌悲自斷¶
<pb:KR4h0022_WYG_204-19a>¶
非關艶色(一作/曲)轉聲難¶
　　　同前　　　　　　　　　　朱　放¶
恨唱歌聲咽愁飜舞袖遲西陵日欲暮是妾斷腸時¶
　　　同前　　　　　　　　　　劉方年¶
遺令奉君王嚬蛾強一粧嵗移陵樹色恩在舞衣香玉¶
座生秋氣銅臺下夕陽淚痕沾井幹舞袖為誰長¶
　　　同前　　　　　　　　　　歐陽詹¶
蕭條登古臺廻首黄金屋落葉不歸林髙陵永為谷粧¶
<pb:KR4h0022_WYG_204-19b>¶
容徒自麗舞態閱誰目惆悵繐帷空(一作鳴咽/練帳前)歌聲苦¶
於哭¶
　　　湘妃怨　　　　　　　　　陳　羽¶
二妃愁(一作/怨)處雲沉沉二妃怨(一作/哭)處湘江(一作/水)深商¶
人酒滴廟前草蕭索(一作/颯)風生斑竹林¶
　　　同前　　　　　　　　　　王貞白¶
舜欲省蠻陬南巡非逸逰九山沉白日二女泣滄洲目¶
極楚雲斷恨深湘水流至今聞鼔瑟咽絶不勝愁¶
<pb:KR4h0022_WYG_204-20a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_204-20b>¶
　¶
　¶
　¶
　¶
　¶
　¶
　¶
　文苑英華巻二百四¶
