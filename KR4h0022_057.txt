# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:40.215497
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五十七
<pb:KR4h0022_WYG_057-1a>¶
欽定四庫全書¶
　文苑英華巻五十七　　　宋　李昉等　編¶
　禋祀四¶
　　明水賦六首　　　　大羮賦一首¶
　　象樽賦一首　　　　黄目樽賦二首¶
　　　明水賦(以泠然感化潔/我蒸嘗為韵)　　　崔　損¶
大饗之禮明水攸先其水也所以本太古之淳朴其明¶
也所以享至敬之昭宣從朗月之潜化應隂燧而通𤣥¶
<pb:KR4h0022_WYG_057-1b>¶
暗度晴空泛銀河而色静曉臨清廟浮玉露而光鮮既¶
潤下以功慱亦就濕而義全𡨕朕兆於至理契幽㣲於¶
自然加五齊而致獻首三酒而告䖍觀其象在乎天徳¶
包乎坎類影響之相召恊隂陽之應感其禮斯節其色¶
斯潔不假縮於包茅復何施於麹蘖將汙樽而並用與¶
越席而齊列或異乎勿幕有孚豈比夫不食而渫(一作/食而)¶
(貴/渫)皛皛熒熒清清泠泠明徳為馨神人是聽從無味而¶
有味自無形而有形深源莫測實資造化濯桂影於遥¶
<pb:KR4h0022_WYG_057-2a>¶
天洗蟾光於永夜懿夫昭潔著賛溉賞常蒸宜玉斚之¶
見貯匪金盤之見承若乃鼎爼備設嘉羞衆夥苾苾芬¶
芬名之莫可尚其本也知享獻而靡他貴其新也諒斟¶
酌而在我於維巨唐穆穆皇皇崇初祀異(一作/與)蒸嘗𤣥¶
酒乃薦至誠允臧天降其福地出則祥醴泉洋洋明水¶
是將徹慶雲之色映瑞日之光羣臣作頌歌孝治(唐/諱)之¶
無疆¶
　　　第二(以𤣥化無宰至/精感通為韻)　　　　夏　稜¶
<pb:KR4h0022_WYG_057-2b>¶
祭祀上潔精誠克宣伊明水之為用諒至誠以為先積¶
隂以成符嘉應於𡨕數以鑑而取咸(疑作/感)無私於上𤣥¶
將假以表敬式彰乎告䖍皎皎泛月瀼瀼降天既禀氣¶
在隂亦成形於夜有無雖繋於恍惚融結寕随於冬夏¶
明者誠也我則暗然而彰水惟信焉吾非倐爾而化徒¶
觀其清霄霧歛朗月輪孤鍳清熒而類鏡水滴瀝而疑¶
珠混金波而共潔迷玉露而全無感而遂通配陽燧之¶
為火融而不涸異寒氷之在壺彼既無情此何有待始¶
<pb:KR4h0022_WYG_057-3a>¶
同方而合體寕望逺而功倍故能佐因心於霜露均潤¶
下於江海有形有實徒加以强名無&KR0424;無聲孰知其真¶
宰是以昭其儉潔其意含水月之淳粹修粢盛於豐備¶
作𤣥酒而禮崇登清廟之誠貴(疑/)嗤潢汙之野薦陋甘¶
醴之莫致(未見至/字官韻)祀事孔明其儀既精無朕而有不為¶
而成二氣相臨本自蟾蜍之魄三危莫比殊非沆瀣之¶
英至道自𤣥而兆醴泉因地而生原夫月麗於天水習¶
乎坎物有時而出故方諸而夜呈事有朕而因故隂靈¶
<pb:KR4h0022_WYG_057-3b>¶
而不(疑作/下)感大滿若冲其来不窮風塵莫染其真質天¶
地不隔其幽通况國家崇儀礿祀薦敬旻穹方欲行古¶
道稽淳風客有賦明水之事敢聞之於閟宫¶
　　　第三(前韻/)　　　　　　　　歐陽詹¶
智之不測有明水焉方諸在手圓月居天象質遐分則¶
迢遥而迴逺精華潜合遂滴瀝以留連(一作/流連)可謂妙自¶
斯妙𤣥之又𤣥兹(一作/此)道也自何而来彼至(一作/靈)也從¶
何而借越杳杳之蒼昊滋遥遥(一作阻/㝠㝠)之永夜望蟾魄¶
<pb:KR4h0022_WYG_057-4a>¶
而光彩殊流端蛤形而清泠忽下等陽燧之通感實柔¶
祗之閟化豈非(二字一作/豈不以)月包隂徳蛤乃隂餘(一作我/唯陽徳)¶
(伊乃/隂徒)英精(一作/精靈)合契氣類相符共禀坤而配坎諒交律¶
(一作/津)以有濡是(一作/此)理焉自取(一作/精)之乎必有斯水也¶
遂生之於本無精潔可嘉清明斯在湛玉壺以無垢入¶
犧尊而有待處罍實爵今則由於鬯人置下升堂以不¶
聞(一作已/不關)乎真宰觀其(一作/稽夫)所自原夫所致臨庭目擊¶
雖從隂鍳而来向月心祈允(一作/又)似上天而至来莫我¶
<pb:KR4h0022_WYG_057-4b>¶
繋(一作/挈)至莫我精棄(一作/葉)本不仁故存名而曰水從儀¶
(一作/宜)酌號遂表性以(一作/而)稱明信可薦宗祏祈(一作/祁)上¶
清是故(一作/故得)祭先展敬類帝昭誠(一作師先享/嵗告帝功成)首三酒¶
而上獻(一作冠三/酒而首進)掩五齊以先行招百神之景福致萬¶
姓之惟真(一作/元禎)無益下(一作/於)人鄙玉漿於夜漏自求其¶
溢哂珠露於金莖逰原習坎固有旁感(一作固/有㝠感)處陸騰¶
(一作/浮)空不無𤣥通龍吟雲而致雨虎嘯谷以(一作/而)来風¶
動無千里之熯(一作/效)潤纔百里之功豈(一作/詎)若以握中¶
<pb:KR4h0022_WYG_057-5a>¶
之瑣細映(一作/向)天上之朣朦精液下融神人以崇而福¶
禄攸同者乎¶
　　　第四(前韻/)　　　　　　　　韓　愈¶
古(一有/者字)聖人之制祭祀(一有/也字)必(一無/此字)主忠敬崇吉蠲不¶
責(一作/貴)其豐乃或薦之以水不可以瀆斯用致之於天¶
其事信美其義惟𤣥月實水精故水(一作/求)其本也明為¶
君徳因取以名焉於是命烜氏候清夜或将祭(一作/祀)圓¶
丘於𤣥冬或將祭方澤於朱夏持鍳而精氣旁射照月¶
<pb:KR4h0022_WYG_057-5b>¶
而隂靈潜下視之不見謂合道於希夷挹之則盛方同¶
功於造化應於有生於無形象未分徒逞離婁之目光¶
華暗至如還合浦之珠既齊高(一作/芳)於醴酒(一作/酒醴)詎比¶
賤於潢汙明徳惟馨神(一作/𤣥)功不宰于以表誠潔于以¶
誡荒怠苟失其道殺牛之祭何為如得其情(一作/宜)明水¶
之薦斯在不引而自致不行而善至雖辭麴蘖之名實¶
處罇罍之器降於圓魄殊匪金莖之露出自方諸已(一/作)¶
(乍/)似鮫人之淚將以賛于隂徳配夫(二字一作/非獨配于)陽燧夜¶
<pb:KR4h0022_WYG_057-6a>¶
寂天清煙消氣明桂華吐耀兎影流精(一作玉/兎騰精)聊設教¶
(一作/鍳)以取水伊不注而能盈霏然有(一作/垂)象的爾而呈¶
始茫茫以(一作漠/漠而)霜積漸㣲㣲而浪生豈不以徳叶于¶
坎有(一作/同)類則感形昭(一作/蔵)在空氣應則通鶴鳴在隂¶
之論(一作/理)不謬虎嘯于谷之道(一作/義)可崇庶令知聖真¶
(一作足以/驗聖賢)之無黨驗天地之至公竊比大羮之貴味幸¶
希薦於廟中　　　　凡一作皆集本¶
　　　第五(同前/韵)　　　　　　　　陳　羽¶
<pb:KR4h0022_WYG_057-6b>¶
彼美明水含精自天孤影流輝乃凝空作潤萬靈来享¶
故為酒稱𤣥所以貴新滌慮殷薦告䖍水本涵清表至¶
深之心著明以比徳惟馨香之義全想夫含氣遥空成¶
形永夜出隂鍳則凝清自美對明燭則摇光相借至誠¶
所感同就濕而流大饗是資若待神而化斯可謂至精¶
無朕明誠有孚泛清月而乍融乍結洗輕煙而若有若¶
無潤而鮮見湛露之濡金鏡皛兮潔類清氷之在玉壺¶
至若髙天委秋皎月分彩氤氲既合精粹斯在方昭徳¶
<pb:KR4h0022_WYG_057-7a>¶
以䧏神異趨下而歸海是知嚴而敬者其徳大潔而祀¶
者其福倍繄景命之不渝豈成功之不宰原夫明水之¶
&KR0004;化也天子齋心司烜蕆事望靈月露隂燧皎皛浮光¶
清冷在器自無而有知靈化之不測應感而来知神物¶
之斯至其或崇國祀設方明備禮樂潔粢盛用陶匏之¶
器薦蠒栗之牲秩神祗而配坐望天地之含精匪明水¶
而神不降無明水則祀不誠是以明處作離水居為坎¶
諒明水之潜化本隂陽之所感其名也合五行之徳其¶
<pb:KR4h0022_WYG_057-7b>¶
用也冠三酒之功泊爾味淡凝然色融至馨無臭至潔¶
含光則是水也與靈物幽通¶
　　　第六(同前/韵)　　　　　　　　失　名¶
明水之設其義斯𤣥水以潔著明由色宣神靈是享祀¶
典攸傳籩豆静嘉取其濯溉麴蘖不用存乎吉蠲審靈¶
變之無方實太隂之相借月當盤而㝠召水承月而潜¶
化冲融其色連桂影于晴空泛灔其光映銀河於永夜¶
理包幽奥質本虚無在洞澈而彌朗介清明而不汙冠¶
<pb:KR4h0022_WYG_057-8a>¶
澄酒之奠禮其式序方行潦之酌亦實有殊懿夫净透¶
霄光逺浮星彩取之不竭從而不改彰至敬而用恊神¶
心兆無形而道符真宰信體㣲而義慱知事簡而功倍¶
當其配饗宗祧告成天地壇壝(一作/墠)廣設粢盛大備爰¶
命司烜聿持隂燧月晃朗而遥臨水潗㵫而潜至既清¶
既潔表勤昭事之心克誠克明載展奉先之意原夫物¶
以類聚應因感生水惟坎徳月實隂精所謂聲同即應¶
氣合乃并行之斯行且比夫流而不滯止之斯止亦似¶
<pb:KR4h0022_WYG_057-8b>¶
(二字一/作何異)乎滿而不盈徒觀夫皓魄淒清湛然澄澹出於¶
朕兆(一作/無朕)形乎有感國家蒸嘗是奉享獻惟崇明水載¶
挹至誠遂通始分素魄之下俄傳清廟之中應召而生¶
寕假挈瓶之智順時而委豈煩汲井之功固將降肸蠁¶
於純嘏表䖍恭於聖衷者哉¶
　　　太羮賦(以宗本誠敬遺/味由禮為韵)　　　施肩吾¶
至誠尚潔在禮惟恭饗異四時大饗以先王為裕羮重¶
五味太羮以無味為宗薦既殊於禘礿禮乃變乎秋冬¶
<pb:KR4h0022_WYG_057-9a>¶
則知此祭不數此羮不混法明水以成功惡鹹鹺而是¶
撙(一作/損)義由反古類槀秸之無文道尚全真喻恬淡而¶
為本故宜輕八簋黜三牲其味唯徳其色唯清若謂我¶
在物則物不在於鹽莱若謂我在水則水不在於汙行¶
小周人之尚臭哂𣪞家之貴聲雖無形而可挾務展禮¶
而由誠觀乎一鼎無包百王是慶法君長以為尊事鬼¶
神而聼命既陳既酌彌重乎精誠不絮不調莫先乎聖¶
敬聿修前典不可度思因七獻以成禮納(一作/約)三嵗而¶
<pb:KR4h0022_WYG_057-9b>¶
為期饗讌既終於勿勿禮容方盛乎遲遲且在有名而¶
可重孰云無味而見遺是以不饗甘苦不由饔餼湆雖¶
假於一烹用不因乎多味澄渟在潔惡薑桂以為滋肸¶
饗降靈歆明徳以為氣是以禮因羮而克舉羮因禮而¶
允脩乍同西伯之禴寕比東隣之牛一以表専一而不¶
二一以表通㣲而闡幽豈徒不和而為貴亦以明反本¶
之所由懿夫其名類餗其正在禮下以敘人倫上以親¶
祖禰苟傾覆之無虞諒威儀之由體者也¶
<pb:KR4h0022_WYG_057-10a>¶
　　　象樽賦(以觀器禮/肅為韻)　　　　　失　名¶
稽太古之至薦也以汙樽抔飲除地而為壇迄後聖之¶
禮禋也其籩豆犧象咸飾其碧丹是以五禮秩經於宗¶
伯六樽詔典於春官實有嚴而有翼豈無取於異端故¶
殷王有肜日之祭魯聖有禘月之觀且皇周之享也肇¶
繪象於兹器既普淖於式潔乃登堂而奠次耀如金石¶
以率舞派若洪瀛而贔屭騰圭瓉以沃暢達群神於𤣥¶
秘敬宗宜社以交其幽明返本歸仁以尊其天地可以¶
<pb:KR4h0022_WYG_057-10b>¶
等上下之列可以㕘隂陽之位豈齊夫斗筲之外役寕¶
假乎挈缾之凡智憤季氏之將旅耻王孫之寕媚况今¶
交節以(一作/異)義具物昭洗介兹夀考以洽百禮柔嘉滌¶
濯以修其䖍恭登降揮觶以流其愷悌夫禮以器成器¶
以禮肅擬氷壺之潔徹鍳膳鼎之覆餗望堯衢而感恵¶
頼嘉時而有淑既無列野之郊&KR0133;致誠於工祝¶
　　　黄目樽賦(以禮尚治情酌/中形外為韻)　　李　程¶
彛器之美黄目是尚黄者取黄理而中孚目者象清明¶
<pb:KR4h0022_WYG_057-11a>¶
而外暢徵戴禮而有謂懿周人之是創將表敬於宗祧¶
必薦馨於鬰鬯爰設嘉名是用飾情彼因外而有制猶¶
自中而立誠酌於心終有假於圭瓉象乎目難取比於¶
兕觥必因樽彜爰佐齊醍以明大享之品物以助諸侯¶
之孝悌故以目而為名因酒而成禮爾其克修祀典遐¶
本淳風將抔飲而體異等犧罇而義同殷薦有恒守籩¶
豆之列備用何所在宗廟之中追述作之深㫖諒昭明¶
而有融用當其無物不為薄齊納金而飲酎等用茅以¶
<pb:KR4h0022_WYG_057-11b>¶
明酌挹而未竭故不慚於金罍執而不揮寕有愧於玉¶
爵立制有經創意圗形潔以新樽冀精誠之可達歆於¶
明徳知黍稷之非馨其象也則小取喻也斯大雖斟酌¶
在中必儀形於外嘉其不泛不濫可繼可傳罔施丹雘¶
徒假雕鐫詎同乎巵信乎美而無當豈比乎斗則有象¶
而在天徒虚無以為說非潔芳以告䖍甚矣哉前王之¶
創物俾後代之相沿¶
　　　第二(以清廟之器所/以禮神為韻)　　　　裴　度¶
<pb:KR4h0022_WYG_057-12a>¶
聖人之制祭也因物逹情比象配類盡内心之享禮定¶
黄目之彛器居樽之上察神之至黄其色保純固於中¶
央目以名洞清明於幽䆳將以賛禘祫報天地成形而¶
百代猶傳徧祭而萬靈具醉懿夫周禮盡在殷薦孔明¶
鬱鬯馨而外逹湛醪華而内清濩落為用昭彰表誠自¶
可配於龍杓焉取儔於兕觥當其霜露盛時金石奏廟¶
告䖍之始在物居要動明酌而曼醁騰光澄舊汚而圎¶
規納照且禮經所紀象設有以首瑚璉之序助宗廟之¶
<pb:KR4h0022_WYG_057-12b>¶
美體含𢎞足擎跽從祝之獻而如鼎之峙精氣皎於外¶
餙黄潤艶於通理嚴敬而挹且見夫爵盈明徳之歆詎¶
聞乎罍耻若乃籩豆並置陶匏共陳亦可以備觀光之¶
祭法攄素懐於蜡賔酌其中諒明明之取義華其睆将¶
属属以交神至如夜燎之時宿設之所含霜若麗夫金¶
質導氣更宜夫桂醑自合禮於宗彛匪齊名於杜舉是¶
知純嘏將降明禋在兹逹臭隂於勿勿駐靈駕之偲偲¶
尚禮然也明王用之方今樂和同禮無體粢盛式務欝¶
<pb:KR4h0022_WYG_057-13a>¶
器光啓客有習於聲詩願奉樽而觀禮¶
　¶
　¶
　¶
　¶
　¶
　¶
　¶
<pb:KR4h0022_WYG_057-13b>¶
　¶
　¶
　¶
　¶
　¶
　¶
　¶
　文苑英華卷五十七¶
