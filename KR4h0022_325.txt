# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.683410
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百二十五
<pb:KR4h0022_WYG_325-1a>¶
欽定四庫全書¶
　文苑英華巻三百二十五　宋　李昉等　編¶
　花木五¶
　　竹五十二首　　　　　笋二首¶
　　　　竹　　　　　　　　　　梁元帝¶
嶰谷管新抽淇園節復脩作龍還葛水為馬向并州柯¶
亭臨絶澗桃枝夾細流冠學芙蓉勢(類作/様)花堪威鳯遊¶
卭王若有獻張騫應拜侯¶
<pb:KR4h0022_WYG_325-1b>¶
　　　竹　　　　　　　　　　　劉孝先¶
竹生荒野外捎雲起(類集/作聳)百尋無人重(類集/作賞)髙節徒自¶
抱貞心恥染湘妃淚羞入上宮琴誰能制長笛當為作¶
(類集/作吐)龍吟¶
　　　竹　　　　　　　　　　　蕭　放¶
懐風枝轉弱防露影逾濃既來丹穴鳯還作葛陂龍¶
　　　侍宴賦得夾池竹詩　　　　隂　鏗¶
夾池一叢竹青翠不驚寒葉醖宜城酒皮裁(類詩/作治)薛縣¶
<pb:KR4h0022_WYG_325-2a>¶
冠湘川染别淚衡嶺拂仙壇欲見葳㽔色(類集作/凌冬質)當來¶
兎苑看¶
　　　賦得山中翠竹　　　　　　張正見¶
脩竹映巖隈(類詩/作垂)乗風異夾池複澗藏髙節重林隐勁¶
枝雲生龍未上花落鳯將移莫言棲嶰谷伶倫不復吹¶
　　　賦得夾池竹　　　　　　　賀　修¶
緑竹影参差㛹姢帶曲池逢秋葉不落經寒色詎移來¶
風韵晩逕集鳯動春枝所欣髙節(類聚/作蹈)客來待伶倫吹¶
<pb:KR4h0022_WYG_325-2b>¶
　　　賦得臨池竹　　　　　　　虞世南¶
葱翠捎雲質垂彩映清池波泛𠲒風影流摇防露枝龍¶
鱗漾嶰谷鳯翅拂漣漪欲識凌冬性唯有嵗寒知¶
　　　竹　　　　　　　　　　　李　嶠¶
髙幹楚江濆蕭條𠲒翠氛(集作娟娟/𠲒暑氛)白花摇鳯影青節¶
動龍紋葉拂(集作/掃)東南日枝捎西北雲誰知湘水上流¶
淚獨思君¶
　　　奉和徐侍郎中書叢篠　　　蔣　煥(一作/盧象)¶
<pb:KR4h0022_WYG_325-3a>¶
中禁夕沉沉幽篁别作林色連鷄樹近影落鳯池深為¶
重凌霜節能虚爽(一作/應)物心年年承雨露長對紫庭隂¶
　　此詩二百四十二卷重出今已削去¶
　　　沈十四拾遺新竹生讀經處同諸公作¶
　　　　　　　　　　　　　　　王　維¶
閒居日清静修竹復(集作/自)檀欒嫩節留餘籜新叢出舊¶
欄細枝風響亂踈影月光寒樂府裁龍笛漁家伐釣¶
竿何如道門裏青翠拂山壇¶
<pb:KR4h0022_WYG_325-3b>¶
　　　慈姥竹　　　　　　　　　李　白¶
野竹鑚(集作/攅)石生𠲒烟映江島翠色落波深虗聲帶寒¶
早龍吟曽未聼鳯曲吹應好不學蒲栁凋貞心常自保¶
　　　同郭叅謀題崔令公㕔前竹　劉長卿¶
不學媚清瀾能依上将壇䝉蘢低冕過青翠捲簾看得¶
地移根逺經霜抱節難閒花成鳯實嫩笋長魚竿肅肅¶
軍容静蕭蕭郡宇寛細音和角暮踈影上門寒阮巷何¶
人在梁園幾樹殘空餘軒屛側嵗晩伴任安¶
<pb:KR4h0022_WYG_325-4a>¶
　　　晩春歸山居題窗前竹　　　劉長卿¶
溪上殘春黄鳥稀辛夷花盡杏花飛始憐幽竹山窗下¶
不改清隂待我歸¶
　　　寒竹　　　　　　　　　　釋皎然¶
褭褭孤生竹獨立山中雪蒼翠摇勁風嬋娟帶寒月狂¶
花不相似還共凌冬發¶
　　　竹　　　　　　　　　　　張南史¶
竹竹被山連谷出東南殊草木葉細枝勁霜停露宿成¶
<pb:KR4h0022_WYG_325-4b>¶
林處處雲抽笋年年玉天風乍起争韵池水相涵更緑¶
却尋庾信小園中閒對數竿心自足¶
　　　竹　　　　　　　　　　　戴叔倫¶
卷籜正離披新枝復䝉宻翛翛月下聞褭褭林際出豈¶
獨對芳菲終年色如一¶
　　　竹　　　　　　　　　　　朱　放¶
青林(一作/竹)何森然沉沉獨曙前出墻同淅瀝開户滿嬋¶
娟籜巻初呈粉苔侵亂上錢踈中思水過深處若山連¶
<pb:KR4h0022_WYG_325-5a>¶
疊夜常栖露(疑作/鷺)清朝乍有蝉砌隂迎緩䇿簷翠對欹¶
眠迸笋雙分箭繁梢一向偏月過驚散雪風動極聞泉¶
幽谷添詩譜髙人欲製篇蕭蕭意何限不獨住湘川¶
　　　池上竹　　　　　　　　　楊巨源¶
一叢婵姢色四面清泠波氣潤晩烟重光閒秋露多翠¶
筠入踈栁清影拂圓荷嵗晏瑯玕實心期有鳯過¶
　　　和令狐舍人酬峰上人題山欄孤竹¶
　　　　　　　　　　　　　　　前　人¶
<pb:KR4h0022_WYG_325-5b>¶
滿院氷姿粉籜殘一莖青翠近簾端離叢自欲親香火¶
抱節何妨共嵗寒能讓繁聲任真籟觧将孤影對芳蘭¶
范雲許訪西林寺枝葉湏和彩鳯看¶
　　　庭竹　　　　　　　　　　劉禹錫¶
露滌鉛粉節風摇青玉枝依依似君子無地不相宜¶
　　　郡齋左偏栽竹百餘竿炎凉已周青翠不改而¶
　　　　為墻垣所蔽有乖愛賞假(一作/暇)日命去齋居¶
　　　　之東墻由是俯臨軒階低映帷户日夕相對¶
<pb:KR4h0022_WYG_325-6a>¶
　　　　頗有翛然之趣　　　　　令狐楚¶
齋居栽竹北窗邊素壁新開映(一作/見)碧鮮青藹近當行¶
藥處緑隂深到卧帷前風驚曉葉如聞雨月過春枝似¶
帶烟老子憶山心暫緩退公閒坐對嬋娟¶
　　　和宣武令狐相公郡齋對新竹¶
　　　　　　　　　　　　　　　劉禹錫¶
新竹翛翛韵曉風隔窗依砌尚朦朧數間素壁初開後¶
一片清光入座中欹枕閒看知自適含毫朗詠與誰同¶
<pb:KR4h0022_WYG_325-6b>¶
此君若欲長相見政事堂東有舊叢¶
　　　和汴州令狐相公新於郡内栽竹百竿拆壁開¶
　　　軒旦夕對翫偶題七言五韻　白居易¶
梁園脩竹舊傳名園(集作/久)廢年深已(集作/竹)不生千畝荒¶
凉栽(集作/牽)未得百竿青翠種新成墻開乍見重添興窗¶
静時聞别有情烟葉䝉籠侵夜色風枝蕭索(集作/䬃)欲秋¶
聲更登樓望尤堪重千萬人家無一莖(汴州人家/並無竹)¶
　　　題盧秘書夏日新栽竹　　　前　人¶
<pb:KR4h0022_WYG_325-7a>¶
湘竹初封植盧生此考槃久持霜節苦新託露根難等¶
度雖當户(集作湏/當砌)踈稠要滿欄買憐分薄俸栽稱作閒¶
官葉剪藍羅碎莖抽玉琯端幾聲清淅瀝一蔟緑檀欒¶
未夜青嵐入先秋白露漙(集作/團)拂樓(集作/眉)摇翡翠熨手¶
㺯琅玕韻遶(集作/透)窗風起隂鋪砌月殘炎天聞覺冷窄¶
地見疑寛梢動勝摇扇枝低好挂冠碧籠烟羃羃珠灑¶
雨珊珊曉籜晴雲展隂牙蟄虺蟠愛從抽馬䇿惜未截¶
魚竿松韵徒頻(集作/煩)聼桃夭不足觀梁慚當家杏䑓陋¶
<pb:KR4h0022_WYG_325-7b>¶
本司蘭(古詩云盧家蘭室杏為/梁又秘書府即蘭䑓)撑撥詩人興勾牽酒客¶
歡静連蘆簟滑凉拂葛衣單豈止銷時暑應能保嵗寒¶
莫同凡草木一種夏中看¶
　　　和東川李相公慈竹十二韻　元　稹¶
慈竹不外長宻比青瑶華矛攅有森束玉立無蹉跎纎¶
粉妍膩質細瓊交翠柯亭亭霄漢近靄靄雨露多氷碧¶
寒夜聳簫韶風晝羅烟涵朧朧影月泛鱗鱗波鸞鳯一¶
以顧鷰雀永不過幽姿媚庭實顥氣陵(集作/爽)天涯峻節¶
<pb:KR4h0022_WYG_325-8a>¶
髙轉露貞筠寒更佳託身仙壇上靈物神所呵(集作/何)時¶
與天籟合(音/閣)日聞陽春歌應憐孤生者摧折成沉(集作/病又)¶
(作/卧)疴¶
　　　郵竹¶
庭有蕭蕭竹門有田田騎囂静本殊途因依偶同寄亭¶
亭乍干雲褭褭亦垂地人無(集作/有)異我心我無異人意¶
　　　南庭竹　　　　　　　　　李　紳¶
東南舊美陵霜操五月凝隂入座寒煙惹翠梢𠲒玉露¶
<pb:KR4h0022_WYG_325-8b>¶
粉開春籜聳琅玕莫令戲馬童兒見試引為龍道士看¶
湏信結根香實在鳯皇終擬下雲端¶
　　　題鄭常侍㕔前竹　　　　　賈　島¶
緑竹臨詩酒嬋娟思不窮亂枝低積雪繁葉亞寒風蕭¶
䬃疑泉過縈廻有逕通侵庭根出土隔壁笋成叢踈影¶
紗窗外清音寳瑟中卷簾終日看欹枕幾秋同萬頃歌¶
王子千竿伴阮公露光憐片片雨潤愛濛濛嶰谷蠻湖¶
北湘川灀水東何如軒檻側蒼翠褭長空¶
<pb:KR4h0022_WYG_325-9a>¶
　　　隣人自金仙觀移竹　　　　李　逺¶
新居移竹已堪看斸破莓苔得幾年圓節不教傷玉粉¶
低枝猶礙拂霜壇墻頭引動如烟緑枕上風来送夜寒¶
第一莫教漁父問且從蕭䬃滿朱欄¶
　　　昊天觀新栽竹　　　　　　劉得仁¶
清風枝葉上山鳥已栖來根别古溝岸影生秋觀苔遍¶
思諸草木唯此出塵埃恨為移君晩空庭更擬栽¶
　　　酬人雨後翫竹　　　　　　薛　濤¶
<pb:KR4h0022_WYG_325-9b>¶
南天春雨時那鑒雪霜姿衆類亦云茂虗心寧自持多¶
留晉賢醉早伴舜妃悲嵗後君能賞蒼蒼勁節竒¶
　　　題諸塘館竹(集作秋日白/沙館對竹)　　許　渾¶
蕭蕭陵雪霜濃翠異三湘踈影月移壁寒聲風滿堂卷¶
簾秋更早髙枕夜偏長忽憶南遊(集作/溪)路萬竿今正凉¶
　　　題新竹　　　　　　　　　方　干¶
青苔斸破植貞堅細碧竿排鬰眼鮮小鳯皇聲吹嫩葉¶
短蛟龍尾褭輕烟節環膩色端勻粉根㧞秋光暗長鞭¶
<pb:KR4h0022_WYG_325-10a>¶
怪得入門肌骨冷綴風粘月滿庭前¶
　　　越州使院竹　　　　　　　前　人¶
莫見凌風飄粉籜湏知礙石作盤根細看節(集作/枝)上蟬¶
吟處猶是笋時蟲蝕痕月送緑隂斜上砌露𠲒(集作/凝)寒¶
色濕遮門列仙終日逍遥地鳥雀潜來不敢喧¶
　　　碧鮮亭春題竹　　　　　　薛　能¶
竹少竹更重碧鮮彊(一作/猶)更名有欄常凭立無逕獨穿¶
行夕月隂何亂春風葉盡輕已聞圖畵客兼寫薛先生¶
<pb:KR4h0022_WYG_325-10b>¶
　　　竹逕　　　　　　　　　　前　人¶
盤逕入依依旋驚幽鳥飛尋多苔色古踏碎籜聲㣲鞭¶
節横妨户枝梢(一作/苖)動拂衣前溪聞到處應接釣魚磯¶
　　　新竹　　　　　　　　　　前　人¶
栁營茒土倦粗材因向山家乞翠栽清露便從終夜滴¶
好風疑自(一作/是)故園來欄邊匠去朱猶濕培後蟲浮穴¶
暗開他日㑹應威鳯至莫辭公府受塵埃¶
　　　竹　　　　　　　　　　　鄭　谷¶
<pb:KR4h0022_WYG_325-11a>¶
宜煙宜雪(集作/雨)又宜風拂水藏村復間松移得蕭騷從¶
逺寺洗來踈净見前峰幽堦蘚坼春芽迸繞徑莎㣲夏¶
䕃濃無賴杏花多意緒數枝穿翠好相容¶
　　　題僧院紫竹　　　　　　　陳　陶¶
喜遊蛟井寺復見炎州竹杳靄萬丈間嘯風清獨速江¶
南正霜散吐秀弄顓頊似瑞驚堅貞如魔試金粟笋非¶
孝子泣文異湘靈哭金碧誰與隣蕭森自成族新聞赤¶
帝種子落毛人谷逺祖賜鷦鵬遺芳遍南陸對烟蘇麻¶
<pb:KR4h0022_WYG_325-11b>¶
醜夾澗篔簹伏羙譽動丹青瓌姿艶秦蜀因縁鹿苑識¶
想像虵丘斸幾葉别黄毛何年依白足龍樹蟄一花砌¶
瑶掃雲屋色静曼仙花名髙給孤獨青葱太子樹灑落¶
觀音目法雨毎沾濡玉毫時照燭離居鸞節變住冷金¶
顔縮豈念葛陂榮幸無祖父(一作/欠)辱光摇水精串影送¶
蓮花軸江霧日相尋野鶚時寄宿幽香入茶竈静翠直¶
碁局肯羡垣上蒿自多籬下菊從來道生一况伴龜藏¶
六棲託詎星廻檀欒已雲矗霞杯傳縹葉羽管吹紫玉¶
<pb:KR4h0022_WYG_325-12a>¶
久絶釣竿歌聊裁竹枝曲愧生黄金地千秋為師緑¶
　　　竹五首　　　　　　　　　前　人¶
不厭東溪碧玉君天壇雙鳯有時聞一峰曉似朝仙處¶
青節森森倚絳雲¶
　　　二¶
萬枝朝露學瀟湘杳靄孤亭白石凉誰道乖龍不行雨¶
春雷入地馬鞭狂¶
　　　三¶
<pb:KR4h0022_WYG_325-12b>¶
嘯入新篁一里行萬竿如甕鎻龍泓驚巢翡翠無尋處¶
閒倚雲根刻姓名¶
　　　四¶
青嵐箒(疑/)亞思吾祖緑潤偏多憶蔡邕長聼南園風雨¶
夜恐生鱗甲盡為龍¶
　　　五¶
迸玉閒抽上釣磯翠苗番次脱霞衣山童泥乞青騘馬¶
騎過青(一作/春)泉掣手飛¶
<pb:KR4h0022_WYG_325-13a>¶
　　　竹　　　　　　　　　　　韓　溉¶
緑色連雲萬葉開王孫(類詩作/王家)不厭滿庭栽凌霜盡節¶
無人見終日虚心待鳯來誰許風流添興詠自憐瀟洒¶
出塵埃朱門處處多閒地正好移隂覆(類詩/作結)翠苔¶
　　　竹　　　　　　　　　　　羅　鄴¶
翠葉纔分細細枝清隂猶未上堦墀蕙蘭雖許相依日¶
桃李還應笑後時抱節不為霜霰(類詩/作雪)改成林終與鳯¶
凰期渭濵若更徴賢相好作漁竿繫釣絲¶
<pb:KR4h0022_WYG_325-13b>¶
　　　竹　　　　　　　　　　　崔　涯¶
領得溪風不放廻傍窗縁砌遍庭栽湏招野客為隣住¶
看引山禽入郭來幽院獨驚秋氣早小門深向緑隂開¶
誰憐翠色兼寒影静落茶甌與酒杯¶
　　　新栽竹　　　　　　　　　杜荀鶴¶
斸破莓(集作/蒼)苔地(一作/色)因栽十數莖窗風從此冷詩思¶
當時清酒入杯中影碁添局上聲不同桃與李瀟洒伴¶
書生¶
<pb:KR4h0022_WYG_325-14a>¶
　　　新竹　　　　　　　　　　張　蠙¶
新鞭暗入庭初長兩三莖(集作一/莖莖)不是他山少無如此¶
地生垂梢叢上出柔葉籜間成何用髙唐峽風枝掃月¶
明¶
　　　竹　　　　　　　　　　　羅　隠¶
籬外清隂接藥欄曉風交戞碧琅玕子猷沒後知音少¶
粉節霜筠漫嵗寒¶
　　　江南竹　　　　　　　　　許　晝¶
<pb:KR4h0022_WYG_325-14b>¶
江南瀟灑地本自與君宜固節還同我虗心欲待誰澗¶
泉傍借響山木共𠲒滋粉膩蟲難篆叢踈鳥易窺盡應¶
逄野渡中忽見村祠葉掃秋空静根横古壍危影迷寒¶
靄裏聲出夜風時客棹深深過人家逺逺移遊邊曽結¶
念到此數題詩莫恨成龍晩成龍㑹有期¶
　　　竹　　　　　　　　　　　秦韜玉¶
削玉森森幽思深(一作/清)阮家髙興尚分明巻簾隂薄漏¶
山色欹枕韵寒宜雨聲(宜類詩/作疑)斜對酒缸偏覺好静籠¶
<pb:KR4h0022_WYG_325-15a>¶
碁局最多情(類詩作/舒情)却驚九陌輪蹄外獨有溪烟數十¶
莖¶
　　笋¶
　　　籬笋　　　　　　　　　　李　頎¶
東園長新笋映石復穿籬近出依青嶂攅生伴緑池宻¶
(一作/色)因林向背行逐地髙卑但恐春將老青青獨爾為¶
　　　笋　　　　　　　　　　　白居易¶
此州有(集作/乃)竹鄉春笋滿山谷山翁(集作/夫)折盈把(集作/抱)¶
<pb:KR4h0022_WYG_325-15b>¶
將来入(集作抱/来早)市鬻物以多為賤雙錢易一束將歸安¶
(集作置/之炊)甑中與飯同時熟斑殻拆(集作柴/籜拆)故錦素肌擘¶
新玉只此一蔬飡(集作每日/遂加飡)經旬(集作/時)不思肉乆為京¶
洛客此味常無(集作/不)足速(集作/且)食勿蜘蹰南風吹作竹¶
　¶
　¶
　¶
　文苑英華巻三百二十五¶
