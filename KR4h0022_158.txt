# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.281426
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百五十八
<pb:KR4h0022_WYG_158-1a>¶
欽定四庫全書¶
　文苑英華巻一百五十八　宋　李昉等　編¶
　天部八¶
　　秋三十首　　　　　七夕十九首¶
　　九日十六首　　　　冬九首¶
　　除夜十四首¶
　　秋¶
　　　初秋　　　　　　　　　梁簡文帝¶
<pb:KR4h0022_WYG_158-1b>¶
羽翣晨猶動珠汗晝恒揮秋風忽嫋嫋向夕引凉歸巻¶
幌通河色開忩望月輝晩花欄下照(初學記作晩/照花欄下)疎螢¶
簟上飛直至猶如此何况送將歸浮隂即染浪清氣始¶
乗衣(類聚有/此二句)¶
　　　秋夜　　　　　　　　　梁簡文帝¶
盲風度函谷墜露下芳枝緑山倒雲氣青潭銜月規花¶
心風上轉葉影樹間移外遊獨千里夕歎共誰知¶
　　　秋夜　　　　　　　　　　沈　約¶
<pb:KR4h0022_WYG_158-2a>¶
月落宵向分紫烟鬱氛氲曀曀螢入霧離離鴈出雲巴¶
童暗理瑟漢女夜縫裙新知樂如是乆要詎相聞¶
　　　秋日　　　　　　　　　　鮑　泉¶
露色未成霜梧楸欲半黄燕去簾(初學記/作簷)恒静蓮寒池¶
不香夕鳥飛向日(類聚作夕/鳥飛向月)餘蚊聚逐光旅情恒自苦¶
秋夜漸應長¶
　　　和初秋　　　　　　　　　庾　信¶
落星初伏火秋霜正動鐘北閣更(初學記/作連)横漢南宫暎¶
<pb:KR4h0022_WYG_158-2b>¶
鑿龍祥鸞棲竹實靈蔡止(初學記/作上)芙蓉自有南風曲還¶
來吹九重¶
　　　秋日(此乃王胄奉和悲秋應令/十韻詳具一百七十九巻)庾　信¶
　　　晩秋　　　　　　　　　　前　人¶
淒清臨晩景疎索望寒階庭濕(初學記/作濕庭)凝墜露摶風巻¶
落槐白氣斜還冷雲峰晩更霾可憐數行鴈㸃㸃逺空¶
排¶
　　　和潁川公秋夜　　　　　　前　人¶
<pb:KR4h0022_WYG_158-3a>¶
泬寥空色逺葉黄淒序變洞浦落遵鴻長飈送巢燕千¶
秋流夕景百籟含宵囀峻雉聆金柝曽臺切銀箭¶
　　　悲秋　　　　　　　　　　隋煬帝¶
故年秋始去今年秋復來露濃山氣冷風急蟬聲哀鳥¶
擊初移樹魚寒欲隠苔斷霧時通日殘雲尚作雷¶
　　　度秋　　　　　　　　　　唐太宗(見初/學記)¶
夏律昨留灰秋箭今移晷峨眉岫初出洞庭波漸起桂¶
白發幽巖菊黄開灞涘運流方可歎含毫屬微理¶
<pb:KR4h0022_WYG_158-3b>¶
　　　秋日二首　　　　　　　　唐太宗(見初/學記)¶
爽氣澄蘭沼秋風動桂林露凝千片玉菊散一叢金日¶
岫高低影雲空㸃綴隂蓬瀛不可望泉石且娱心¶
　　　二¶
菊散金風起荷疎玉露圓將秋數行鴈離夏幾林蟬雲¶
凝愁半嶺霞碎纈高天還似成都望直見峨眉前¶
　　　秋夜(初學記/作日)翠微宫　　　　前　人¶
秋光凝翠(或作/紫)嶺凉吹肅離宫荷葉疎一葢缺樹冷半¶
<pb:KR4h0022_WYG_158-4a>¶
空(初學記作荷疎一/葢缺樹冷半帷空)側陣移鴻影圓花釘菊叢攄懐俗¶
塵外高眺白雲中¶
　　　秋夜獨坐　　　　　　　　王　維¶
獨坐悲雙鬢空堂欲二更雨中山果落燈下草蟲鳴白¶
髮終難變黄金不可成欲知除老病唯有學無生¶
　　　秋興　　　　　　　　　　杜　甫¶
聞道長安似奕棋百年世事不勝悲王侯第宅皆新主¶
文武衣冠異昔時直北闗山金鼓振征西車騎(集作/馬)羽¶
<pb:KR4h0022_WYG_158-4b>¶
書馳魚龍寂寞秋江冷故國平居有所思¶
　　　秋夜獨坐　　　　　　　　袁　朗¶
危絃斷客心虚彈落驚禽故人百慮静(一作/盡)獨夜九愁¶
深枯蓬唯逐吹墜葉不歸林如何悲此曲坐作白頭吟¶
　　　秋興　　　　　　　　　　王昌齡¶
日暮西北堂凉風洗脩木著書在南窓門館常肅肅苔¶
草延古意視聴轉幽獨或問余所營刈黍就寒谷¶
　　　立秋日　　　　　　　　　司空曙¶
<pb:KR4h0022_WYG_158-5a>¶
律變新秋至蕭條自此初花酣蓮報謝葉在柳呈疎淡¶
日非雲暎清風似雨餘巻帷(百家詩/作簾)凉暗度迎扇暑先¶
除草静多飜燕波澄下露魚今朝散騎省作賦興何如¶
　　　秋夜作　　　　　　　　　韋應物¶
暗窓凉葉動秋齋寢席單憂人半夜起明月在林端一¶
與清景遇每憶平生歡如何方惻愴披衣露轉寒¶
　　　秋夜　　　　　　　　　　前　人¶
高閣漸凝露凉葉梢飄闈憶在南宫直夜長鐘漏稀¶
<pb:KR4h0022_WYG_158-5b>¶
　　　秋夜早行　　　　　　　　戴叔倫¶
山曉旅人去天高秋氣悲明河川上没芳草露中滋此¶
别又千里少年能幾時心知剡溪路聊且寄前期¶
　　　秋暮　　　　　　　　　　賈　島¶
北門楊柳葉不覺已繽紛值鶴因臨水迎僧忽背雲白¶
鬚相並出暗淚兩行分黙黙空朝夕苦吟誰喜聞¶
　　　秋夕即事　　　　　　　　劉得仁¶
永夕坐暝乆不聞猿狖啼漏微砧韻隔月朗斗星低危¶
<pb:KR4h0022_WYG_158-6a>¶
葉無風落幽禽並樹棲自憐無援者甘與路岐迷¶
　　　秋思　　　　　　　　　　周　賀¶
楊柳已秋色楚田方刈禾歸心疾所切敗葉夜來多細¶
雨城鵶噪殘陽嶠客過古都餘業在杳隔洞庭波¶
　　　秋夕　　　　　　　　　　聶夷中¶
日往無復見秋堂暮仍學𤣥髮不知白曉入寒銅覺為¶
材未離羣(一作/樹)有玉猶在璞誰把碧桐枝刻作雲門樂¶
　　　同前　　　　　　　　　　劉　駕¶
<pb:KR4h0022_WYG_158-6b>¶
促織燈下吟燈光冷於水鄉魂坐中去倚壁身如死求¶
名為骨肉骨肉萬餘里富貴在何時離别今如此出門¶
長嘆息月白西風起¶
　　　同前　　　　　　　　　　張　喬¶
春恨復秋悲秋悲難到時每逢明月夜長起故山思巷¶
僻行吟逺蛩多獨卧遲溪僧與樵客動别十年期¶
　　　中秋　　　　　　　　　　鄭　谷¶
清香聞晩蓮水國雨餘天天氣正得所客心剛悄然亂¶
<pb:KR4h0022_WYG_158-7a>¶
兵何日息故老幾人全此際難消遣從來未學禪¶
　　　秋晩　　　　　　　　　　羅　鄴¶
殘星殘月一聲鐘水際巖根爽氣濃不向碧堂驚醉夢¶
但求清鏡促愁容繁金泣露荒籬菊獨翠凝烟逺澗松¶
閒步幽林與苔逕漸移栖鳥息鳴蛩¶
　　　秋深　　　　　　　　　　周　朴¶
柳色尚沉沉風吹秋更深山河空有道鄉國自鳴砧巷¶
有千家月人無萬里心長城哭崩後寂絶至而今¶
<pb:KR4h0022_WYG_158-7b>¶
　　七夕¶
　　　七夕　　　　　　　　　　梁武帝¶
白露月下圓(一作/團)秋氣(一作/風)枝上鮮瑶臺含碧霧羅(一/作)¶
(翠/)幕生紫烟妙會非綺節佳期乃凉年玉壺并(一作/承)夜¶
急蘭膏依曉煎昔悲漢難越今傷河易旋怨咽雙目斷¶
悽切(初學記/作到)兩情懸(一作皆藝/文類聚)¶
　　　望織女　　　　　　　　　前　人(類聚作/左雲)¶
盈盈一水邊夜夜空自憐不辭精衞苦河流未可填寸¶
<pb:KR4h0022_WYG_158-8a>¶
情百重結一心萬處懸願作雙青鳥共書(類聚/作舒)明鏡前¶
　　　七夕穿針　　　　　　　　栁　惲¶
代馬秋不歸緇紈無復緒迎寒理衣(一作/夜)縫暎月抽纎¶
縷的爍愁睇光連娟思眉聚清(一作/液)露下羅衣秋風吹¶
玉柱流景對秋夕(一作流隂/稍已多)餘光亦難取(一作/誰與)¶
　　　七夕　　　　　　　　　　何　遜¶
仙車駐七襄鳯駕入天潢月暎九微火風吹百和香來¶
(一作/逢)歡暫巧笑還淚已沾(一作/帝)粧依稀猶洛汭倐忽似¶
<pb:KR4h0022_WYG_158-8b>¶
高唐别離未(一作/不)得語河漢漸湯湯(一作皆/雜詠)¶
　　　織女贈牽牛　　　　　　　沈　約¶
紅粉(一作/粧)與明鏡二物本相親用持施㸃畫不照離居¶
人往秋雖一照一照復還塵塵生不復拂蓬首對河津¶
冬夜寒如此(一作/是)寧遽道陽春初商忽云至暫得奉衣¶
巾施衿已成(一作/識已)故每恥輙(一作/□)如新(一作皆藝/文類聚)¶
　　　牽牛答織女　　　　　　　王　筠¶
新知與生别由來儻相值豈如寸心中一宵懐兩事歡¶
<pb:KR4h0022_WYG_158-9a>¶
娱未繾綣倐忽成離異終日遥相望秪憶(雜詠/作益)生愁思¶
猶想(類聚/作憶)今春悲尚有故年淚忽遇長河轉獨喜良飈¶
至奔精翊鳯軫纎阿(雜詠/作珂)警龍轡¶
　　　七夕　　　　　　　　　　庾肩吾¶
玉匣巻懸衣針縷(類聚/高樓)開夜扉姮娥隨月落織女逐星¶
移離前㸔促夜别後對空機得(類聚作情/雜詠作請)語凋翎(雜詠/類聚)¶
(並作彫陵二/字出荘子)鵲填河未可飛¶
　　　同前　　　　　　　　　　江　總¶
<pb:KR4h0022_WYG_158-9b>¶
漢曲天榆冷河邊月桂秋婉孌期今夜飄颻度淺流輪¶
隨列宿動(類聚/作轉)路逺綵雲浮横波翻瀉淚束素反緘愁¶
此時機杼息獨向紅粧羞¶
　　　同前　　　　　　　　　　王　眘(見初/學記)¶
天河漢欲曉鳯駕儼應飛落月移粧鏡浮雲動别衣歡¶
逐今宵盡愁隨還路歸猶將宿昔淚更上去年機¶
　　　同賦山居七夕　　　　　　李　嶠¶
明月青山夜高天白露秋花庭開粉席雲岫敞斜樓(雜/詠)¶
<pb:KR4h0022_WYG_158-10a>¶
(作雲影/斜針樓)石類支機影池似泛槎流暫驚河女鵲終狎野¶
人鷗¶
　　　七夕　　　　　　　　　　張文恭¶
鳯律驚秋氣龍梭静夜機星橋百枝動雲路七香飛暎¶
月回彫扇凌霞曳綺衣含情向華幄流態入重闈歡餘¶
夕漏盡怨結曉驂歸誰言(類聚/作念)分河漢還憶兩心違¶
　　　同前　　　　　　　　　　杜審言¶
白露含明月青雲斷絳河天街七襄轉閣道二神過袨¶
<pb:KR4h0022_WYG_158-10b>¶
服鏘環珮香筵拂綺羅年年今夜盡機杼别情多¶
　　　同前　　　　　　　　　　祖　詠¶
閨女求天女更䦨意未䦨玉庭開粉席羅袖捧金盤向¶
月穿針易臨風整線難不知誰得巧明旦試尋㸔¶
　　　同前　　　　　　　　　　楊　衡¶
漢浦常多别山(一作/星)橋忽重遊向雲迎翠輦當月拜珠¶
旒寢幌凝宵態粧奩閉曉(一作/晩)愁不堪鳴柳(一作/杼)日空¶
對白榆秋¶
<pb:KR4h0022_WYG_158-11a>¶
　　　七夕二首　　　　　　　　劉禹錫¶
河鼓靈旗動姮娥破鏡斜滿空天是幕徐轉斗為車機¶
罷猶安石橋成不礙查寧(集作/誰)知觀津女竟夕(集作/終日)望¶
雲涯¶
　　　二¶
天衢啓雲帳仙馭上星橋初喜渡河漢頻驚轉斗杓餘¶
霞張(集作/開)錦幛輕電閃紅綃非是人間世還悲後㑹遥¶
　　　七夕　　　　　　　　　　温庭筠¶
<pb:KR4h0022_WYG_158-11b>¶
鵲歸鸞(雜詠/作燕)去兩悠悠青瑣西南月似鈎天上歲時星¶
又轉世間離恨(雜詠/作别)水東流金風入樹千門夜銀漢横¶
空萬象秋蘇小回塘通桂楫未應清淺隔牽牛¶
　　　同前　　　　　　　　　　曹　松¶
牛女相期七夕秋相逢俱喜鵲横流彤(雜詠/作寒)雲縹緲廻¶
金輅明月嬋娟掛玉鈎翠(雜詠/作燕)羽幾曽添别恨花容終¶
不更含羞更殘便是分襟處曉箭東來射翠樓¶
　　　同前　　　　　　　　　　唐彦謙¶
<pb:KR4h0022_WYG_158-12a>¶
露白風清夜向晨小星垂珮月埋輪絳河浪淺休相隔¶
滄海波深尚作塵天外鳯凰何寂寞世間烏鵲漫辛勤¶
猗蘭殿北斜樓上多少通宵不睡(雜詠/作寐)人¶
　　九日¶
　　　九日賦韻　　　　　　　梁簡文帝¶
是節協陽數高秋氣已精簷(類聚/作蟾)芝逐月啓帷風依夜¶
清逺燭成歌黛斜橋聞履聲梁塵下未息共愛賞年(類/聚)¶
(作/心)并¶
<pb:KR4h0022_WYG_158-12b>¶
　　　衡州九日　　　　　　　　江　總(見雜/詠)¶
秋日正淒淒茅茨復蕭瑟姬人薦初醖㓜子問殘疾園¶
菊把黄華庭榴剖珠實聊以著書情暫遣他鄉日¶
　　　九日至微山亭　　　　　　許敬宗¶
心逐南雲逝影隨北鴈來故鄉籬下菊今日幾花開¶
　　　蜀中九日　　　　　　　　王　勃(見雜/詠)¶
九月九日望鄉臺他席他鄉送客杯今日已厭南中苦¶
鴻鴈那從北地來¶
<pb:KR4h0022_WYG_158-13a>¶
　　　九日　　　　　　　　　　張　諤¶
秋來林下不知春一種佳遊事也均絳葉從朝飛盡夜¶
黄花間(初學記/作開)日未成旬將曛栢樹頻驚馬半醉歸途¶
數問人城外(初學記/作逺)登高併九日茱萸凡作幾年新¶
　　　九日作　　　　　　　　　王　縉(見初/學記)¶
莫將邊地比京都八月嚴霜草已枯今日登高樽酒裏¶
不知能有菊花無¶
　　　重九日懐襄陽　　　　　　孟浩然¶
<pb:KR4h0022_WYG_158-13b>¶
去國似(一作/已)如昨倐然輕杪秋峴山望(一作/杳)不見風景¶
令人愁誰採籬下菊應閒池上樓宜城多(一作/名)美酒(一/作)¶
(醖/)歸與葛疆逰¶
　　　九日　　　　　　　　　　杜　甫¶
舊與蘇司業兼隨鄭廣文採花香泛泛坐客醉紛紛野¶
樹歌還倚秋砧醒却聞歡娱兩冥寞西北有孤雲¶
　　　九日藍田崔氏莊　　　　　前　人¶
老去悲秋强自寛興來終(集作/今)日盡君歡羞將短髮還¶
<pb:KR4h0022_WYG_158-14a>¶
吹帽笑倩旁人為整(集作/正)冠藍水逺從千澗落玉山高¶
並兩峰寒明年此會知誰在(集作/健)醉把茱萸仔細㸔¶
　　　九日登梓州城　　　　　　前　人¶
客心驚暮序賔鴈下襄(一作/滄)州共賞重陽節言尋戱馬¶
遊湖風秋(一作/扶)戍柳江雨暗山樓且酌東籬菊聊祛南¶
國愁¶
　　　九日陪崔郎中北山醼　　　嚴　維(見雜/詠)¶
上客南臺至重陽此㑹文菊芳寒露洗杯翠夕陽曛務¶
<pb:KR4h0022_WYG_158-14b>¶
簡人同醉溪閒鳥自羣府中官最小唯有孟叅軍¶
　　　九日登青山　　　　　　　朱　灣¶
昔日惆悵處(一作/地)繫馬又(一作/共)登臨舊地(一作/處)烟霞在¶
多時草木深水將空含(一作/合)色雲共(一作/與)我無心緬想¶
(一作/相見)龍山會良辰亦似今¶
　　　觀衛尚書九日對中使射破的　戎　昱¶
盛宴傾黄菊殊私降紫泥月營開射圃霜斾拂旌霓出¶
將三朝貴彎弓五善齊腕廻金鏃滿的破緑弦低勇氣¶
<pb:KR4h0022_WYG_158-15a>¶
干牛斗歡聲震鼔鼙忠臣思報國更欲取闗西¶
　　　九日　　　　　　　　　　李羣玉¶
玉醴泛金菊雲亭蔽黛(集作/玳)筵晴山低畫浦斜鴈逺書¶
天謝眺離都日殷公出守年不知瑶水宴誰和白雲篇¶
(近見去年聖/製黄菊聨句)¶
　　　重陽夜旅懐　　　　　　　鄭　谷¶
强挿黄花三兩枝還圖一醉浸愁眉半床斜月醉醒後¶
惆悵多於未醉時¶
<pb:KR4h0022_WYG_158-15b>¶
　　冬¶
　　　大同十年十月戊寅　　　梁簡文帝¶
喧塵是時息静坐對重巒冬深柳條落雪後桂枝殘星¶
明霧色盡天白鴈行單雲飛乍想閣水浩(類聚/作結)逺疑紈¶
晩橘隠重屏枯籐帶廻竿兵(初學記雜詠並/作岳類聚作壯)隂連水氣¶
山峰深水寒(初學記雜詠並作添/月寒類聚作染月寒)¶
　　　𤣥圃寒夕　　　　　　　　前　人¶
洞庭門(類聚作/洞門扉)未掩金壺漏已催曠(類聚/作曛)烟生澗曲暗¶
<pb:KR4h0022_WYG_158-16a>¶
色起林隈雪花無有蔕氷鏡不安臺堦楊始倒挿浦桂¶
半新栽陳根委落蕙細葉(類聚/作蘂)發香梅鴈去銜蘆上猿¶
戱遶枝來¶
　　　冬夕(初學記無夕字類聚/作大同十一月庚戌)　　前　人¶
茲園植藝積山谷乆紆葳(初學記作歲/類聚作威)貴與(初學記/作興)最¶
多緒(類聚作直/興轉多緒)真事亦因依是節嚴冬景(類聚/作暮)寒雲曳¶
(類聚/作掩)落暉逺聞風瑟瑟亂視雪霏霏浪起川難渡林深¶
人至稀山禽背逕走野鳥歴塘飛¶
<pb:KR4h0022_WYG_158-16b>¶
　　　冬夜　　　　　　　　　　隋煬帝¶
不覺歲時(初學記/作將)盡已復入長安月影含氷凍風聲淒¶
夜寒江海波濤壯崤潼阪險難無因寄飛翼徒欲動和¶
鑾¶
　　　孟冬　　　　　　　　　　杜　甫¶
殊俗還多事方冬變所為破柑霜落爪甞稻雪翻匙巫¶
岫寒都薄黔溪(集作/烏沙)瘴逺隨終然减灘瀨暫喜息蛟螭¶
　　　至日遣興寄北省舊閣老兩院故人¶
<pb:KR4h0022_WYG_158-17a>¶
　　　　　　　　　　　　　　　前　人¶
憶昨逍遥供奉班去年冬至(集作/今日)侍龍顔騏驎不動爐¶
烟上孔雀徐開扇影還玉几由來天北極朱衣只在殿¶
中間孤城此日堪腸斷愁對寒雲雪滿山¶
　　　冬夕　　　　　　　　　　張　籍¶
寒蛩獨罷織湘鴈猶能鳴月色當窓入鄉心半夜生不¶
成高枕夢復作遶堦行廻首嗟淹泊城頭北斗横¶
　　　冬日後作　　　　　　　　裴　説¶
<pb:KR4h0022_WYG_158-17b>¶
寂寞掩荆扉昏昏坐欲癡事無前定處愁有併來時日¶
影纔添線鬢根已半絲明庭正公道(集作/論)應許苦心詩¶
　　　冬日作　　　　　　　　　前　人¶
糲食擁敗絮苦吟吟過冬稍寒人却健太飽事多慵樹¶
老生烟薄墻隂貯雪重安能只如此公道會相容¶
　　除夜¶
　　　守嵗　　　　　　　　　　唐太宗(見雜/詠)¶
暮景斜芳殿年華麗綺宫寒辭去冬雪暖帶入春風堦¶
<pb:KR4h0022_WYG_158-18a>¶
馥舒梅素盤花卷燭紅共歡新故歲迎送一宵中¶
　　　前題　　　　　　　　　　前　人¶
歲隂窮暮紀獻節啓新芳冬盡今宵促年開明日長氷¶
消出鏡水梅散入風香對此歡終宴傾壺待曙光¶
　　　於西京守歲　　　　　　　駱賔王(見雜/詠)¶
閒居寡言宴獨坐巻風塵忽見嚴冬盡方知列宿春夜¶
將寒色去年共曉光新耿耿他鄉夕無由展舊親¶
　　　歲除夜來張少府宅(集作除夜樂城/逢張少府作)¶
<pb:KR4h0022_WYG_158-18b>¶
　　　　　　　　　　　　　　　孟浩然¶
雲海訪(集作/泛)甌閩風濤(集作/潮)泊島濵何知歲除夜得見¶
故鄉親予是乗桴客君為失路人平生復能幾一别十¶
餘春¶
　　　除夜有懐　　　　　　　　前　人¶
五更鐘鼓欲相催四氣推遷往復廻帳裏殘燈纔有(雜/詠)¶
(作猶/去)焰爐中香氣盡成灰漸㸔春逼芙蓉枕頓覺寒銷¶
竹葉盃守歲家家應不(集作/未)卧相思那得夢魂來¶
<pb:KR4h0022_WYG_158-19a>¶
　　　除夜宿石橋館　　　　　　戴叔倫¶
旅館誰相問寒燈獨可親一年將盡夜萬里未歸人寥¶
落悲前事覊(雜詠/作支)離笑此身衰顔與愁鬢(雜詠作/衰髮)明日¶
去逢春¶
　　　嶺外守歲　　　　　　　　李福業¶
冬共(雜詠/作去)更籌盡春隨斗柄廻寒暄一夜隔客鬢兩年¶
催¶
　　　歲暮　　　　　　　　　　白居易¶
<pb:KR4h0022_WYG_158-19b>¶
窮隂急景暗(集作/生)相催壯齒韶顔去不回舊病重因年¶
老發新愁多是(集作/待)夜長來膏明自爇縁多事鴈黙先¶
烹為不才福禍細尋無會處不如且進手中盃¶
　　　客中守歲在柳家庄　　　　前　人¶
守歲樽無酒思鄉淚滿襟始知為客苦不及在家貧畏¶
老偏驚節懐(集作/防)愁預惡春故園今夜裏應念未歸人¶
　　　除夜　　　　　　　　　　王　湮¶
今歲今宵盡明年明日催寒隨一夜去春逐五更來氣¶
<pb:KR4h0022_WYG_158-20a>¶
色空中改容顔暗裏廻風光人不覺已著後園梅¶
　　　同前　　　　　　　　　　曹　松¶
舊厯不足卷東風還坐聞一宵有幾刻兩歲欲平分臘¶
盡傾時斗春通綻處雲明朝遥捧酒先合祝吾(類詩/作堯)君¶
　　　江外除夜　　　　　　　　前　人¶
千門庭燎照樓臺總為年光急急催半夜臘因風巻去¶
五更春被角吹來寧無好鳥思花發應有遊魚待凍開¶
不是多岐漸平穏誰能呼酒祝昭回¶
<pb:KR4h0022_WYG_158-20b>¶
　　　歲除對王秀才作　　　　　韋　莊¶
我惜今宵促君愁玉漏頻豈知新歲酒猶作異鄉身雪¶
向寅前凍花從子後春到明追此㑹俱是隔年人¶
　　　除夜　　　　　　　　　　羅　隠¶
官厯行將盡村醪强自傾厭寒思暖律畏老惜殘更歲¶
月已如此寇戎猶未平兒童不諳事歌吹待天明¶
　¶
　文苑英華巻一百五十八¶
