# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.583435
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百二十二
<pb:KR4h0022_WYG_322-1a>¶
欽定四庫全書¶
　文苑英華巻三百二十二　宋　李昉等　編¶
　花木二¶
　　梅花二十首　　　　芙蓉花九首¶
　　蓮荷七首　　　　　石榴八首¶
　　海棠七首　　　　　玫瑰二首¶
　　玉蘂二首　　　　　薔薇四首¶
　　菊花十二首　　　　蜀葵四首¶
<pb:KR4h0022_WYG_322-1b>¶
　　梅花¶
　　　雪裏覓梅花　　　　　　　梁簡文帝¶
絶訝梅花晩争來雪裏窺下枝低可見髙處逺難知俱¶
羞惜睕露相讓道腰羸定須還剪綵學作兩三枝(以下/六篇)¶
(並見初/學記)¶
　　　梅花　　　　　　　　　　吳　筠¶
梅性本輕蕩世人相陵賤故作負霜(集作/雪)花欲使綺羅¶
見但願深相知千摧非所戀¶
<pb:KR4h0022_WYG_322-2a>¶
　　　早梅　　　　　　　　　　何　遜¶
兔園標物序驚時最是梅御霜當路發映雪擬寒開枝¶
横却月觀花遶陵風䑓朝灑長門泣夕駐臨卭杯應知¶
早飄落故逐上春來¶
　　　和孔中丞雪裏梅花　　　　王　筠¶
水泉猶未動庭樹已先知飜光同雪舞落素混(一作/泊)氷¶
池今春競時發猶是昔年枝唯有長顦顇對鏡不能窺¶
　　　同蕭左丞詠摘梅花　　　　庾肩吾¶
<pb:KR4h0022_WYG_322-2b>¶
窗梅朝始發庭雪晩初消折花牽短樹攀叢入細條垂¶
氷溜玉手含刺冐春腰逺道終難寄馨香徒自饒¶
　　　梅花　　　　　　　　　　庾　信¶
常年臘月半已覺梅花闌不信今春晩俱來雪裡看樹¶
動懸氷落枝髙出手寒早知覓不見真悔着衣單¶
　　　在蜀正朝摘梅　　　　　　張　説(見集/本)¶
蜀地寒猶煖正朝發早梅偏驚萬里客已復一年來¶
　　　庭梅　　　　　　　　　　張九齡¶
<pb:KR4h0022_WYG_322-3a>¶
芳意何能早孤榮亦自危更憐花帶弱不受歳寒移朔¶
雪那相妒隂風已屬吹馨香雖尚爾飄蕩復誰知¶
　　和常州崔使君詠後庭梅二首　孫　逖¶
聞唱梅花落江南春意深更傳千里外来入越人吟弱¶
幹紅粧倚繁香翠羽尋庭中自公日歌舞向芳隂¶
　　　二¶
梅院重門掩遥遥歌吹邊庭深人不見春至曲能傳花¶
落弹碁處看來薦枕前使君停五馬行樂此中偏¶
<pb:KR4h0022_WYG_322-3b>¶
　　　官舎早梅　　　　　　　　張　謂¶
堦下雙梅樹春來畵不成晩時花未(一作/易)落隂處葉難¶
生摘子防人到攀枝畏鳥驚風光先占得桃李莫相輕¶
　　　早梅　　　　　　　　　　戎　昱¶
一樹寒梅白玉條迥臨村路傍溪橋不知(絶句時選/作應縁)近¶
水花先發疑是經春(一作/冬)雪未銷¶
　　　和薛秀才尋梅花同飲見贈　白居易¶
勿驚林下發寒梅便試花前飲冷杯白馬走迎詩客去¶
<pb:KR4h0022_WYG_322-4a>¶
紅筵鋪待舞人來歌聲怨處微㣲落酒氣薫時漸漸開¶
若到嵗來(集作/寒)無雨雪猶應醉得兩三廻¶
　　　梅　　　　　　　　　　　杜　牧(見集/本)¶
輕盈照野水掩歛下瑶䑓妬雪栁相比欺春不逐來偶¶
同佳客見似為凍醪開若在秦樓畔堪為弄玉媒¶
　　　酬崔八早梅有贈兼見示之什¶
　　　　　　　　　　　　　　　李商隠¶
知訪寒梅過野塘久留金勒為廻腸謝郎衣袖初翻雪¶
<pb:KR4h0022_WYG_322-4b>¶
荀令薫鑪更換香何處拂胷資蝶粉幾時塗額藉蜂黄¶
維摩一室雖多病要舞(集作/亦要)天花作道塲(時余在恵祥/上人講下故)¶
(崔落句梵王宫地羅含/宅賴許時時聼法來)¶
　　　人日梅花病中作　　　　　李羣玉¶
去年今日湘西寺獨把寒梅愁斷腸今年此日江邊宅¶
卧見瓊枝低壓墻半落半開臨野岸團情團思醉韶光¶
玉麟寂寂飛斜月素艷亭亭帯(雜詠/作對)夕陽已被兒童苦¶
攀折更遭風雨(雜詠/作雪)損馨香洛陽桃李漸撩亂廻首行¶
<pb:KR4h0022_WYG_322-5a>¶
宮春景長¶
　　　江梅　　　　　　　　　　鄭　谷(見集/本)¶
江梅且緩飛前軰有歌詞莫惜黄金縷難㤀白雪枝吟¶
看歸不得醉齅立如痴和雨和烟折含情寄所思¶
　　　梅　　　　　　　　　　　前　人¶
江國正寒春信穏嶺頭枝上雪飄飄何言落處堪惆悵¶
直是開時也寂寥素艷照罇桃莫比孤香粘袖李湏饒¶
離人南去腸應斷片片隨鞭過楚橋¶
<pb:KR4h0022_WYG_322-5b>¶
　　　梅花　　　　　　　　　　羅　隠¶
吳王酔處十餘里照野(集作/夜)拂衣今正繁經雨不隨山¶
鳥散倚風疑共路人言愁憐粉艷飄歌席静愛寒香撲¶
酒罇欲寄所思無好信為君惆悵又黄昏¶
　　　人日新安道中見梅花(其年以徐/冠停舉)¶
　　　　　　　　　　　　　　　前　人¶
長途酒醒臘天寒嫩蕋香英撲馬鞍不上夀陽公主面¶
憐君開得却無端¶
<pb:KR4h0022_WYG_322-6a>¶
　　芙蓉¶
　　　賦得渉江採芙蓉　　　　　梁孝元帝(見初/學記)¶
江風當夏清桂檝逐流縈初疑京兆劒復似漢冠名荷¶
香風送逺蓮影向根生葉卷珠難溜花舒紅易輕日暮¶
鳬舟滿歸來度錦城¶
　　　同前　　　　　　　　　　孔徳紹¶
蓮舟泛錦磧極目眺江干沿流檝渡易逆浪取花難有¶
霧疑川廣無風見水寛朝來採摘倦詎得久盤桓¶
<pb:KR4h0022_WYG_322-6b>¶
　　　同心芙蓉　　　　　　　　朱　超¶
青山麗朝景𤣥峰朗月(類聚/作夜)光未及清池上紅渠並出¶
房日分雙蔕影風合兩花香魚驚畏蓮折龜上礙荷長¶
雲雨流輕潤草木應嘉祥徒歌江上(類聚作/渉江)曲誰見緝¶
為裳¶
　　　同前¶
灼灼荷花瑞亭亭出水中一莖孤引緑雙影共分紅色¶
奪歌人臉香亂舞衣風名蓮自可念况復兩心同¶
<pb:KR4h0022_WYG_322-7a>¶
　　　芙蓉　　　　　　　　　　辛徳源¶
洛神挺凝素文君拂艷紅麗質徒相比鮮姿(樂府/作彩)難兩¶
同光臨照波日香隨出崖風渉江良自逺託意在無窮¶
　　　採芙蓉　　　　　　　　　唐太宗(見初/學記)¶
結伴戯方塘携手上雕航船移分細浪風散(闕小/注)動浮¶
香游鶯無定曲驚鳬有亂行蓮稀釧聲斷水廣棹歌長¶
棲鳥還宻樹泛流歸建章¶
　　　秋朝木芙蓉　　　　　　　李嘉祐¶
<pb:KR4h0022_WYG_322-7b>¶
水面芙蓉秋已衰繁條倒是着花時平明露滴垂紅臉¶
似有朝愁(集作/開)暮落悲¶
　　　闕下芙蓉　　　　　　　　包　何(見類/詩)¶
一人理國致昇平萬物呈祥助聖明天上河從闕下過¶
江南花向殿前生慶雲垂䕃開難落湛露為珠滿不傾¶
更對樂懸張簨簴歌工欲奏採蓮聲¶
　　　重臺芙蓉　　　　　　　　李徳裕¶
芙蓉含露時秀色波中溢玉女攏(集作/襲)朱裳重重暎皓¶
<pb:KR4h0022_WYG_322-8a>¶
質晨霞耀丹景(雜詠/作紫)片片明秋日蘭澤多衆芳妍姿不¶
相匹¶
　　蓮荷¶
　　　秋池一株蓮　　　　　　　張執恭¶
秋至皆虚落淩波獨吐紅託根方得所未肯即從風¶
　　　重䑓蓮　　　　　　　　　李　紳¶
緑荷舒卷凉風曉紅蕚開縈紫的重游女漢臯争笑臉¶
二妃湘浦並愁容自含秋露貞姿潔不曉春妖冶態穠¶
<pb:KR4h0022_WYG_322-8b>¶
終恐玉京仙子識却持歸種碧池中¶
　　　南池嘉蓮　　　　　　　　姚　合¶
芙蓉池裏(一作/上)葉田田一本雙枝(集作/花)照碧泉濃麗(集/作)¶
(淡/)共妍香各散東西分艷葉相連自知政術無他異縦¶
是禎祥亦偶然四野人聞皆盡喜争來入郭看嘉蓮¶
　　　永樂殷堯藩明府縣池嘉蓮詠¶
　　　　　　　　　　　　　　　雍　陶¶
青蘋白石匝蓮塘水裡蓮開帯瑞光露濕紅芳雙朶重¶
<pb:KR4h0022_WYG_322-9a>¶
風摇緑帯一枝長同心栀子徒誇艷合穂嘉禾豈觧香¶
不獨豐祥先有應更宜花縣對潘郎¶
　　　荷花　　　　　　　　　　李商隐¶
都無色可並不奈此香何瑶席乗凉設金覊落曉(集作/晩)¶
過覆(集作/回)衾燈照綺渡韈水沾羅預想秋前(集作/前秋)别離¶
居夢櫂歌¶
　　　和太常杜少卿東都修竹里有嘉蓮¶
　　　　　　　　　　　　　　　温庭筠¶
<pb:KR4h0022_WYG_322-9b>¶
春秋罷注真銅龍舊宅嘉蓮照水紅兩處龜巢清露裏¶
一時魚躍翠莖東同心表瑞荀池上半面粉粧樂鏡中¶
應為臨川多麗句故持重艷向西風¶
　　　蓮蘂　　　　　　　　　　鄭　谷¶
移舟水濺差差緑倚檻風斜(集作/摇)柄柄香多謝浣沙(集/作)¶
(溪/)人莫折雨中留得盖鴛鴦¶
　　石榴¶
　　　摘安石榴枝贈劉孝威(塗林安/石榴也)¶
<pb:KR4h0022_WYG_322-10a>¶
　　　　　　　　　　　　　　　王　筠¶
中庭有竒樹當户發華枝素莖表朱實緑葉厠紅蕤既¶
標太冲賦復見安仁詩宗生仁夀殿族代(疑作/茂)河陽湄¶
有羙清淮比如玉又如龜退書寫蟲篆進對多好辭我¶
家新置側(新置側/已隣居)可求不難識相望阻盈盈相思滿胸¶
臆髙枝為君採請寄西飛翼¶
　　　石榴　　　　　　　　　　孔紹安¶
可惜庭中樹移根逐漢臣只為來時晩開花不及春¶
<pb:KR4h0022_WYG_322-10b>¶
　　　翫郡齋海榴　　　　　　　宋之問¶
澤國韶光早開簾延霽天野禽宵未囀山蜚書仍眠目¶
兹海榴發列暎巖楹前熠爚禦風静葳蕤含景鮮清晨¶
緑堪佩亭午丹欲然昔忝金閨籍嘗見玉池蓮未若宗¶
族地更逢榮耀全南金雖自貴貿(一作/質)賞詎(一作/誰)能遷¶
撫躬萬里絶豈染一朝妍從禄滯遐郡賞(疑作/常)是惜流¶
年越俗鄙章甫捫心空自憐¶
　　　同和詠樓前海石榴二首　　孫　逖¶
<pb:KR4h0022_WYG_322-11a>¶
客自新亭郡朝來數物華傳居妓樓好初落海榴花露¶
色珠簾映香風粉壁遮更宜林下雨日晩逐行車¶
　　　二¶
海上移珠木樓前詠所思遥聞下車日正在落花時舊¶
緑香行葢新紅洒步棊(疑作/綦)從來寒不易終見久逾滋¶
　　　題韋潤州後亭海榴　　　　李嘉祐(見集/本)¶
江上年年小雪遲年光獨報海榴知寂寂山城風日煖¶
謝公含笑向南枝¶
<pb:KR4h0022_WYG_322-11b>¶
　　　韋中丞西㕔海榴　　　　　皇甫冉¶
海流争讓候榴花犯雪先開内史家末客朝朝鈴閣下¶
從公歩履翫年華¶
　　　題山石榴花　　　　　　　白居易(見集/本)¶
一叢千朶壓欄干剪碎紅綃却作團風嫋舞腰香不盡¶
露銷粧臉淚初(一作/新)乾薔薇帯刺攀常嬾菡蓞生泥翫¶
亦難不及此花簷戸下任人採弄盡(上/聲)人看¶
　　海棠¶
<pb:KR4h0022_WYG_322-12a>¶
　　　左掖海棠詠　　　　　　　王　維¶
閒洒堦邊草輕隨箔外風黄鶯弄不足銜向(集作/入)未央¶
宮¶
　　　海棠　　　　　　　　　　前　人¶
海邊佳樹生竒彩知是仙山取得栽瓊蕋籍中聞閬苑¶
紫芝圖上見蓬萊淺深芳蕚通宵換委積紅英報晩開¶
寄語春園百花道莫争顔色泛金杯¶
　　　海棠　　　　　　　　　　薛　能¶
<pb:KR4h0022_WYG_322-12b>¶
酷烈復離披𤣥功莫我知青苔特(疑/)長處暮栁間開時¶
常醉遊人挿連隂彼叟移晨前清露濕晏後惡風吹香¶
少傳何許妍多盡半遺島蘇漣水脉庭綻粒松枝偶泛¶
因沉硯閒飄欲亂棊遶山生玉壘和郡遍坤維負賞蘄¶
(一作/慙)休飲牽吟分失飢明年應不見留此贈巴兒¶
　　　題磁嶺海棠花　　　　　　温庭筠¶
幽態竟誰賞嵗華空與期島廻香盡處泉照艷濃時蜀¶
彩淡摇栧呉粧低怨思王孫又誰恨惆悵下山遲¶
<pb:KR4h0022_WYG_322-13a>¶
　　　擢第後入蜀經羅村溪路見海棠盛開偶有題¶
　　　　詠　　　　　　　　　　鄭　谷¶
上國休誇紅杏樹深溪自照緑苔磯一枝低帯流鶯睡¶
數片狂隨(集作/和)舞蝶飛堪恨路長移不得可無人與畵¶
将歸手中已有新春桂多謝烟香更惹(集作/入)衣¶
　　　海棠　　　　　　　　　　前　人¶
春風用意勻顔色銷得携觴與賦詩艷麗最宜新着雨¶
嬌嬈全在欲開時莫愁粉(雜詠/作淺)黛臨窗嬾梁廣丹青㸃¶
<pb:KR4h0022_WYG_322-13b>¶
筆遲朝醉暮吟看不足羡他蝴蝶宿深枝¶
　　　蜀中賞海棠　　　　　　　前　人¶
濃淡芳春滿蜀鄉半隨風雨斷鶯(一作/人)腸浣花溪上堪¶
惆悵子羙無情為發揚¶
　　玫瑰¶
　　　奉和中書李舍人昆季詠玫瑰花寄徐郎中¶
　　　　　　　　　　　　　　　盧　綸¶
獨鶴寄烟霜雙鸞思晩芳舊隂依謝宅新艷出丘墻蝶¶
<pb:KR4h0022_WYG_322-14a>¶
起搖輕露鶯銜入夕陽雨朝勝濯錦風夜劇聞香斷燒¶
千重熖孤霞一片光宻來驚葉少動處覺枝長布影期¶
髙賞留春為逺芳嘗聞贈瓊玖叨和愧登堂¶
　　　同前　　　　　　　　　　司空曙¶
仙吏紫薇郎竒花共翫芳攅星排緑帯照眼發和光暗¶
妒翻堦葉遥連直署香透枝蜂遶易礙刺鳥銜妨露濕¶
凝衣粉風吹散蘂黄䝉籠珠樹合煥爛錦屛張留客容¶
看竹思人比愛棠如當(一作/傳)採蘋詠逺思滿瀟湘¶
<pb:KR4h0022_WYG_322-14b>¶
　　玉蘂¶
　　　唐昌觀玉蘂　　　　　　　武元衡(見集/本)¶
琪樹年年玉蘂新洞宫長閉彩霞春日暮落英鋪地雪¶
獻花無復九天人¶
　　　唐昌觀玉蘂花詠　　　　　楊巨源¶
晴空素艷照霞門香洒天風不到塵持贈昔聞将白雪¶
蘂珠宫上玉花春(門字可疑别/本作照霞新)¶
　　薔薇¶
<pb:KR4h0022_WYG_322-15a>¶
　　　劉侍中宅盤花紫薔薇　　　章孝標¶
真宰偏饒麗景家當春盤出帶根霞從聞一朶朝衣色¶
免踏塵埃看雜花¶
　　　薔薇　　　　　　　　　　朱慶餘¶
遶架(雜詠作/四面)垂條密浮隂入夏清緑攅傷手刺紅墮斷¶
腸英粉著蜂鬚膩光凝蝶翅明雨来(雜詠/作中)看亦好况復¶
值初晴¶
　　　朱秀才庭際薔薇　　　　　方　干¶
<pb:KR4h0022_WYG_322-15b>¶
繡難相似畫難成明媚鮮妍絶比倫露壓盤條方倒地¶
風吹艷色欲燒春斷霞轉影侵西壁濃麝分香入四鄰¶
看取後時歸故里爛花須讓(一作庭/花應謝)錦衣新¶
　　　臨水薔薇　　　　　　　　李羣玉¶
堪愛(集作/恨)復堪傷無情不乆長浪摇千臉淚(集作/笑)風舞¶
一身香(集作叢芳/後押香字)似濯文君錦如啼(一作/窺)漢女粧所思¶
雲雨外何處寄馨香¶
　　菊花¶
<pb:KR4h0022_WYG_322-16a>¶
　　　賦得殘菊花　　　　　　　唐太宗¶
階蘭凝曙霜岸菊照晨光露濃晞曉笑風勁淺殘香細¶
葉彫輕翠圓花飛碎黄還待(初學記/作将)今嵗色復結後年¶
芳¶
　　　秋菊　　　　　　　　　　駱賔王¶
擢秀三秋晩開芳十歩中分黄俱笑日含翠共摇風碎¶
影涵流動浮香隔岸通金翹徒可泛玉斚竟誰同¶
　　　東園翫菊　　　　　　　　白居易¶
<pb:KR4h0022_WYG_322-16b>¶
少年昨已去芳嵗今又䦨如何寂寞意復此荒凉園園¶
中獨立久日淡風露寒秋蔬盡蕪沒好樹亦凋殘唯有¶
數叢菊新開籬落間携觴聊自(集作/就)酌為爾一流連憶¶
我少小日易為興所牽見酒無時節未飲已欣然近從¶
年長來漸覺取樂難常恐更衰老彊醉(集作/飲)亦無歡顧¶
謂爾菊花後時何獨鮮誠知不為我借爾暫開顔¶
　　　和錢員外早冬翫禁中新菊　前　人¶
禁署寒氣遲孟冬菊初(一作/花)折新黄間繁緑爛若金照¶
<pb:KR4h0022_WYG_322-17a>¶
碧仙郎小隐日(集作/月)心似陶彭澤秋憐潭上看日慣籬¶
邊摘今來此地賞野意潜自適金馬門内花玉山峰下¶
客寒芳引清句吟賞(集作/翫)烟景夕賜酒色偏宜握蘭香¶
不敵淒淒百卉死嵗晩氷霜節有此花開時(集作唯有/此花開)¶
殷勤助君惜¶
　　　菊　　　　　　　　　　　釋無可¶
東籬摇落後宻艶被寒催夾雨驚新折經霜忽盡開野¶
香盈客袖禁蘂泛天杯不共春蘭並悠揚逺蝶來¶
<pb:KR4h0022_WYG_322-17b>¶
　　　菊　　　　　　　　　　　李商隠¶
暗暗澹澹紫融融冶冶黄陶令籬邊色羅含宅裡香幾¶
時禁重露實是怯斜(集作/殘)陽願泛金鸚鵡昇君白玉堂¶
　　　野菊¶
苦竹園南椒塢邊㣲香冉冉淚涓涓已悲節物同寒鴈¶
忍委芳心與暮蟬細路獨來當此夕清罇相伴省他年¶
紫雲(一作/㣲)新苑移花處不取霜栽近御筵¶
　　　詠夾逕菊　　　　　　　　薛　能¶
<pb:KR4h0022_WYG_322-18a>¶
夾逕盡黄英不通人並行幾曽相對綻元是兩行生叢¶
比髙低等香連左右并畔摇風勢斷中夾日華明間隔¶
蛩吟隔交横蝶亂横頻應泛桑落摘處近前楹¶
　　　白菊　　　　　　　　　　許　棠¶
所尚雪霜姿非闗落㡌期香飄風外别影到月中疑發¶
在林凋後繁(類詩/作開)當露冷時人間稀有此自古乃無詩¶
　　　十日菊　　　　　　　　　鄭　谷¶
節去蜂愁蝶不知曉來(集作/庭)還繞折花(集作/殘)枝自縁今¶
<pb:KR4h0022_WYG_322-18b>¶
日人心别未必秋香一夜衰¶
　　　白菊　　　　　　　　　　張　蠙¶
秋天木葉乾猶有白花殘舉世稀栽得豪家却畫看片¶
苔相映緑諸卉獨宜寒幾度携佳客登髙欲折難¶
　　　菊　　　　　　　　　　　羅　隠¶
籬落嵗云晏(集作/暮)數枝聊自芳雪裁纎蘂宻金折小苞¶
香千載白衣酒一生青女霜春叢莫輕薄彼此有行藏¶
　　蜀葵¶
<pb:KR4h0022_WYG_322-19a>¶
　　　黄蜀葵　　　　　　　　　薛　能¶
嬌黄新嫩(類詩/作蘂)欲題詩盡日含毫有所思記得玉人初¶
病較(類詩/作蘂)道家装束厭禳時¶
　　　黄蜀葵　　　　　　　　　崔　涯¶
野欄秋景晩踈散兩三枝嫩蘖(類詩/作碧)淺輕態幽香閒澹¶
姿露傾金盞小風引道冠欹獨立悄無語清愁人詎(類/詩)¶
(作/不)知¶
　　　蜀葵　　　　　　　　　　陳　標¶
<pb:KR4h0022_WYG_322-19b>¶
眼前無奈蜀葵何淺紫深紅數百窠能共牡丹争幾許¶
得人輕處秪縁多¶
　　　蜀葵詠　　　　　　　　　前　人¶
緑衣去地紅倡倡薰風似舞諸女郎南隣蕩子婦無頼¶
錦機春夜成文章¶
　¶
　¶
　文苑英華巻三百二十二¶
