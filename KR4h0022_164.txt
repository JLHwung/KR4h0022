# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.424074
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百六十四
<pb:KR4h0022_WYG_164-1a>¶
欽定四庫全書¶
　文苑英華巻一百六十四　宋　李昉等　編¶
　地部六¶
　　泉一十四首　　　　　瀑布十首¶
　　雜題二十五首　　　　曲江五首¶
　　昆明池十首　　　　　温湯三首¶
　　泉¶
　　　聽夜泉　　　　　　　　　張　籍¶
<pb:KR4h0022_WYG_164-1b>¶
細泉深處落夜乆漸聞聲獨起出門聽欲尋當澗行還¶
疑隔林逺復畏有風生月下堪留此無人亦到明¶
　　　僧院引泉　　　　　　　　姚　合¶
泉眼髙千丈(集作/尺)山僧取得歸架空横竹引鑿石透渠¶
飛洗藥溪流濁澆花雨力㣲朝昏長逺㸔䕶惜似持衣¶
　　　方山寺松下泉　　　　　　章孝標¶
石脉綻寒光松花噴曉霜注瓶雲母滑漱齒茯苓香野¶
客偷煎茗山僧惜净牀三禪不要問孤月在中央¶
<pb:KR4h0022_WYG_164-2a>¶
　　　憶四明山泉　　　　　　　施肩吾¶
愛彼山中石泉水幽聲夜夜落空裏至今憶得卧雲時¶
猶自涓涓在人耳¶
　　　聽夜泉　　　　　　　　　劉得仁¶
静裏層層石潺湲到鶴林流迴出幾洞源逺歴千岑寒¶
助空山月清兼此夜心幽人聽逹曙難罷蘚牀吟¶
　　　和鄭校書夏日遊鄭泉　　　前　人¶
太虛懸畏景古木蔽清隂爰有泉堪挹閒思日可尋來¶
<pb:KR4h0022_WYG_164-2b>¶
聞鳴滴滴昭竦碧沉沉幾脈成溪壑何人測淺深澄時¶
無一物分處歴千林净溉靈根藥凉浮玉翅禽飲疑蠲¶
宿疾見自失煩襟僧共雲前瀨龍聽月下吟疊光輕¶
吹動徹底曉霞侵不用頻遊去令君少進心¶
　　　秋晩日少陵原遊山泉之什　楊　發¶
喧濁侵肌性未沉毎來雲外恣幽尋塵衣更喜秋泉㓗¶
倦跡方依竹洞深暫過偶然應繫分有期終去但勞心¶
唯憐一夜空山月似許他年伴獨吟¶
<pb:KR4h0022_WYG_164-3a>¶
　　　山泉　　　　　　　　　　前　人¶
半空飛下水勢去響如雷静徹啼猿寺髙陵坐客臺耳¶
同經劒閣身若到天台濺樹吹成凍隣祠觸作灰深中¶
試楖栗淺處落莓苔半夜重城閉潺湲枕底來¶
　　　經漢武泉　　　　　　　　趙　嘏¶
芙蓉苑裏起清秋漢武泉聲落御溝他日江山映蓬鬢¶
二年楊桞别漁舟竹間駐馬題詩去物外何人識醉逰¶
盡把歸心付紅葉晩來隨水向東流¶
<pb:KR4h0022_WYG_164-3b>¶
　　　青鳥泉　　　　　　　　　張　喬¶
秪此沉仙翼瑶池似不遥有聲懸翠壁無勢下丹霄净¶
瀨煙霞古寒原草木凋山河幾更變幽咽到唐朝¶
　　　石門山泉　　　　　　　　鄭　谷¶
一脉清泠何所之縈莎潄蘚入僧池雲邉野客窮來處¶
石上寒猿見落時聚沫遶槎殘雪在迸流穿樹墮花隨¶
烟春雨晩閒吟去不復逺尋皇子陂¶
　　　題東林寺虎跑泉　　　　　周　繇¶
<pb:KR4h0022_WYG_164-4a>¶
勝致通幽感靈泉有虎跑爪擡山脉斷掌托石心坳竹¶
藹疑相近松隂蓋亦交轉令棲遁者真境愈難抛¶
　　　野泉　　　　　　　　　　張　蠙¶
逺出白雲中長年聽不同(一作/窮)清聲縈亂石(一作/石亂)寒色¶
入長空挂壁聊成雨穿林别起風温泉非爾類源發在¶
深宫¶
　　　商山夜聞泉　　　　　　　曹　松¶
㵼月聲不斷坐來心益閒無人知落處萬木冷空山逺¶
<pb:KR4h0022_WYG_164-4b>¶
憶雲容外幽疑石縫間那辭通曙聽明日度藍關¶
　　瀑布¶
　　　湖口望廬山瀑布　　　　　張九齡¶
萬丈洪泉落迢迢半紫氛奔飛下雜樹灑落出重雲日¶
照虹蜺似天清風雨聞靈山多秀色空水共氤氲¶
　　　入廬山仰望瀑布　　　　　前　人¶
絶頂有懸泉喧喧出烟杪不知幾時嵗但見無昏曉閃¶
閃青崖落鮮鮮白日皎灑流濕行雲濺沫驚飛鳥雷吼¶
<pb:KR4h0022_WYG_164-5a>¶
何噴薄箭馳入窈窕昔聞山下䝉今乃林巒表物情有¶
詭激坤元曷紛矯黙然置此去變化誰能了¶
　　　翫廬山瀑布　　　　　　　李　白¶
西登香爐峯南見瀑布水挂流三千丈噴壑數十里歘¶
如飛練來隠若白虹起初驚河漢落(一作銀/河落)半灑雲天¶
裏仰觀勢轉雄壮哉造化功海風吹不斷江月照還空¶
空中亂潨射左右洗青壁飛珠散輕霞流沫沸穹石而¶
我樂名山對之心益閒無論漱瓊液還得洗塵顔且諧¶
<pb:KR4h0022_WYG_164-5b>¶
宿所好永願辭人間¶
　　　廬山瀑布　　　　　　　　前　人¶
廬山上與星斗連日照香爐生紫烟飛流直下三千尺¶
疑是銀河落九天¶
　　　瀑布泉　　　　　　　　　冷朝陽¶
潺湲半空裏霜落石房邉風激珠光碎山欹練影偏急¶
流難起浪迸沬秪如烟自古惟今日凄凉一片泉¶
　　　廬山瀑布　　　　　　　　徐　凝¶
<pb:KR4h0022_WYG_164-6a>¶
瀑布瀑布千丈直雷奔入海不暫息今古長如白練飛¶
一條界破青山色¶
　　　瀑布　　　　　　　　　　章孝標¶
秋河溢長空天曬萬丈布深雷隠雲壑孤電掛巖樹滄¶
溟曉噴寒碧落晴盪素非趨下流急勢使不得住¶
　　　東山瀑布　　　　　　　　方　干¶
遥夜看來疑月照平明失却(集作/去)被雲迷掛巖逺勢穿¶
松島落地(集作/擊石)殘聲注稲畦素色噴成三伏雪餘波流¶
<pb:KR4h0022_WYG_164-6b>¶
作萬年溪若非真宰能開决應向前山雜淤泥¶
　　　天台瀑布　　　　　　　　曹　松¶
萬仭得名云瀑布逺看如織掛天台休疑寳尺難量度¶
直恐金刀易剪裁噴向林梢成夏雪傾來石上作春雷¶
欲知便是銀河水墮落人間合却廽¶
　　　廬山瀑布　　　　　　　　裴　説¶
静景慿髙望光分翠嶂開嶮飛千尺雪寒撲一聲雷過¶
去雲衝斷旁來燒隔廻何當住峯下終嵗絶塵埃¶
<pb:KR4h0022_WYG_164-7a>¶
　　雜題¶
　　　賦得曲澗　　　　　　　　劉孝威¶
澗流急易轉溪水暗難開近樓俄已失前洲忽蕩廻石¶
岸生寒蘚沈根漬水苔菱舟失道去歸鳬迷逕來¶
　　　嚴陵瀬　　　　　　　　　任　昉¶
羣峯此峻極參差百里嶂清淺既漣漪激石復奔壯神¶
物徒有造終然莫能状¶
　　　夕逗繁昌浦　　　　　　　劉孝綽¶
<pb:KR4h0022_WYG_164-7b>¶
日入江風静安波似未流崖廻知舳轉䌫解覺船浮暮¶
煙生逺渚夕鳥赴前洲隔山聞戍皷傍浦喧棹謳疑是¶
辰陽宿於此逗孤舟¶
　　　晩出新亭　　　　　　　　隂　鏗¶
大江一浩蕩離悲足幾重潮落猶如蓋雲昏不作峯逺¶
戍惟聞皷寒山但見松九十方稱半歸途詎有蹤¶
　　　詠浮漚(已見一百/五十五巻)　　　　　鄭　縉¶
　　　進船泛洛水　　　　　　　薛慎惑¶
<pb:KR4h0022_WYG_164-8a>¶
禁園紆睿覧仙棹叶時逰洛北風花樹江南彩畫舟芳¶
生蘭蕙草春入鳯凰樓興盡離宫暮烟光起夕流¶
　　　泛前陂　　　　　　　　　王　維¶
秋空自明(一作/明月)迥况復逺人寰(集作/間)暢以沙際鶴兼之¶
雲外山澄波(集作/陂)澹将夕清月皓方閒此夜任孤棹夷¶
猶殊未還¶
　　　牛渚磯　　　　　　　　　李　白¶
絶壁臨巨川連峯勢相向亂石流洑間廻波自成浪但¶
<pb:KR4h0022_WYG_164-8b>¶
驚羣木秀莫測精靈状更聽猿夜啼憂心醉江上¶
　　　尋龍湍　　　　　　　　　孫　逖¶
仙穴尋遺迹輕舟愛水鄉溪流一曲盡山路九峯長漁¶
父歌金洞江妃舞翠房遥憐葛仙宅真氣共㣲茫¶
　　　石頭瀬　　　　　　　　　崔國輔¶
悵矣秋風時余臨石頭瀬因髙見逺境望盡此州内羽¶
山一㸃青海岸雜花碎離離樹木少淼淼湖波大日暮¶
千里帆南飛落天外湏㬰遂入夜埜色有㣲靄尋逺路¶
<pb:KR4h0022_WYG_164-9a>¶
已窮遺榮事多昩一身猶未理安得濟時代且泛朝夕¶
潮荷衣蕙為帶¶
　　　宿范浦　　　　　　　　　前　人¶
月暗潮又落西陵渡蹔停村煙和海霧舟火亂江星路¶
轉定山遶塘連范浦横鴟夷近何去空山臨滄溟¶
　　　泊楊子津　　　　　　　　祖　詠¶
纔入維楊郡鄉山此地遥林殘初霽雨風退欲歸潮江¶
火明沙岸雲帆礙浦橋客衣今正薄寒夜昨來饒¶
<pb:KR4h0022_WYG_164-9b>¶
　　　横龍渡　　　　　　　　　劉長卿¶
空傳古岸下曾見蛟龍去秋水晩沈沈猶疑在深處亂¶
聲沙上石倒影雲中樹獨繫一扁舟樵人往來渡¶
　　　與鄧縣郡官泛渼陂(集作與鄠縣/羣官泛渼陂)¶
　　　　　　　　　　　　　　　岑　參¶
萬頃浸天色千尋窮地根舟移城入樹岸濶水浮村閒¶
鷺驚簫管潜蛇傍酒罇&KR0661;來呼小吏列火儼歸軒¶
　　　西陵渡寄一公　　　　　　皇甫冉¶
<pb:KR4h0022_WYG_164-10a>¶
西陵遇潮處自古是通津終日空江上雲山若待人汀¶
洲寒事早魚鳥興情新回望山隂路吾心有所親¶
　　　酬皇甫冉西陵渡見寄　　　釋靈一¶
西陵潮信滿島嶼入中流越客依風水相思南渡頭寒¶
光生極浦暮雪映滄洲何事揚帆去空驚江上鷗¶
　　　㳺元象泊　　　　　　　　釋　泚¶
空水潮色净澹然湖上心舳艫輕且進汀洲如可尋秋¶
風洄泝險落日波濤深寂寞武侯去中流方至今¶
<pb:KR4h0022_WYG_164-10b>¶
　　　泊楊子津　　　　　　　　盧　綸¶
山影南徐暮千帆入古津魚驚出浦火月照渡江人清¶
鏡悲雙鬢滄波寄一身空憐芳草色長接故園春¶
　　　滁州西澗　　　　　　　　韋應物¶
獨憐幽草澗邉生上有黄鸝深樹鳴春潮帶雨晩來急¶
野渡無人舟自横¶
　　　淮上秋夜　　　　　　　　劉方平¶
旅夣何時盡征途望毎賖晩秋淮水上新月楚人家猿¶
<pb:KR4h0022_WYG_164-11a>¶
嘯空山近鴻飛極浦斜明朝南岸去定折桂枝花¶
　　　早發夀安次承濟(集作/永夀)渡　　許　渾¶
東西車馬塵鞏洛與咸秦山月夜行客水烟朝渡人樹¶
凉風浩浩沙淺石磷磷㑹待功名就扁舟寄此身¶
　　　長洲　　　　　　　　　　趙　嘏¶
扁舟殊不繫浩蕩路纔分范蠡湖中樹呉王苑外雲悲¶
心人望月獨夜鴈離羣明發還驅馬關中見日曛¶
　　　夜入湘中　　　　　　　　馬　戴¶
<pb:KR4h0022_WYG_164-11b>¶
洞庭人夜到孤棹入湘中露洗寒山遍波摇楚月空宻¶
林飛暗狖廣澤發鳴鴻行抵揚帆者江分又不同¶
　　　渼陂　　　　　　　　　　鄭　谷¶
昔事東流共不回春深獨向渼陂來山前别業依稀在¶
雨裏梨花寂寞開却展魚絲無野艇舊題詩句沒蒼苔¶
潸然回顧難消遣秪有佯狂泥酒盃¶
　　　秋浦　　　　　　　　　　羅　隠¶
晴川倚落暉極目思依依野色寒來淺人家亂後稀乆¶
<pb:KR4h0022_WYG_164-12a>¶
逰身不逹多病意常違還有漁船在時時夣裏歸¶
　　曲江¶
　　　曲江早秋　　　　　　　　白居易¶
秋波紅蓼水夕照青蕪岸獨信馬蹄行曲江池四畔早¶
凉晴後至殘暑暝來散方喜炎燠銷復嗟時節換我年¶
三十六冉冉昏復旦人夀七十稀七十新過半且當對¶
酒笑勿起臨風歎¶
　　　曲江　　　　　　　　　　前　人¶
<pb:KR4h0022_WYG_164-12b>¶
細草岸西東酒旗摇水風樓䑓在花杪鷗鷺下煙中翠¶
幄晴相接芳洲夜暫空何人賞秋景興與此時同¶
　　　曲江春　　　　　　　　　張　喬¶
尋春與送春多遶曲江濵一片鳬鷖水千秋輦轂塵岸¶
凉隨衆木波影逐逰人自是逰人老年年管吹新¶
　　　春逰曲江　　　　　　　　喻坦之¶
誤入杏花塵晴江一看春菰蒲雖似越骨肉且非秦曲¶
岸藏翹鷺垂楊拂躍鱗徒憐汀草色未是醉眠人¶
<pb:KR4h0022_WYG_164-13a>¶
　　　曲江春感　　　　　　　　羅　隠¶
江頭日暖花又開江東行客心悠哉髙陽酒徒半凋落¶
終南山色空崔嵬聖代也知無棄物侯門未必用非才¶
一船明月一竿竹家住五湖歸去來¶
　　昆明池¶
　　　和靈法師逰昆明池二首　　庾　信¶
逰客重相懽連鑣出上蘭值泉傾蓋飲逢花駐馬㸔平¶
湖泛玉舳髙堰歇金鞍半道聞荷氣中流覺水寒¶
<pb:KR4h0022_WYG_164-13b>¶
　　　二¶
秋光麗晩天鷁舸泛中川宻菱障浴鳥髙荷没釣船碎¶
珠縈斷菊殘絲繞折蓮落花催斗酒栖烏送一絃¶
　　　和春日晩景宴昆明池　　　前　人¶
餘春足光景趙李舊經過上林栁腰細新豐酒徑多小¶
船行釣鯉新盤待摘荷蘭臯徒税駕何處有凌波¶
　　　秋日逰昆明池　　　　　　江　總¶
靈(類聚/作𤣥)沼蕭條望逰人意緒多終南雲影落渭北雨聲¶
<pb:KR4h0022_WYG_164-14a>¶
過蟬噪金堤桞鷺飲石鱗波珠來照似月織處冩成河¶
此時臨水歎非復採蓮歌¶
　　　同前　　　　　　　　　　薛道衡¶
㶚陵因静退靈池暫徘徊新船木蘭檝舊宇豫章材荷¶
心宜露泫竹徑重風來魚潜疑刻石沙暗似沉灰琴逄¶
鶴欲舞酒遇菊花開覊心與秋興陶然寄一杯¶
　　　賦昆明池一物得織女石　　虞　茂¶
隔河圖列宿清漢象昭回支機就鯨石拂鏡取池灰船¶
<pb:KR4h0022_WYG_164-14b>¶
疑海槎渡珠似客星來所恨雙蛾歛逄秋遂不開¶
　　　秋逰昆明池　　　　　　　元行恭¶
旅客傷覊逺樽酒慰登臨池鯨隠舊石岸菊聚新金陣¶
低雲色近行髙鴈已(初學記/作影)深欹荷㵼圓露卧桞横清¶
隂衣共秋風冷心學古灰沉還似無人處幽蘭入雅琴¶
　　　和許侍郎逰昆明池　　　　李百藥¶
神池望北極滄波接逺天儀星似河漢落景類虞泉年¶
深平舘宇道泰偃戈船差池下鳬鴈掩映生雲烟浪花¶
<pb:KR4h0022_WYG_164-15a>¶
開已合風文直且連税馬金堤外横舟石岸前羽觴傾¶
緑蟻飛日落紅鮮積水浮深智明珠曜雅篇大鯨方逺¶
擊沉灰獨未然知君嘯儔侶短翮徒聮翩¶
　　　和七月七日臨昆明池　　　任希古¶
秋風始摇落秋水正澄鮮飛眺牽牛渚激賞鏤鯨川岸¶
珠淪曉魄池灰歛曙烟泛查分㵼漢儀星别構天雲光¶
波處動日影浪中懸驚鴻絓蒲弋逰鯉入荘筌萍葉疑¶
江上菱花似鏡前長林代輕幄細草即芳筵文華開翠¶
<pb:KR4h0022_WYG_164-15b>¶
㶑筆海控清漣不挹蘭罇聖空仰桂舟仙¶
　　　昆明池晏坐答王兵部珣三韻見示¶
　　　　　　　　　　　　　　　蘇　頲¶
𦘕舸疾如飛遥遥泛夕暉石鯨吹浪隠玉女步塵歸獨¶
有衘恩處明珠在釣磯¶
　　温湯¶
　　　浴温湯　　　　　　　　　劉　逖¶
驪岫猶懐土新豐尚有家神井堪消疹温泉足蕩邪紫¶
<pb:KR4h0022_WYG_164-16a>¶
苔生石岸黄葉擁金沙振衣殊未已翻能使停車¶
　　　同崔員外温泉即事　　　　郭　汭¶
輦輅移雙闕宸逰整六師天廻紫㣲座日轉羽林旗霜¶
氣寒戈㦸軍容壮虎貔弓鳴射鴈處泉暖躍龍時惠化¶
成觀俗謳謡入賦詩同歡王道盛相與詠雍熈¶
　　　温湯即事　　　　　　　　前　人¶
天仗星辰轉霜冬景氣和樹含温液潤山入繚垣多丞¶
相金錢賜平陽玉輦過接輿來自楚朝夕值行歌¶
<pb:KR4h0022_WYG_164-16b>¶
　¶
　¶
　¶
　¶
　¶
　¶
　¶
　文苑英華巻一百六十四¶
