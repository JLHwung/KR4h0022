# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.233291
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百九十七
<pb:KR4h0022_WYG_197-1a>¶
欽定四庫全書¶
　文苑英華巻一百九十七　宋　李昉等　編¶
　樂府六¶
　　塞上十七首　　　　　塞下十八首¶
　　出塞二十八首　　　　塞外一首¶
　　入塞二首¶
　　　塞上曲二首　　　　　　　失　名¶
紅顔歲嵗老金微沙磧年年臥鐡衣白草城中春不入¶
<pb:KR4h0022_WYG_197-1b>¶
黄花戍上鴈長飛¶
　　　二¶
孤城夕對戍樓閒廻合青𡨕萬仭山明鏡不湏生白髪¶
風沙自解老紅顔¶
　　　同前二首(一作塞/下曲)　　　　　李　白¶
五月天山雪無花祗有寒笛中聞折柳春色未曽㸔曉¶
戰随金皷宵眠抱玉鞍願将腰下劔直為斬樓蘭¶
　　　二¶
<pb:KR4h0022_WYG_197-2a>¶
烽火動沙漠連照甘泉雲漢皇按劔起還召李将軍兵¶
(一作/殺)氣天上合威聲隴底聞横行負勇氣一戰靜妖氛¶
　　　同前二首　　　　　　　　王昌齡¶
秦時明月漢時關萬里長征人未還但使龍城飛将在¶
不教胡馬度隂山¶
　　　二¶
騮馬新誇白玉鞍戰罷沙塲月色寒城頭鐡皷聲猶振¶
匣裏金刀血未乾¶
<pb:KR4h0022_WYG_197-2b>¶
　　　同前　　　　　　　　　　薛竒童¶
驕虜初南下烟塵暗國中獨召李将軍夜開甘泉宫一¶
身許明主萬里總元戎霜中臥不煖半夜聞邊風明天¶
早飛雪荒徼多轉蓬濕雲覆水重秋氣連海空金鞍誰¶
家子上馬鳴角弓自是幽并客非論愛立功¶
　　　同前　　　　　　　　　　髙　適¶
東出盧龍塞(集作/間)浩然客思孤亭候列萬里漢兵猶備¶
胡邊塵漲(一作/滿)北溟虜騎(一作/塞馬)正南驅轉戰豈長策和¶
<pb:KR4h0022_WYG_197-3a>¶
親非遠圖惟昔李将軍按節出皇(一作/臨此)都揔戎掃大漠¶
一戰擒單于常懷感激心願效縱横謨倚劔欲誰語關¶
山(集作/河)空欝紆¶
　　　同前　　　　　　　　　　耿　湋¶
慣習干戈事鞍馬初從少小在邊城身微乆屬千夫長¶
地逺仍親五郡兄懶説疆場曽大獲且悲年鬢老長征¶
塞鴻過盡殘陽裏樓上凄凄暮角聲¶
　　　同前　　　　　　　　　　司空曙¶
<pb:KR4h0022_WYG_197-3b>¶
寒柳接胡桑軍門下大荒幕營隨日魄兵氣長星芒横¶
吹催春酒重裘隔夜霜氷開不防虜青草滿遼陽¶
　　　同前　　　　　　　　　　戎　昱¶
慘慘寒日沒北風巻蓬根将軍領疲兵却入古塞門廻¶
首指隂山殺氣成黄雲¶
　　　二¶
樓上畫角哀即知兵心苦試問左右人無言淚如雨何¶
意休明時終年事鼙皷¶
<pb:KR4h0022_WYG_197-4a>¶
　　集本有戎昱塞上曲二首題目同而詩異今附于¶
　　此其一漢将歸來虜塞空旌旗初入玉關東高蹄¶
　　戰馬三千疋落日平原秋草中其一胡風掠地遶¶
　　連山葉落孤城未下關山頭烽子齊聲呌知是将¶
　　軍夜獵還¶
　　　同前　　　　　　　　　　杜荀鶴¶
旌旗獵獵漢将軍閒出廵邊帝命新沙塞旋收饒帳幕¶
犬戎時殺少煙塵氷河夜度(一作/渡)偷來馬雪嶺晴分獵¶
<pb:KR4h0022_WYG_197-4b>¶
去人獨作書生疑不穏軟弓輕劔也隨身¶
　　　同前　　　　　　　　　　張　蠙¶
邊事多更變天心亦為憂胡兵來作冦漢将也封侯夜¶
燒衝星赤塞塵翳日愁無門展微略空上望西樓¶
　　　同前　　　　　　　　　　王貞白¶
歲歲但防虜西征早晩休匈奴不繫頸漢将但封侯夕¶
照低烽火寒笳咽戍樓燕然山上字男兒見湏羞¶
　　　同前　　　　　　　　　　裴　説¶
<pb:KR4h0022_WYG_197-5a>¶
極目望空濶馬羸程又賖月生方見樹風定始無沙楚¶
水辭魚窟燕山到鴈家如斯名利役争不老天涯¶
　　　同前　　　　　　　　　　常　建¶
翩翩雲中使來問大平卒百戰苦不歸刀頭望明月寒¶
雲随陣落寒日傍城沒城下有寡妻哀聲哭枯骨¶
　　　塞下曲　　　　　　　　　李　白¶
塞虜乗秋下天兵出漢家将軍分虎竹戰士泣(一作/臥)龍¶
沙邊月随弓影胡霜拂劔花玉關殊未入少婦莫長嗟¶
<pb:KR4h0022_WYG_197-5b>¶
　　　同前三首　　　　　　　　王昌齡¶
邊城(一作/頭)何慘慘已𦵏霍将軍士卒皆來弔燕南代北¶
聞功門(一作/勲)多被黜兵馬亦尋分更遣黄龍戍唯當哭¶
塞雲¶
　　　二¶
蟬鳴空桑麻八月蕭關道出塞入塞雲處處黄蘆草從¶
來幽并客皆共塵沙老莫作遊俠人矜誇紫騮好¶
　　　三¶
<pb:KR4h0022_WYG_197-6a>¶
奉詔甘泉宫揔徴天下兵朝廷備禮出郡國豫郊迎紛¶
紛幾萬人去者無全生臣願節宫廏分以賜邊城¶
　　　同前　　　　　　　　　　陶　翰(文粹作/王季友)¶
進軍飛狐北窮冦兵勢變日落沙塵昏背河更一戰駿¶
(一作/騂)馬黄金勒琱弓白羽箭射殺左賢王歸奏未央殿¶
欲言塞下事天子不召見東出咸陽門哀淚如霰線(一/作)¶
(哀哀淚/如霰)¶
　　　同前　　　　　　　　　　髙　適¶
<pb:KR4h0022_WYG_197-6b>¶
結束浮雲駿翩翩出從戎且憑天子怒復倚将軍雄萬¶
皷雷殷地千旗火生風日輪駐霜戈月魄勒琱弓青海¶
陣雲匝黒山兵氣中萬里不惜死一陣得成功畫圖麒¶
麟閣入朝明光宫大笑向文士一經何足窮古人昧此¶
道徃徃成老翁¶
　　　二¶
君不見芳樹枝春花落盡蜂不窺君不見梁上泥秋風¶
始髙燕不棲蕩子從軍事征戰蛾眉嬋娟守空閨獨宿¶
<pb:KR4h0022_WYG_197-7a>¶
自然堪下淚况復時聞烏夜啼¶
　　　同前　　　　　　　　　　郎士元¶
寶刀塞上兒身經百戰曽百勝壮心竟來嫖姚知白草¶
山頭日初沒黄沙戍下悲歌發(一作城下/歌聲發)蕭條夜靜邊¶
風吹獨倚營門望秋月¶
　　　同前　　　　　　　　　　李　益¶
蕃門(一作/州)部落能結束朝馳暮獵南河曲(一作朝暮馳/獵黄河曲)¶
燕聲一斷塞鴻飛牧馬羣嘶邊草緑秦築長城城已摧¶
<pb:KR4h0022_WYG_197-7b>¶
漢武北上單于臺古來征戰虜不盡今日還復天兵來¶
黄河東流流九折沙塲埋恨何時絶蔡琰沒去造胡笳¶
蘇武歸來持漢節為報如今都護雄匈奴且莫下雲中¶
請書塞北隂山石願比燕然車騎功¶
　　　同前　　　　　　　　　　張　籍¶
秋塞雪初下将軍逺出師分營長記火放馬不收旗月¶
冷邊帳濕沙昏夜探遲征人皆白首誰見滅胡時¶
　　　同前　　　　　　　　　　李　賀¶
<pb:KR4h0022_WYG_197-8a>¶
胡角引北風薊門白於水天含青海道城頭見(一作/月)千¶
里露下旗濛濛寒金鳴夜刻蕃甲鏁蛇鱗馬嘶青塜¶
白秋靜見旄頭沙逺席覊愁帳比天應盡黄河(一作/河聲)出¶
塞流¶
　　　同前　　　　　　　　　　姚　合¶
磧露黄雲下凝寒鼓不鳴戰湏移死地軍諱殺降兵卭¶
馬秋遮虜蒸沙夜築城舊鄉歸不得都尉負功名¶
　　　同前　　　　　　　　　　馬　戴¶
<pb:KR4h0022_WYG_197-8b>¶
旌旗倒北風霜霰逐南鴻夜救龍城急朝焚虜帳空骨¶
銷金鏃在鬢改玉關中却想羲軒代無人尚戰功¶
　　　二¶
廣漠雲凝𢡖日斜飛霰生燒山搜猛獸伏道擊廻兵風¶
折旗竿曲沙埋樹杪平雲飛日一夕(集作黄雲/飛旦夕)偏奏苦¶
寒聲¶
　　　同前　　　　　　　　　　張　喬¶
勒兵遼水邊風急捲旌先絶塞隂無草平沙去盡天下¶
<pb:KR4h0022_WYG_197-9a>¶
營㸔斗建傳號信狼煙聖代垂青史當書破虜年¶
　　　同前　　　　　　　　　　張　祐¶
萬里配長征連年慣野營入羣來揀馬抛伴去擒生箭¶
挿雕翎闊弓盤鵲角輕問㸔行近逺西去受降城¶
　　　同前　　　　　　　　　　陳　陶¶
邊頭能走馬猿臂李将軍射虎羣胡伏開弓絶塞聞海¶
山諳向背攻守别風雲只為坑降罪輕車未轉勲¶
　　　二¶
<pb:KR4h0022_WYG_197-9b>¶
望胡關下戰雜虜䘮全師鳥啄豺狼将沙埋日月旗牛¶
羊奔赤狄部落散燕耆都護凌晨出銘功瘞死屍¶
　　　出塞　　　　　　　　　　劉孝標¶
薊門秋氣清飛将出長城絶漠衝風急交河夜月明䧟¶
敵摐金鼓摧鋒揚斾旌去去無終極日暮動邊聲¶
　　　同前　　　　　　　　　　王　褒¶
飛蓬似征客千里自長驅塞禽唯有鴈關樹但生榆背¶
山看故壘繫馬識餘蒲(始皇縈蒲繫馬/在淄州名蒲臺)還因麾下騎來¶
<pb:KR4h0022_WYG_197-10a>¶
送月支圖¶
　　　同前　　　　　　　　　　竇　威¶
匈奴屢不平漢将欲縱横㸔雲方結陣却月始連營潜¶
軍渡馬邑揚斾掩龍城㑹勒燕然石方傳車騎名¶
　　　同前二首　　　　　　　　楊　素¶
漠南胡未空漢将復臨戎飛狐出塞北碣石指遼東冠¶
軍臨瀚海長平翼大風横虎落陣氣抱龍繞城虹横行¶
萬里外轉戰百夫雄兵寝星芒落戰解月輪空嚴譙息¶
<pb:KR4h0022_WYG_197-10b>¶
夜斗騂角罷鳴弓北風嘶朔馬胡霜切塞鴻休明大道¶
暨幽荒日用同方就長安邸來謁建章宫¶
　　　二¶
漢虜未和親憂國不憂身握手河梁上窮涯北海濵據¶
鞍獨懷古忼慨感良臣歴覽多舊迹風日𢡖愁人荒塞¶
窮千里孤城絶四隣樹寒偏易古草衰恒不春交河明¶
月夜隂山苦霧辰鴈飛南入漢水流西咽秦風霜乆行¶
役河朔備艱辛薄暮邊聲起空飛胡騎塵¶
<pb:KR4h0022_WYG_197-11a>¶
　　　同前二首　　　　　　　　薛道衡¶
髙秋白露團上将出長安塵沙塞下暗風月隴頭寒轉¶
蓬隨馬足飛霜落劔端凝雲迷代郡流水凍桑乾烽㣲¶
桔槹逺橋峻轆轤難從軍多惡少召募盡材官伏波(一/作)¶
(堤/)時臥皷疑兵乍觧鞍龍(一作/柳)城擒冒頓長坂納呼韓¶
受降今更築燕然已重刋還&KR0339;傅介子辛苦刺樓蘭¶
　　　二¶
邊庭烽火警挿羽夜徴兵少昊騰金氣文昌動将星長¶
<pb:KR4h0022_WYG_197-11b>¶
驅鞮汗北直指夫人城絶漠三秋暮窮隂萬里生寒夜¶
哀笳曲霜天斷鴈聲旌旗連下鹿(一作連旗/下鹿塞)疊皷向龍¶
庭妖雲墜虜陣暈月遶胡營左賢能頓顙單于已繫纓¶
絏馬登𤣥闕鈎鯤臨北溟當知霍驃騎髙第起西京¶
　　　同前二首(和楊素/)　　　　　虞世基¶
窮秋塞草腓塞外胡塵飛徴兵廣武至候騎隂山歸廟¶
堂千里策将軍百戰威轅門臨玉帳大斾指金徽摧朽¶
無勍敵應變有先機銜枚壓曉陣巻甲解朝圍瀚海波¶
<pb:KR4h0022_WYG_197-12a>¶
瀾静王庭氛霧晞皷鼙嚴朔氣原野曀寒暉勲庸震邊¶
塞歌吹入京畿待拜長安坂鳴騶入禮闈¶
　　　二¶
上将三畧逺元戎九命尊緬懷古人節思酬明主恩山¶
西多虜氣塞北有遊魂揚枹度隴坡勒騎上平原誓将¶
絶沙漠悠然去玉門輕齎不遑舎驚䇿騖戎軒凛凛邊¶
風急蕭蕭征馬煩雪暗天山道氷塞交河源霧烽黯無¶
色霜旗凍不翻耿介倚長劔日落風塵昏¶
<pb:KR4h0022_WYG_197-12b>¶
　　　同前　　　　　　　　　　楊　烱¶
塞外欲紛紛雌雄猶未分明堂占氣色華葢辨星文二¶
月河魁将三千太一軍丈夫皆有志㑹是立功勲¶
　　　同前　　　　　　　　　　張柬之¶
俠客重恩光&KR0865;馬飾金装暫聞傳羽檄馳突救邊荒歙¶
野山川動囂天旌斾揚呉鈎明似月楚劔利如霜電斷¶
衝胡塞風飛出洛陽轉戰磨笄俗横行載(一作/戴)斗鄉手¶
擒郅支長靣縳谷蠡王将軍占太白少婦怨流黄騕褭¶
<pb:KR4h0022_WYG_197-13a>¶
青絲騎娉婷紅粉粧三春鶯度曲八月鴈成行誰堪坐¶
愁思羅袂拂空床¶
　　　同前　　　　　　　　　　喬　備¶
沙塲三萬里猛将五千兵旌斷氷溪戍笳吹鐡關城隂¶
雲暮下雪寒日晝無晶直為懷思苦誰知邊塞情¶
　　　同前　　　　　　　　　　王之奐¶
黄河逺上白雲間一片孤城萬仭山羌笛何湏怨楊柳¶
春光不度玉門關¶
<pb:KR4h0022_WYG_197-13b>¶
　　　同前　　　　　　　　　　王　維¶
居延門外獵天驕白草連山野火燒暮雲空磧時駐(一/作)¶
(驅/)馬秋日平原好射鵰䕶羗校尉朝乗障破虜将軍夜¶
渡遼玉靶角弓珠勒馬漢家将賜霍嫖姚¶
　　　同前五首　　　　　　　　杜　甫¶
戚戚去故里悠悠赴交河公行有程期亡命嬰祻羅君¶
已富土境開邊一何多棄絶父母恩吞聲行負戈¶
　　　二¶
<pb:KR4h0022_WYG_197-14a>¶
出門日巳逺不受徒旅欺骨肉恩豈斷男兒死無時走¶
馬脱轡頭手中挑青絲㨗下萬仭岡俯身試搴旗¶
　　　三¶
迢迢萬餘里領我赴三軍軍中異苦樂主将寕盡聞隔¶
河見胡騎倐忽數百羣我始為奴僕幾時樹功勲¶
　　　四¶
挽弓當挽强用箭當用長射人先射馬擒冦先擒王殺¶
人亦有限列國自有疆茍能制侵凌豈在多殺傷¶
<pb:KR4h0022_WYG_197-14b>¶
　　　五¶
從軍十年餘能無分寸功衆人貴茍得欲語羞雷同中¶
原有爭鬬况在狄與戎丈夫四方志安可辭固窮¶
　　　同前三首(一作後/出塞)¶
男兒生世間及壮當封侯戰伐有功業焉能守舊丘召¶
募赴薊門軍動不可留千金買馬鞭(一作/鞍)百金装刀頭¶
閭里送我行親戚擁道周斑白居上列酒酣進庶羞少¶
年别有贈含笑看呉鈎¶
<pb:KR4h0022_WYG_197-15a>¶
　　　二¶
古人重守邊今人重髙勲豈知英雄主出師亘(一作/直)長¶
雲六合已有家四夷且孤軍遂使貔虎(一作/武)士奮身勇¶
所聞㧞劔擊大荒日暮收胡羣誓開𤣥𡨕北持以奉¶
吾君¶
　　　三¶
獻凱日繼踵兩蕃靜無虞漁陽豪俠地擊皷吹笙竽雲¶
帆轉遼海粳稻來東呉越羅與楚練照耀輿臺軀主将¶
<pb:KR4h0022_WYG_197-15b>¶
位益崇氣驕凌上都邊人不敢議議者死路衢¶
　　　同前　　　　　　　　　　于　鵠¶
行人朝走馬直走薊城旁薊城通漠北萬里别呉鄉海¶
上一烽火沙中百戰塲軍書發上郡春色度河陽裊裊¶
漢宫柳青青胡地桑琵琶出塞曲横笛斷君腸¶
　　　同前三首¶
㣲雲将出軍(一作㣲雪/将軍出)吹笳天未明觀兵登古戍斬将¶
對雙旌分陣瞻山勢潜軍制馬鳴如今新史上已有滅¶
<pb:KR4h0022_WYG_197-16a>¶
胡名¶
　　　二¶
葱嶺秋塵起全(一作/收)軍取月支山川引行陣蕃漢列旌¶
旗轉戰疲兵少孤城外救遲邊人聖明代不見偃戈時¶
　　　三¶
單于驕愛獵放火到軍城乗(一作/待)月調新馬(一作/弩)防秋¶
置逺營空山朱㦸影寒磧鐡衣聲逢著降胡説沙隂有¶
伏兵¶
<pb:KR4h0022_WYG_197-16b>¶
　　　同前　　　　　　　　　　劉　灣(文釋作/劉濟)¶
将軍在重圍音信絶不通羽書如星流飛入甘泉宫倚¶
是并州兒少年心膽雄一朝隨召募百戰争王公去年¶
桑乾北今年桑乾東死是征人死功是将軍功汗馬牧¶
秋月疲人臥霜風仍聞左賢王更欲圍(一作/圖)雲中¶
　　　同前　　　　　　　　　　劉　駕¶
胡風不開花四氣多作雪北人尚凍死况我本南越古¶
來邊塞地廵狩無遺轍九土耕不盡武皇猶戰(一作/征)伐¶
<pb:KR4h0022_WYG_197-17a>¶
中天有髙閣圖畫何時歇坐恐塞上山低於沙上(一作/中)¶
骨¶
　　　塞上　　　　　　　　　　鄭　愔¶
荒壘三軍夕窮郊萬里平海隂凝獨樹月氣下連營戎¶
斾霜凝重邊裘寒更輕将軍猶轉戰都尉不成名折柳¶
悲春曲吹葭斷夜聲明年漢使返猶築受降城¶
　　　入塞　　　　　　　　　　王　褒¶
戍乆風塵色勲多意氣豪建章樓闕逈(一作近/一作廻)長安陵¶
<pb:KR4h0022_WYG_197-17b>¶
樹髙度氷傷馬骨經寒墜節毛行當見天子何假用錢¶
刀¶
　　　同前　　　　　　　　　　王貞白¶
玉殿論兵事君王詔出征新除羽林将曽破月支兵慣¶
歴塞垣險能分部落情從今一戰勝不使虜塵生¶
　¶
　¶
　文苑英華巻一百九十七¶
