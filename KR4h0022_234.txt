# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.154831
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百三十四
<pb:KR4h0022_WYG_234-1a>¶
欽定四庫全書¶
　文苑英華巻二百三十四　宋　李昉等　編¶
　寺院二(塔/附)¶
　　王維十首　　　　　孟浩然八首¶
　　杜甫八首　　　　　李白三首¶
　　祖詠一首　　　　　丁仙芝一首¶
　　高適二首　　　　　蔡希寂一首¶
　　綦毋潜七首　　　　宋昱一首¶
<pb:KR4h0022_WYG_234-1b>¶
　　常建一首　　　　　王昌齡四首¶
　　陶翰一首　　　　　劉眘虚一首¶
　　　遊化感寺　　　　　　　　王　維¶
翡翠香煙合瑠璃寳殿平龍宫連棟宇虎穴傍簷楹谷¶
靜唯松響山深無鳥聲瓊峯當户拆金澗透林鳴郢路¶
雲端迥秦川雨外晴雁(集作/鳯)王銜果獻鹿女蹈(集作/踏)花¶
行抖擻辭貧里歸依宿化城繞籬生野蕨空館發山櫻¶
香飯青菰(一作/萌)米嘉蔬綠笋莖(集作紫/芋羮)誓陪清梵末端¶
<pb:KR4h0022_WYG_234-2a>¶
坐學無生¶
　　　過化感寺曇興上人山院　　前　人¶
暮持笻竹杖相待虎溪頭催客聞山響歸房逐水流野¶
花藂發好谷鳥一聲幽夜坐空林寂松風直似秋¶
　　　過福禪師蘭若　　　　　　前　人¶
巖壑帶松(集作轉㣲/又作帶茅)逕雲林隱法堂羽人飛奏樂天(一/作)¶
(仙/)女跪焚香竹外峯偏曙藤隂水更凉欲知禪坐久行¶
路長春芳¶
<pb:KR4h0022_WYG_234-2b>¶
　　　春日上方即事　　　　　　前　人¶
好讀髙僧傳時看辟榖方鳩形將刻杖龜殻用支牀栁¶
色春山映梨花(集作/花明)夕鳥藏北窓桃李下閒坐但焚香¶
　　　逰悟真寺　　　　　　　　前　人¶
聞道黄金地仍依(集作/開)白玉田擲山移巨石呪嶺出飛¶
泉猛虎同三逕愁猿學四禪買香燃緑桂乞火蹋紅蓮¶
(集作/青蓮)草色摇霞上松聲泛月邊山河窮百二世界滿三¶
千梵宇聊憑覽(集作/憑視)王城遂渺然㶚陵纔出樹渭水欲¶
<pb:KR4h0022_WYG_234-3a>¶
連天逺縣分朱郭孤城(集作/村)起白煙望雲思聖主披霧¶
憶羣賢薄宦慙尸素終身擬尚𤣥誰言草庵客曽和栢¶
梁篇¶
　　　登辨覺寺　　　　　　　　前　人¶
竹逕連(集作/從)初地蓮峯出化城窻中三楚静(集作/盡)林外¶
(集作/上)九江平嫩(集作/輭)草承趺坐長松響梵聲空居法雲¶
外觀世得無生¶
　　　資聖寺送甘二　　　　　　前　人¶
<pb:KR4h0022_WYG_234-3b>¶
浮生信如寄薄宦夫何有來徃本無歸别離方正(集作/此)¶
受桞色藹春餘槐隂清夏首不覺御溝上銜悲執盃酒¶
　　　别弟縉後登青龍寺望藍田山¶
　　　　　　　　　　　　　　　前　人¶
陌上新别離蒼茫四郊晦登髙不見君故山復雲外逺¶
樹蔽行人長天隱秋塞心悲宦逰子何處飛征蓋¶
　　　藍田山石門精舍二首　　　前　人¶
落日山水好漾舟信歸風翫寄(集作/竒)不覺逺因以縁源¶
<pb:KR4h0022_WYG_234-4a>¶
窮遥愛雲木秀初言(集作/疑)路不同誰(集作/安)知清流轉偶¶
與前山通¶
　　　二¶
捨舟理輕䇿果然愜所適老僧四五人逍遥䕃松栢朝¶
梵林未曙夜禪心(集作/山)更寂道心及牧童世事問樵客¶
暝宿長林下焚香卧瑤席澗芳襲人衣山月映石壁再¶
尋畏迷誤明發更登歴笑謝桃源人花紅復來覿¶
　　　陪張丞相禮(集作/祠)紫蓋山塗經玉泉諸寺¶
<pb:KR4h0022_WYG_234-4b>¶
　　　　　　　　　　　　　　　孟浩然¶
望秩宣王命齋心待漏行青襟列胄子從事有叅卿五¶
馬尋歸路䨇林指化城聞鍾鹿門近照膽玉泉清皂蓋¶
依林(集作/松)憇緇徒擁錫迎天堂(集作/宫)上兠率沙界豁迷¶
明欲就終焉志雖謀計未成(集作先聞/智者名)人隨逝水(一作/波)¶
没山逐(一作/欲)覆船(一作/舟)傾想像若在眼周流空復情(集/本)¶
(添此/四句)謝公還欲卧誰與濟蒼(集作/羣)生¶
　　　臘月八日於剡縣石城寺禮拜¶
<pb:KR4h0022_WYG_234-5a>¶
　　　　　　　　　　　　　　　前　人¶
石壁開金像香山繞(集作/倚)鐵圍下生彌勒見廻向一心¶
歸松竹(集作/竹栢)禪庭古樓臺世界稀夕嵐増氣色餘照發¶
光輝講席邀談柄泉堂施浴衣願承功德水從此濯塵¶
機¶
　　　題容山主(二字集/作融公)蘭若　　　前　人¶
精舍買金地(集作/開)流泉繞砌廻芰荷薰講席松栢繞(集/作)¶
(映/)香臺法雨晴飛(集作/霏)去天花晝下來一乗談未了(集/作)¶
<pb:KR4h0022_WYG_234-5b>¶
(談𤣥殊/未已)歸騎夕陽催¶
　　　宿萊(集作/業)師山房期丁大(集作/公)不至¶
　　　　　　　　　　　　　　　前　人¶
夕陽度西嶺羣壑倐已&KR0661;松月生凉意(一作/夜凉)風泉滿清¶
聽樵人歸欲盡磴(一作/煙)鳥栖初定之子期未來孤宿(集/作)¶
(琴/)候蘿徑¶
　　　同王九題就師山房　　　　前　人¶
晩憇支公寺故人逄右軍軒窓避炎暑翰墨動新文竹¶
<pb:KR4h0022_WYG_234-6a>¶
開窻裏日(集作竹蔽/簷前日)雨隨堦下雲周逰(集作/旋)青隂遍吟¶
卧夕陽曛江静榜(集作/棹)歌歇溪深樵語聞歸塗未忍去¶
携手戀清芬¶
　　　陪姚使君題惠上人房　　　前　人¶
帶雪梅初暖含煙柳尚青來窺童子偈得聽法王經㑹¶
理知無我觀空厭有形迷心應覺悟客思不(集作/未)遑寧¶
　　　雲門寺西六七里聞符公蘭若最幽與薛八同¶
　　　　造　　　　　　　　　　前　人¶
<pb:KR4h0022_WYG_234-6b>¶
謂余獨迷(一作/逰)方逄子亦在野結交指松栢問法尋蘭¶
若小溪劣容舟怪石屢驚馬所居最幽絶所徃(集作/住)皆¶
静者宻篠夾路旁清泉流舍下(集作雲簇興坐/隅天空落階下)上人亦¶
何問(集作/聞)塵念都(集作俱/又作皆)已捨四禪合真如一切是虛¶
假願承甘露潤喜得惠風灑依止此(集作依/此託)山門誰願¶
教(集作誰/知効)丘也¶
　　　疾愈過龍泉寺精舍呈易業二公¶
　　　　　　　　　　　　　　　前　人¶
<pb:KR4h0022_WYG_234-7a>¶
亭午聞山鍾起行散(集作/送)愁疾尋林採芝去轉谷(集作/谷轉)¶
松翠宻旁見精舍開長廊飯僧畢石梁(集作/渠)流雪水金¶
鳥(集作子/又作鳥)曜霜橘竹房思舊逰過憇終永日入洞窺石¶
髓傍崖採蜂蜜日暝辭逺公虎溪相送出¶
　　　山寺　　　　　　　　　　杜　甫¶
野寺殘僧少山園細路髙麝香眠石竹鸚鵡啄金桃亂¶
石通人過懸崖置屋牢上方重閣晩百里見纎毫¶
　　　奉和裴十四廸新津山寺寄王侍郎(即王/蜀州)¶
<pb:KR4h0022_WYG_234-7b>¶
　　　　　　　　　　　　　　　前　人¶
何限倚山木吟詩秋葉黄蟬聲集古寺鳥影度寒塘風¶
物悲逰子登臨憶侍郎老夫探賞(集作/典)日隨意宿僧房¶
　　　題忠州龍興寺所居院壁　　前　人¶
忠州三峽内井邑聚雲根小市常争道(集作/米)孤城早閉¶
門空看過客淚莫覔主人恩淹泊仍愁虎深居頼獨園¶
　　　宿贊公房(東京大雲寺/主謫此安置)　　　前　人¶
杖錫何來久(集作/此)秋風已颯然雨荒深院菊霜倒半池¶
<pb:KR4h0022_WYG_234-8a>¶
蓮放逐寧虧(集作/違)性虛空不離禪相逄成夜宿隴月向¶
人圓¶
　　　上兠率寺　　　　　　　　前　人¶
兠率知名寺真如㑹法堂江山有巴蜀棟宇自齊梁庾¶
信哀雖久何顒好不㤀白牛連逺近且欲上慈航¶
　　　秦州雜詩　　　　　　　　前　人¶
秦州城北寺勝跡隗囂宫苔蘚山門古丹青野殿空月¶
明垂葉露雲逐度溪風清渭無情極愁時獨向東¶
<pb:KR4h0022_WYG_234-8b>¶
　　　法鏡寺　　　　　　　　　前　人¶
身危適他州勉彊終勞苦神傷山行深愁破崖寺古嬋¶
娟碧蘚(集作/鮮)净蕭槭寒籜聚洄洄石根水冉冉松上雨¶
洩雲䝉清晨初日翳復吐朱甍半光烱户牖粲可數拄¶
䇿㤀前期出蘿已亭午㝠㝠子規呌微逕不敢(集作/復)取¶
　　　同諸公登慈恩寺塔　　　　前　人¶
髙標跨蒼天(一作/穹)烈風無時休自非曠士懐登兹飜百¶
憂方知象教力立(集作/足)可追㝠搜仰穿龍虵窟始驚(集/作)¶
<pb:KR4h0022_WYG_234-9a>¶
(出/)枝撑幽七星在北户河漢聲西流羲和鞭白日少昊¶
行清秋秦山忽破碎涇渭不可求俯視但一氣焉能辨¶
皇州廻首呌虞舜蒼梧雲正愁惜哉瑶池宴(集作/飲)日晏¶
崑崙丘黄鵠去不息哀鳴何所投君看隨陽鴈各有稻¶
粱謀¶
　　　秋夜宿龍門香山寺奉寄王方城十七丈國瑩¶
　　　　上人從弟㓜成令問　　　李　白¶
朝發汝海東暮棲龍門中水寒夕波急木落秋山空望¶
<pb:KR4h0022_WYG_234-9b>¶
極九霄逈賞幽萬壑通目浩沙上月心清松下風玉斗¶
生網户銀河耿花宫興在趣方逸歡餘情未終鳯駕憶¶
王子虎溪懐逺公桂枝坐蕭瑟棣華不復同流恨寄伊¶
水盈盈焉可窮¶
　　　流夜郎永華寺寄潯陽羣官　前　人¶
朝别凌煙樓賢豪滿行舟暝投永華寺賔散予獨醉願¶
借九江流添成萬(一作/兩)行淚寫意寄廬嶽何當來此地¶
天命有所懸安得苦愁思¶
<pb:KR4h0022_WYG_234-10a>¶
　　　廬山東林寺夜懐　　　　　前　人¶
我尋青蓮宇獨往謝城闕霜清東林鍾水白虎溪月天¶
香生虛空天樂鳴不歇宴坐寂不動大干入毫髮湛然¶
&KR0115;真心曠刼斷出沒¶
　　　題逺公經臺　　　　　　　祖　詠¶
蘭若無人到真僧出復稀苔侵行道席雲濕出禪衣澗¶
(一作/溪)䑕縁香案山蟬噪竹扉世間長不見寧止暫㤀歸¶
　　　和薦福寺英公新構禪堂　　丁僊芝¶
<pb:KR4h0022_WYG_234-10b>¶
上人久棄世中道自㤀筌寂照出羣有了心清衆縁所¶
成於此地築館開青蓮果藥羅砌下煙虹垂户前呪中¶
灑甘露指處流香泉神逺日無事體清宵不眠枳開廬¶
山法松入漢陽禪一枕四山外虛舟常浩然¶
　　　宿開善寺贈陳十六　　　　髙　適¶
駕車出人境避暑投僧家徘徊龍象側如見香林花讀¶
書不及經飲酒還勝茶知君悟此理所未披袈裟談空¶
㤀外物持誡破諸邪則是無心地相知(集作/相看)唯月華¶
<pb:KR4h0022_WYG_234-11a>¶
　　　發廣陵栖靈寺塔　　　　　前　人¶
淮南富登臨兹塔信竒最直上造雲族憑虛納天籟逈¶
然碧海西獨立飛鳥外始知髙興盡適與賞心㑹連山¶
黯吳門喬木吞楚塞城池滿窻下物華(集作/象)歸掌内逺¶
思駐江帆暮晴結春靄軒車疑蠢動造化資大塊何必¶
了無身然後知所退¶
　　　登福先寺上方然公禪室　　蔡希寂¶
名都標佛刹萬構臨河干舉目上方峻森森青翠攅步¶
<pb:KR4h0022_WYG_234-11b>¶
登諸刼盡忽造浮雲端當暑敞扃闥(一作扁/闥䆳)却嫌絺綌¶
寒禪房最髙頂静者殊閒安踈雨向空城數峯簾外盤¶
午鍾振衣坐招我同一飡真味雜飴露衆香唯&KR0649;蘭晩¶
來&KR1316;偃俛茶果仍留歡¶
　　　題鶴林寺　　　　　　　　綦毋潜¶
道門(集作/林)隱形勝向背臨層霄(集作行/法橋)松覆山殿冷花¶
蔵溪路遙珊珊寳幡挂焰焰明燈燒遲日半空谷春風¶
連上潮少憑(集作/適)水木興蹔忝(集作添/又作令)身心調願謝携¶
<pb:KR4h0022_WYG_234-12a>¶
手客兹山禪誦饒¶
　　　題栖霞寺　　　　　　　　前　人¶
南山勢廻合靈境依此住殿轉雲崖隂僧探石泉渡龍¶
虵争翕習神鬼皆宻䕶萬壑奔道塲羣峰向䨇樹天花¶
飛不著水月白成路今日觀我身歸心復何處¶
　　　登天竺寺　　　　　　　　前　人¶
郡有化城最西窮疊嶂深松門當澗口石路在峰心幽¶
見夕陽霽髙逢暮雨隂佛身瞻紺髮寳地踐黄金雲向¶
<pb:KR4h0022_WYG_234-12b>¶
竹溪盡月從花洞臨因物成真悟遺世在兹(集作/孤)岑¶
　　　宿龍興寺　　　　　　　　前　人¶
香刹夜㤀歸松青古殿扉燈明方丈室珠繫比丘衣白¶
月傳心净(集作/静)青蓮喻法微天花落不盡處處鳥銜飛¶
　　　題净林(集作/招隱)寺山頂禪院　　前　人¶
招提此山頂下界不相聞塔影挂清漢鍾聲扣(集作/和)白¶
雲觀空静室掩行道衆香焚且駐西來(集作/束)駕人天日¶
未曛¶
<pb:KR4h0022_WYG_234-13a>¶
　　　題招隠恂(集作/絢)公房　　　　前　人¶
開士度人久空山花霧深徒知宴坐處不見有為心蘭¶
若門對壑田家路隔林還言澄(集作/證)法性歸去比黄金¶
　　　過上人蘭若　　　　　　　前　人¶
山頭禪室挂僧衣窻外無人溪鳥飛黄昏半在山下路¶
却聽鍾(集此/作松)聲連翠微¶
　　　題石窟寺即魏孝文之所置　宋　昱¶
梵字開金地香龕鑿鐵圍影中羣象動空裏衆靈飛簾¶
<pb:KR4h0022_WYG_234-13b>¶
(一作/簷)牖籠朱旭房廊挹翠㣲瑞蓮生佛步寳樹挂天衣¶
邀福功雖在興王代久非誰知雲朔外更覩化胡歸¶
　　　題破山寺後禪院　　　　　常　建(見文/粹)¶
清晨入古寺初日曜(一作/朗)髙林竹逕通幽處禪房花木¶
深山光恱鳥性潭影空人心萬籟此都寂但餘鍾磬音¶
　　　過香積寺　　　　　　　　王昌齡¶
不知香積寺數里入雲峰古木無人徑空山何處鍾泉¶
聲咽危石日色冷青松薄暮空潭曲安禪制毒龍¶
<pb:KR4h0022_WYG_234-14a>¶
　　　與蘇盧二員外期逰丈八寺而蘇不至因有此¶
　　　　作　　　　　　　　　　前　人¶
共仰頭陁行能㤀世諦情廻看䨇樹闕相去一牛鳴法¶
向空林說心隨寳地平手巾花疊净香帔稻畦成問道¶
邀同舍相期宿化城安知不來往翻得似無生¶
　　　洛陽尉劉晏與府縣諸公茶集天宫寺岸道人¶
　　　　房　　　　　　　　　　前　人¶
良友呼我宿明月懸天宫道安風塵外灑掃青林中削¶
<pb:KR4h0022_WYG_234-14b>¶
去府縣理豁然神機空自從三湘還始得今夕同舊居¶
太行北逺官滄海東各有四方事白雲處處通¶
　　　香積寺禮萬廻平等二聖僧塔¶
　　　　　　　　　　　　　　　前　人¶
俱無御化來借有乗化歸如彼䨇塔内孰能知是非愚¶
也駭蒼生聖哉為帝師當時特世出不由天地資萬廻¶
主此方平等性無違今我一禮心億刼同不移蕭蕭松¶
栢下諸天來有時¶
<pb:KR4h0022_WYG_234-15a>¶
　　　宿天竺寺　　　　　　　　陶　翰¶
松栢亂巖石西山微徑通天關一峰見宫闕生虛空正¶
殿倚霞(一作/峯)壁千樓(集作/上方)標石叢夜來猿鳥静鍾梵響¶
雲中峰翠映湖月泉聲亂溪風心超諸境外了與懸解¶
同明發氣候改起視長崖東湖色濃蕩瀁海光漸朦朧¶
葛僊迹尚在許氏道猶崇獨往古今事幽懐期二公¶
　　　登廬山峰頂寺　　　　　　劉眘虛¶
孤峰臨萬象秋風氣何清髙庭際南郡出林端西明(一/作)¶
<pb:KR4h0022_WYG_234-15b>¶
(庭際南郡出/林端西江明)山門二緇叟振錫聞幽聲心照有為界業¶
懸前後生徒(一作/雖)知真機静尚與愛網并方首金門路¶
未遑叅道情¶
　¶
　¶
　¶
　¶
　文苑英華巻二百三十四¶
