# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:40.168324
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五十四
<pb:KR4h0022_WYG_054-1a>¶
欽定四庫全書¶
　文苑英華卷五十四　　　宋　李昉等　編¶
　禋祀一¶
　　南郊賦一首　　　　進三大禮賦表¶
　　朝獻太清宫賦　　　朝享太廟賦¶
　　有事於南郊賦¶
　　　南郊賦　　　　　　　　　徐彦伯¶
維帝唐八十有五載鴻徽鑠於縣㝢騰陽精握機矩還¶
<pb:KR4h0022_WYG_054-1b>¶
攝提以産氣配神明而作主倬四后之在天伊萬物之¶
胥覩左日壑右星圃吹烈火於炎丘覿堅氷於委羽莫¶
不匍匐我聲教駿奔我珪組納大荒之管鑰伏堪輿之¶
扄户兹可以孩黔羸扶盤古苞混茫而首出亦奚云於¶
三五哉於穆我皇纂戎而昌青氣摇社白雲入房與天¶
地合契與日月齊光杖太一敺羣剛共工戮兮河嶽正¶
旬始㓕(一作三/苖格)兮星辰張輯稽古之禮物懸象外之舊¶
章雖配天復禹繼(一作/那)嗣興湯者不其恧歟肇允神聖¶
<pb:KR4h0022_WYG_054-2a>¶
浸發葆命芬徳馨香崇庸祗敬吟蓼蕭以㳺渥合枲(一/作)¶
(台/)桑而藴正關石龢鈞飛沉翔泳擇明居之全法撰蒼¶
渠之闕令則太階平而玉衡正也庶績洪凝賡歌浩作¶
隂隲于下有孚顒若恢負勝之圖賁昭功之籥是以𤣥¶
龜逰乎湍瀬丹鳥吟于觀閣芝房菌蠢而玉英景雲璀¶
璨而金蕚雙觡共觝(一作/抵)之獸躑躅苑山一稃二米之¶
穎紛拏畎壑邦誦中龢甿歌小毖嵗合作噩日交長至¶
遘朔旦之明期擇純陽之正地欲陳大旅展時事告紫¶
<pb:KR4h0022_WYG_054-2b>¶
宙之成功定皇天之寳位蜃鷩司典鳲鳩蕆職崇泰壇¶
考星翼畫八卦以通道錯五行而辨域對越精祗森羅¶
正直木巽火而殷薦豫乗雷以罔極載師清野土訓掃¶
㕓繚垣虹合參途電聨籠組帷以艾景覆皇邸以&KR0159;煙¶
宫伯糾其禁内饔烹其鱻周廬攢搆以戢孴列纛抗莖¶
而翩綿繩繩都人濟濟多士九牧之守百蠻之子莫不¶
絜(一作/挈)鴈提羔攢驂(一作/酸)噎軌紛鴻溶以騰逗叛遹皇¶
而佁儗或駢肩而側足候吾君之戾止若葵藿之傾離¶
<pb:KR4h0022_WYG_054-3a>¶
光同江河之赴溟水也然後啟端門警仙蹕雙鳳矯首六¶
龍齊膝青斾罥雲紅旌彗日鏘玉鸞之鳴轙按金雞之¶
廣術傳𦘕角以啾嘈曳朱旗(一作/羊)以駢坒(蒲必切見/吴都賦)呵¶
風伯令戒道制𤣥𡨕使司律此靈祗所以保綏皇天所¶
以宥宻於是闢龍次幸蜺幬鶉鳥司㐮熊羆奉收皇帝¶
乃彰𦘕黻襲大裘端玉珽肅珠旒翼翼穆穆遂臻于圜¶
丘躬孝享擁神休設天宗之六席援長發之二球盥以¶
明水薦以香羞陳蒼璧而咸事藉白茅而闡幽絜騂旄¶
<pb:KR4h0022_WYG_054-3b>¶
之泔淡酌𤣥瓉之觩䚧盛哉神(疑作坤言/后亞献)極順天而見¶
邸乳祥開曽沙業薦赫禮數於彤壼布徽音於紫縣率¶
先於金簿之蠶謹覆以瑶筐之鷰皇后介禮恭兹亞奠¶
凝億兆之歡心注穹蒼之景盻紫微開兮天香滿神之¶
來兮軒星纂候黄鐘兮雪飛調大吕兮風暖戞雲和之¶
寳瑟吟孤竹之清管石麟夭矯團翠煙而上征&KR0331;鳳沕¶
霍迓鴻釐之無筭瑞氣蜿蜒於藪甸祥光熠爚於旄䍐¶
三觶終獻萬祗呈醺昇羽節導靈羣凝肆夏以青晷颺¶
<pb:KR4h0022_WYG_054-4a>¶
登歌而咽雲徽鸞鷖之颯沓致戩榖之絪緼禮畢功成¶
天旋日轉宸儀允穆后庸胥展引大火之流旂迴夷庚¶
之翠輦&KR0828;三蠻(見甘/泉賦)之崇構御六氣之遥辨覽太元之¶
神䇿張集靈之瑞典草木亨兮雷雨&KR1480;霈湛恩灑兮雲¶
霄霮䨴夀觴霞舉兮絲竹龢筐篚岳立兮駢嵳峩天子¶
方合符於大庭之國錯事以梁父之阿岱崱嶷兮清嶂¶
汶泓澄兮紫波屯千轂以霆轉整萬轡而星羅則述易¶
象者獻風行之繇談比興者奏時邁之歌蕩蕩乎巍巍¶
<pb:KR4h0022_WYG_054-4b>¶
乎無得而名言矣遂作頌曰煌煌靈臺告成功兮我君¶
孝享亞坤宫兮純嘏布濩延皇穹兮惟策代表靄升中¶
兮享夀千億傳無窮兮¶
　　　進三大禮賦表(天寳十/三載)　　　杜　甫¶
臣甫言臣生長陛下淳樸之俗行四十載矣與麋鹿同¶
羣而處浪跡於陛下豐草長林實自弱冠之年矣豈九¶
州牧伯不嵗貢豪傑於外豈陛下明詔不側席思賢於¶
中哉臣之愚頑静無所處以此知分沈埋盛時不敢依¶
<pb:KR4h0022_WYG_054-5a>¶
違不敢激訴(一有/黙字)以漁樵之樂自遣而已頃者賣藥都¶
市寄食友朋竊慕堯翁擊壌之謳適遇國家郊廟之禮¶
不覺手足蹈舞形於篇章潄吮甘液游泳和氣聲韻寖¶
廣卷軸斯存抑亦古詩之流希乎述者之意然詞理野¶
質終不足以拂天聽之崇髙配史籍以永乆恐倐先狗¶
馬遺恨九原謹稽首投延恩匭獻上納(三字一作/獻納上表)進明¶
主朝獻太清宫朝享太廟有事于南郊等三賦以聞臣¶
甫誠惶誠恐頓首頓首謹言¶
<pb:KR4h0022_WYG_054-5b>¶
　　　朝獻太清宫賦¶
冬十有一月天子既納處士之議承漢繼周革弊用古¶
勒崇揚休明年孟陬將攄大禮以相籍越彛倫而莫儔¶
歴良辰而戒吉分祀事而孔修營室主夫宗廟乗輿備¶
乎冕裘甲子王以昧爽春寒薄而清浮虚閶闔逗蚩尤¶
張猛馬出騰虬捎熒惑堕(汀火/反)旄頭風伯扶道雷公挾¶
舟(一作/輈)通天台之雙闕警溟漲之十洲浩刼礨砢萬山¶
(一作/仙)颼飀歘臻於(一作/乎)長樂之舎嵬入乎崑崙之丘太¶
<pb:KR4h0022_WYG_054-6a>¶
一奉引庖犧在(一作/左)右堯歩舜趨禹馳湯驟鬱曾(一作/閟)¶
宫之嵂崒拆元氣以經構斷紫雲而扞(一作/竦)牆撫流沙¶
而承霤紛隳珠而䧟(一作/隐)碧㸌波錦而浪繡森青㝠而¶
欲雨赩色(一作/光)炯而初晝於是翠&KR0331;俄的藻藉舒就祝¶
融擲火以焚香溪女捧壺(一作/盤)而盥潄羣有司之望幸¶
辨名物之難究瓊漿自間於粢盛羽客先来于介胄爍¶
皇祖之儲祉敬雲孫而及此詔軒轅使合符敕王喬以¶
視履積昭感於嗣續匪正辭於祝史君(一作/若)肸蠁之有¶
<pb:KR4h0022_WYG_054-6b>¶
慿肅風飇而乍起揚流蘇於浮柱金英霏而披靡擬雜¶
佩於曾巔孔(一作/芝)盖欹以颯纚中漎漎以迴復外蕭蕭¶
而未已上穆然注道為身覺天傾耳陳僣號於五代復¶
戰國於千祀曰嗚呼昔蒼生纒孟徳之禍為仲逹所愚¶
鑿齒其俗窫窳其孤赤烏髙飛不肯止其屋黄龍哮吼不¶
肯負其圖伊神器臬兀而小人呴喻厯紀大破瘡痍未¶
蘇尚攫拏於吴蜀又顛躓於西胡縱羣䧺之發憤誰一¶
統於亨衢在拓䟦與宇文豈風塵之不雜(一作/殊)比聦廆¶
<pb:KR4h0022_WYG_054-7a>¶
及堅特渾貔豹而齊驅愁隂鬼嘯落日梟呼各擁兵甲¶
俱稱國都且耕且戰何有何無維累聖之徽典恭淑慎¶
以允緝兹火土之相生非符䜟之備及煬帝終暴叔寳¶
初襲編簡尚新義旗爰入既清國難方覩家給竊以為¶
數子自誣敢貞乎五行攸執而觀者潜悟或喜至於泣¶
矧鱗介(一有/以字)之鳴虡(一作/簴)昆蚑以(一有/之字)振蟄感而遂通¶
罔不具集仡神光而&KR1766;閜(一作/閍)羅詭異以戢孴地軸傾¶
而融曳洞宫儼以嶷岌九天之雲下垂四海之水皆立¶
<pb:KR4h0022_WYG_054-7b>¶
鳳鳥威遲而不去鯨魚屈矯以相吸掃太始之含靈&KR0195;¶
殊形而可挹則有虹蜺為鈎帶者入自於東揭莽蒼履¶
崆峒素髪漠漠至精濃濃條弛張於巨細覬披寫於心¶
胸蓋脩竿無隙而仄席已容裂手中之黒簿睨堂下之¶
金鍾得非擬斯人於夀域明返樸於𤣥蹤忽翳日而翻¶
萬象却浮雲(一作/空)而留六龍咸讋跖而壮兹應終蒼黄¶
而昧所從上猶色若不足處之彌恭天師張道陵(一有/等字)¶
洎左𤣥君者(一有/前字)千二百官吏謁而進曰今王巨唐帝¶
<pb:KR4h0022_WYG_054-8a>¶
之苖裔坤之紀綱土配君服宫尊臣商起數(一作/數起)得統¶
特立中央且大樂在懸黄鍾冠八音之首太昊斯啓青¶
陸獻千春之祥曠哉勤力耳目冝乎大帶斧裳故風后¶
孔甲充其佐山稽岐伯翼其傍至於易制取法足以朝¶
登五帝夕宿三皇信周武之多幸存(一作/好)漢祖之自强¶
且近朝之濫吹仍改卜乎祠堂初降素車終勤恤其後¶
有客白馬固漂淪不忘伊庶人得議實邦家之光臣道¶
陵等試本之於青簡探之以縹囊列聖有差夫子聞斯¶
<pb:KR4h0022_WYG_054-8b>¶
於老氏好問自乆宰我同科於季康敢(一作/取)撥亂反正¶
乃止(一作/此)其所長萬神開八駿迴旗掩月車畜雷騫七¶
曜燭九垓能事頴脱清光大來或曰今太平之人莫不¶
優㳺以自得况是蹴魏踏晉批周抉隋之後興乎更始¶
者也(一作/哉)　　凡一作皆集本¶
　　　朝享太廟賦¶
初髙祖太宗之櫛風沐雨勞身焦思用黄鉞白旄者五¶
年而天下始一歴三朝而戮力今庶績之大備上方采¶
<pb:KR4h0022_WYG_054-9a>¶
厖俗之謡稽正統之類盖王者盛事臣聞之於里曰昔¶
武徳已前黔黎蕭條無復生意遭鯨鯢之蕩汨荒嵗月¶
而沸渭衮服紛紛朝廷多閏者仍亘乎晉魏臣竊以自¶
赤精之衰歇曠千載而無真人及黄圖之經綸息五行¶
而歸厚地則知至數不可以久缺凡材不可以長寄故¶
髙下相形而尊卑心(一作各/又作必)異惟神斷繫之於是本先¶
帝取之以義壬辰既格於道祖乗輿即以是日致齋於¶
九室所以昭達孝之誠所以明繼天之質具禮有素六¶
<pb:KR4h0022_WYG_054-9b>¶
官咸秩大輅毎出或黎元不知豐年即(一作/則)多而筐筥¶
甚實既而太尉叅乗司僕扈蹕望重闉以肅恭順法駕¶
之徐疾公卿淳古士卒精一黕(一作/黙)宗廟之逾深抵職¶
司之所宻宿翠華於外戸曙黄屋於通術氣凄凄於前¶
旒光靡靡而嘉栗階有賓阼帳有甲乙升降之際見玉¶
柱生芝擊拊之初覺鈞天合律筍&KR1206;仡以碣磍干戚宛¶
而婆娑鞉鼓塤篪為之主鐘磬竽瑟以之和雲門咸池¶
取之至空桑孤竹貴之多八音循(一作/脩)通既比乎旭日¶
<pb:KR4h0022_WYG_054-10a>¶
昇而氛埃滅萬舞陵亂又似乎春風壮而江海波鳥不¶
敢飛而𤣥甲&KR1895;嵺以岳峙象不敢去而鳴佩剡&KR0008;(一作/爚)¶
以星羅已而上乾豆以登歌美休成之既饗璧玉儲精¶
以稠疊門欄洞豁(一作洞壑/又作洞豁)而森爽黒帝歸寒而激昻¶
蒼靈戒曉而来往熈事莽而充塞羣心麌以振蕩桐花¶
未吐孫枝之鸞鳳相鮮雲氣何多宫井之蛟龍亂上若¶
夫生𢎞佐命之道死配貴神之列則殷劉房魏之勲是¶
可以中摩伊吕上冠䕫卨代天之工為人之傑丹青滿¶
<pb:KR4h0022_WYG_054-10b>¶
地松竹髙節自唐興以来若此時哲皆朝有數四名垂¶
卓絶向不遇撥亂返正之王君臣父子之别(音别分/之别)奕¶
葉文武之䧺注意生靈之切雖前輩之溫良寛大豪俊¶
果决曽何以措其筋力與韜鈐載其刀筆與喉舌使祭¶
則與食則血若斯之盛而已爾迺直于主索于祊警幽¶
全之物散純道之情(一作/精)蓋我后常用惟時克貞膋以¶
蕭合酌以茅明嘏以慈告祝以孝成故天意張皇不能¶
殘(一作/殄)其瑞神姧妥帖不敢秘其精而無(一作/撫)絶軌享¶
<pb:KR4h0022_WYG_054-11a>¶
鴻名者(一有/矣字)于以奏永安于以奏王夏福穣穣於絳闕¶
芳菲菲於玉斚(舜祠宗廟/以玉斚)沛枯骨而破聾盲施殀胎而¶
逮鰥寡園陵動色躍在藻之泉魚弓劍皆鳴汗鑄金之¶
風馬霜露堪吸禎祥可把曾宫歔欷隂事儼雅薄清輝¶
於鼎湖之山静餘響於蒼梧之野上窅然漠漠惕然兢¶
兢紛益所慕若不自勝瞰牙旗而獨立吟翠駮而未乗¶
五老侍祠而情(一作/精)駭千官逖聽而思凝於是二丞相¶
進曰陛下應道而作惟天與能澆訛散淳朴登尚猶日¶
<pb:KR4h0022_WYG_054-11b>¶
慎業業孝思烝烝恐一物之失所懼先王之咎徵如此¶
之勤恤匪懈是百姓何以報夫元首在臣等何以充其¶
股肱且如周宣之教親不暇漢武之滛祀相仍諸侯敢¶
於迫脅方士奮其威稜一則以㣲弱内侮(三字一作/言勸内)一¶
則以輕舉虚(一作/飛)馮又非陛下之(一無/之字)恢廓緒業其𤨏¶
細亦曷足稱丞相退上跼天蹐地授綏登車伊澒(一作/鴻)¶
洞槍櫐皆(一作/先)出為儲胥本枝根株乎萬代睿想經緯¶
乎六虚甲午(一有/方字)有事於采(一作/綵)壇紺席宿夫行所如¶
<pb:KR4h0022_WYG_054-12a>¶
初　　凡一作皆集本¶
　　　有事于南郊賦¶
蓋主上兆於南郊聿懐多福者舊矣今兹練時日就陽¶
位之美又所以厚祖考通神明而已職在宗伯首崇禋¶
祀先是春官修(一作/條)頌祗之書獻祭天之紀令泰龜而¶
不昧俟萬事之將履掌次銳(一作/閲)氊邸之則封人考壝¶
宫之㫖司門轉致乎牲牢之繫小胥専逹乎懸位之使¶
二之日朝廟之禮既畢天子蒼然視於無形澹然若有¶
<pb:KR4h0022_WYG_054-12b>¶
所聽又齋心於宿設將旰食而匪寜旌門坡陁以前騖¶
彀騎反覆以相經頡(一作/頓)曽城之軋軋軼萬方(一作/户)之¶
熒熒馳道端而如砥浴日上而如萍掣(一作/製)翠旄於華¶
蓋之角彗黄屋於鈎陳之星神仙戍削以落羽魑魅(一/作)¶
(魍/魉)幽憂以固扄戰岐慄華擺渭掉涇地囬囬而風淅淅¶
天泱泱而氣清清(一作/青青)甲胄乗陵轉迅雷於荆門巫峽¶
玉帛清逈霽夕雨於瀟湘洞庭於是乗輿霈然乃作(一/有)¶
(翳/字)夫鸞鳳將至以冲融寥廓不可乎彌度聲明通於純¶
<pb:KR4h0022_WYG_054-13a>¶
粹溟涬為之垠堮駟蒼螭而蜿蜒若無骨以柔順奔烏¶
獲之黝蟉徒有勢於殺縛朱輪竟野而杳冥金鋄(范萬/切見)¶
(西京/賦)成隂以結絡吹堪輿以軒輊槍寒暑以前却中營¶
宻擁乎太陽宸眷眇臨乎長薄熊羆彌(周禮小祝彌/兵用此彌字)耳¶
以相䑛虎豹髙跳以虚攫上方將降帷宫之綝縭屏玉¶
&KR0756;以蠼畧(二字見/甘泉賦)人門行馬以拱乎合沓之壇(一作/塲)皮¶
弁大裘始進於穹崇之幕衝牙鏗鏘以將暮(一作/集)周衞¶
轇轕而咸若月窟黒而扶桑寒田燭稠而曉河(一作/星)落¶
<pb:KR4h0022_WYG_054-13b>¶
肅定位以告絜藹嚴上而清超雲菡蓞以張盖春葳&KR0331;¶
以建杓簮裾斐斐罇爼蕭蕭方面曲折周旋寂寥必本¶
於天王宫與夜明(祭法王官祭/日夜明祭月)相射動而之地山林與¶
川谷俱標於是乎官有御事有職所以敬鬼神所以勤¶
稼穡所以報本返始所以度長立極𤣥酒明水之上越¶
席䟽布之側必取先於稲秫麴糵之勤必取著於紛純¶
紋(一作/文)繡之飾惟三牲八簋豐備以相沿而蒼璧黄琮¶
實歸乎正色先王之丕業繼紀(一作/起)信可以永其昭配¶
<pb:KR4h0022_WYG_054-14a>¶
羣望之徧祭在斯示有以明其翼戴由是播其聲音(一/有)¶
(以/字)陳(一有列/從二字)乎節奏以進退韶夏濩武采之於訓謨鍾¶
石陶匏具之於梗概變萬形於動植聽宫徵於砰礚英¶
華發外非因乎筍簴之髙和順積中不在乎雷鼓之大¶
既而臠骨胿罥柴燎窟塊□擘砉(一作/砉擘)赫葩(一作/&KR0034;)斜晦¶
潰雷(一作/電)纒風升雪颯星碎拂勿侹濙(一作/□濚)𣺌溟芊淬¶
(一作/蓯淬)聖慮岑寂𤣥黄増霈蒼生顒昻毛髮清籟雷公河¶
伯或&KR1750;騃以脩聳霜女江妃乍紛綸而晻曖執紱秉翟¶
<pb:KR4h0022_WYG_054-14b>¶
朱干玉戚鼓瑟吹笙金支翠旌神光倐歛祀事虚明於¶
是涾𣵺乎渙汗紆餘乎經營浸朱崖而灑朔漠淗(一作/洶)¶
暘谷而濡若英耆艾涕而童子儛叢棘折(一作/拆)而狴牢¶
傾是率土之濱覃酺醵以涵泳豈(一作/非)奉郊之縣獨宴¶
慰以縱横𤣥澤淡泞乎無極殷薦綢繆乎至精稽古之¶
時屢應符而合契聖人有作不逆寡以䧺(二字一/作而推)成爾¶
乃孤卿侯伯羣儒三老儼而絶皮軒趨帳殿稽首曰臣¶
聞燧人氏已徃法度難知文質未變太昊氏繼天而王¶
<pb:KR4h0022_WYG_054-15a>¶
根啓閉於厥初以木傳子攄(一作/據)終始而可見洎虞夏¶
殷周茲煥炳而葱舊秦失之於狼貪蠶食漢綴之以蛇¶
㫁龍戰中莽茫(一叠/茫字)夫何以(一無/以字)從聖蓄縮曾不下眷¶
伏惟道祖視生靈之磔(一作/&KR0008;)裂醜害馬之蹄齧呵五精¶
之息肩考正氣之無轍協夫詒孫以降使之造命更挈¶
(一作/㓗)累聖昭洗中祚觸蹶氣&KR0429;黷乎脂夜之妖勢廻薄¶
乎龍蛇之孽伏惟陛下勃然憤激之際天關(一作/闕)不敢¶
旅拒鬼神以(一作/為)之嗚咽髙衢騰塵長劍吼血尊卑配¶
<pb:KR4h0022_WYG_054-15b>¶
宇縣刷挿紫極之將頺拾清芬於已缺鑪之以仁義鍛¶
之以賢哲聨祖宗之耿光卷夷狄之彯撇蓋九五之後¶
人人自以遭唐虞四十年來家家自以為稷卨王綱近¶
古而不軌天聼貞觀以髙掲蠢爾差僣粲然優劣冝其¶
課宻於空積忽㣲刋定於興廢繼絶而後覩數統從首¶
八音六律而惟新日起筭外一字千金而不滅上曰吁¶
昊天有成命惟五聖以受我其夙夜匪遑定(一無/定字)實用¶
素樸以守于嗟乎麟鳳胡為乎郊藪乃上帝之降鍳及¶
<pb:KR4h0022_WYG_054-16a>¶
兹𤣥元之垂裕乎後夫聖以百年為鶉&KR1663;(口豆/切)道以萬¶
物為芻狗今何以(一有/此字)茫茫臨乎八極眇眇託乎羣后¶
端策拂龜於周漢之餘緩歩濶視於魏晉之首斯上古¶
成法蓋其人已朽不足道也於是天子黙然而徐思終¶
將固之又固之意不在抑殊方之貢亦不必廣無用之¶
祠金馬碧雞非理人之術珊瑚翡翠此一物何疑奉郊¶
廟以為寳増怵愓而(一作/以)孜孜况大庭氏之時六龍飛¶
御而(一作/之)歸　　凡一作皆集本¶
<pb:KR4h0022_WYG_054-16b>¶
　¶
　¶
　¶
　¶
　¶
　¶
　¶
　文苑英華卷五十四¶
