# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.651129
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百七十三
<pb:KR4h0022_WYG_173-1a>¶
欽定四庫全書¶
　文苑英華卷一百七十三　宋　李昉等　編¶
　應制六　　　嵗時二¶
　　七夕五首　　　　　　九日十六首¶
　　九日追賞一首　　　　雨八首¶
　　喜晴一首　　　　　　雪三十二首¶
　　七夕¶
　　　奉和七夕兩儀殿㑹宴應制　李　嶠¶
<pb:KR4h0022_WYG_173-1b>¶
靈匹三秋㑹仙期七夕過槎來人泛海橋渡鵲填河帝¶
緌昇銀閣天機罷玉梭誰言七襄詠重入五絃歌¶
　　自李嶠詩至九日門釋廣宣詩共二十首皆見嵗¶
　　時雜詠¶
　　　同前　　　　　　　　　　趙彦昭¶
青女三秋節黄姑七月(雜詠/作日)期星橋渡玉佩雲閣掩羅¶
帷河氣通仙掖天文一睿詞今宵望靈(雜詠/作雲)漢應得見¶
蛾眉¶
<pb:KR4h0022_WYG_173-2a>¶
　　　同前　　　　　　　　　　劉　憲¶
秋吹過雙闕星仙動二靈更深移月鏡河淺渡雲軿殿¶
上徴方朔人間失武丁天文兹夜裏光照紫㣲庭¶
　　　同前　　　　　　　　　　李　乂¶
桂宫明月夜蘭殿起秋風雲漢彌年阻星筵此夕同倐¶
來疑有處旋去已成空睿作鈞天響魂飛在夣中¶
　　　同前　　　　　　　　　　蘇　頲¶
靈媛乗秋發仙装警夜催月光窺欲渡河色辨應來機¶
<pb:KR4h0022_WYG_173-2b>¶
石天文冩針樓御賞開竊觀栖鳥至疑向鵲橋廽¶
　　九日¶
　　　九日侍宴樂游苑正陽堂　　劉　苞¶
上郡良家子幽并游俠兒立乗争飲羽側(類聚/作倒)騎競分¶
(類聚/作紛)馳明珂飾華毦金袍(類聚/作鞍)映玉羈膳羞殫海陸和¶
齊眡秋宜雲飛雅琴(類聚/作樂)奏風起洞簫吹曲終髙宴罷¶
景落樹隂移㣲薄承嘉惠飲德良不訾取效續無紀感¶
恩心自知¶
<pb:KR4h0022_WYG_173-3a>¶
　　　九日侍宴(一有樂游苑為/西豐侯作八字)　　何　遜¶
皇德無餘讓重規習(一作/襲)帝勛垂衣化比屋眷顧(一作/眷領)¶
慎為君翾飛恱有道卉木荷平分宸(一作/神)襟動時豫嵗¶
序属凉氛城霞朝(一作/早)晃朗槐霧曉氛(一作/氤)氲鸞輿和¶
(一作/和馳)八襲鳯駕起(一作/啓)千羣羽觴歡(一作/歌)湛露佾舞奏¶
承雲禁林終宴晩華池物色曛䟽樹翻髙葉寒流聚細¶
文(一作/紋)日斜迢逓雨風起嵳峩雲運偶叅侯服恩洽厠¶
朝聞於焉籍多幸嵗暮仰㳺汾晴軒連瑞氣飛惹御香¶
<pb:KR4h0022_WYG_173-3b>¶
芬(一作皆藝/文類聚)¶
　　　九日從駕　　　　　　　　王　褒¶
黄山獵地廣青門官路長律改三秋節氣應九重霜曙¶
影初分地暗色始成光交斾長秋坂緹幕杏間堂(藝文/類聚)¶
(有此/四句)射馬垂雙帯豐貂佩兩璜苑寒梨樹紫山秋菊葉¶
黄華露霏霏冷輕飈颯颯傷終慙屬車對空假侍中郎¶
　　　侍宴九日　　　　　　　　庾肩吾¶
轍跡光周頌廵逰盛夏功鈎陳萬騎轉閶闔九門(一作/闗)¶
<pb:KR4h0022_WYG_173-4a>¶
通秋暉(一作/蝉非)逐行漏朔氣遶相風獻夀重陽節廽鑾上¶
苑中疏山開輦道間樹出離宫玉醴吹岩(一作/承苑)菊銀牀¶
落井桐御梨寒更紫仙桃秋轉紅飲羽山西射浮雲冀¶
北騘塵飛(一作/揚塵)金埓滿葉破(一作/破葉)桞條空騰猨疑矯箭¶
驚鴈避虚弓彫才濫杞梓花綬接鵷鴻愧乏天庭藻徒¶
參文雅雄¶
　　此詩一百六十九巻重出今已削去注異同為一作¶
　　　奉和九日　　　　　　　　賀　敱¶
<pb:KR4h0022_WYG_173-4b>¶
商飈凝素籥𤣥覽賁黄圖曉霜驚㫁鴈晨吹結相烏寒¶
花低岸菊凉葉下庭梧澤宫申舊典相圃叶前模玉砌¶
分彫㦸金溝轉鏤衢帶星飛夏箭映月上軒弧慶展簮¶
裾洽恩融雨露濡天文發丹篆寳思掩𤣥珠承歡徒聳¶
抃負弛(一作/受施)竊㤀軀¶
　　　九日侍宴(一有應制/得長字)　　　　沈佺期¶
御氣幸金方慿髙薦羽觴魏文分(一作/須)菊蘃(一作/藻)漢武¶
賜萸房秋變(一作/羙)銅池色晴添銀樹光(雜詠作去鶴留/笙吹歸鴻識舞)¶
<pb:KR4h0022_WYG_173-5a>¶
(行/)年年(雜詠作/臣歉)重九慶日日(一作/月)奉天長¶
　此詩一百六十九巻重出今已削去注異同為一作¶
　　　九日幸臨渭亭應制　　　　趙彦昭¶
秋豫凝仙覽宸逰轉翠華呼鷹下鳥路戱馬出龍沙紫¶
菊冝新(雜詠/作析)夀丹茰辟舊邪須陪長久宴嵗嵗奉吹花¶
　　　奉和聖製重陽節宰臣及羣官上夀之作¶
　　　　　　　　　　　　　　　王　維¶
四海方無事三秋大有年百生逢此日萬夀願齊天芍¶
<pb:KR4h0022_WYG_173-5b>¶
藥和金鼎茱茰挿玳筵玉堂開右个天樂動宫懸御桞¶
踈秋景城鵶拂曙烟無窮菊花節長奉栢梁篇¶
　　　奉和聖製重陽旦日百寮曲江宴示懐¶
　　　　　　　　　　　　　　　崔元翰¶
偶聖覩昌期受恩慙弱質幸逢良宴㑹况是清秋日逺¶
岫對壺觴澄瀾映簮紱炮羔備豐膳集鳯調鳴律薄劣¶
厠英豪歡娱㤀衰疾平臯行鴈下曲渚雙鳬出沙岸菊¶
開花霜枝果垂實天文見成象帝念資勤恤探道得𤣥¶
<pb:KR4h0022_WYG_173-6a>¶
珠齋心居特室豈如横汾唱其事從(雜詠/作徒)驕逸¶
　　　奉和聖製九日言懐賜中書門下及百寮應制¶
　　　　　　　　　　　　　　　權德輿¶
令節在豐嵗皇情喜乂安絲竹調六律簮裾列千官烟¶
霜暮景清水木秋光寒筵開曲池上望盡終南端天麗¶
慶霄漢(集作天文/麗慶霄)墨妙驚飛鸞願言黄花酒永奉今日¶
歡¶
　　　奉和聖製重陽日中外同歡以詩言志因示羣¶
<pb:KR4h0022_WYG_173-6b>¶
　　　　臣　　　　　　　　　　前　人¶
玉醴宴嘉節拜恩歡有餘煌煌菊花秀馥馥茰芳舒白¶
露秋稼熟清風天籟虚和聲度簫韶瑞氣深儲胥百辟¶
皆醉止萬方今晏如宸衷在化成藻思煥瓊琚㣲臣徒¶
竊抃豈足歌唐虞¶
　　　奉和聖製重陽日即事六韻　前　人¶
玉燭䧏寒露我皇歌大風重陽德澤振(雜詠/作展)萬國歡娛¶
同綺陌擁行騎香塵凝曉空神都自藹藹佳氣助葱葱¶
<pb:KR4h0022_WYG_173-7a>¶
律呂金石(集作/隂陽)暢景光天地通徒然被鴻霈無以報𤣥¶
功¶
　　　奉和聖製豐年多慶九日示懐作¶
　　　　　　　　　　　　　　　前　人¶
寒露應秋節(集作/杪)清光澄曙空澤均行葦厚年慶華黍¶
豐聲名暢八表宴喜陶九功文麗日月合樂和天地同¶
聖言在推誠臣軄惟(集作/事非)匪躬𤨏細何以報翾飛淳化¶
中¶
<pb:KR4h0022_WYG_173-7b>¶
　　　同前　　　　　　　　　　武元衡¶
令節寰宇泰神都佳氣濃賡歌禹功盛擊壤堯年豐九¶
奏碧霄裏千官皇澤中南山澹凝黛曲水清涵空金玉¶
美王度歡康謡國風睿文垂日月永與天無窮¶
　　　奉和聖製重陽日即事六韻　前　人¶
嘉節在陽數至歡朝野同恩随千鍾洽慶屬五稼豐時¶
菊洗露華秋池涵霄空金絲響仙樂劍舄羅宗公天道¶
光下濟睿詞敷大中多慙擊壤曲何以逹堯聰¶
<pb:KR4h0022_WYG_173-8a>¶
　　　九日菊花詠應制　　　　　釋廣宣¶
可訝東籬菊能知節候芳細枝青玉潤繁蘂碎金黄爽¶
氣浮朝露濃姿帶夜霜泛杯傳夀酒應共樂時康¶
　　　奉和聖製九月十八日賜百寮追賞因書所懐¶
　　　　　　　　　　　　　　　權徳輿¶
錫宴朝野洽追歡堯舜情秋堂絲管動水榭烟霞生黄¶
花媚新霽碧樹含餘清同和六律應交泰萬宇平睿藻¶
下中天湛恩闡文明小臣諒何幸(集作/以)亦此彯華英¶
<pb:KR4h0022_WYG_173-8b>¶
　　雨¶
　　　庭雨應詔　　　　　　　　沈　約(見初/學記)¶
出空寧可圖入庭倍難賦非烟復非雲如絲復如霧霡¶
霂裁欲垂霏㣲不能注雖無千金質聊為一辰趣¶
　　　發營逢雨應詔　　　　　　虞世南¶
豫遊欣勝地皇澤乃先(初學記/作光)天油雲隂御道膏雨潤¶
公田隴麥霑如翠山花濕更燃稼穡良所重方復恱豐¶
年¶
<pb:KR4h0022_WYG_173-9a>¶
　　　奉和春日途中喜雨　　　　魏知古(見初/學記)¶
皇游向洛城時雨應天行麗日登巖送隂雲出野迎濯¶
枝林杏發潤葉渚蒲生絲入綸言喜花依錦字明㣲臣¶
忝東觀載筆佇西成¶
　　　詠雨　　　　　　　　　　唐太宗¶
罩雲飄逺岫噴雨泛長河低飛昏嶺腹斜足灑巖阿泫¶
叢珠締葉起溜鏡圓(一作/圖)波濛栁添絲宻含吹織空羅¶
　　　奉和詠雨應詔　　　　　　許敬宗¶
<pb:KR4h0022_WYG_173-9b>¶
舞商初赴節湘鷰逺迎秋飄絲交殿網亂滴起池漚激¶
霤分龍闕斜飛灑鳯樓崇朝方浹㝢宸盼俯凝旒¶
　　　奉和春日逰苑喜雨應詔　　李　嶠¶
園樓春正歸入苑弄芳菲宻雨迎仙歩低雲拂御衣危¶
花沾易落度鳥濕難飛膏澤登千庾歡情遍九圍¶
　　　同前　　　　　　　　　　李　乂(見集/本)¶
僊蹕九成䑓香筵萬夀杯一旬初䧏雨二月早聞雷葉¶
向朝霽宻花含宿潤開幸承天澤豫無使日光催¶
<pb:KR4h0022_WYG_173-10a>¶
　　　奉和御製雨後出城觀覽勅朝臣已下¶
　　　　　　　　　　　　　　　司空曙¶
上上開鶉野師師出鳯城因知聖主念得遂老農情隴¶
麥垂秋合郊塵得雨清(集作/晴)時新薦𤣥祖嵗足富蒼生¶
却馬川原静聞鷄水土平薰絃歌舜德和鼎致堯名覧¶
物欣多稼垂衣御大明史官何所録稱瑞滿天京¶
　　晴¶
　　　喜晴應詔敕自䟽韻　　　　庾　信¶
<pb:KR4h0022_WYG_173-10b>¶
御辨誠膺録惟皇稱有建雷澤昔經漁負夏時從販栢¶
梁驂駟馬髙陵馳六傳有序屬賓連無私表平憲河堤¶
崩故栁秋水髙新堰心齋愍昏墊樂徹憐胥怨法輪開¶
勝辨禪河秉髙論王城水鬬息洛浦河圖獻伏泉還習¶
坎歸風已迴巽桐枝長舊圍蒲節抽新寸山藪欣藏疾¶
幽棲得無悶有慶兆民同論年天子萬¶
　　雪¶
　　　詠春近餘雪應詔　　　　　前　人¶
<pb:KR4h0022_WYG_173-11a>¶
送寒開小苑迎春入上林絲條變栁色香氣動蘭心待¶
花將對酒留客擬彈琴陪逰愧並作空見奉恩深¶
　　　喜雪　　　　　　　　　　唐太宗¶
碧昏朝合霧丹巻暝韜霞結葉繁雲色凝瓊遍雪華光¶
樓皎若粉映幕集疑沙泛栁飛飛絮粧梅片片花照璧¶
䑓圓月飄珠箔穿露瑤潔短長階玉叢髙下樹映桐圭¶
累白縈峯蓮抱素㫁續氣將沉徘徊嵗云暮懐珍愧隐¶
德表瑞佇豐年蕋間飛禁苑鶴處舞伊川倘詠幽蘭曲¶
<pb:KR4h0022_WYG_173-11b>¶
同歡黄竹篇¶
　　　奉和喜雪應制　　　　　　許敬宗¶
嵰州表竒貺閟竹應遐廵何如寓京洛流霰下天津忽¶
若瓊林曙俄同李逕春姑峯映仙質郢路雜歌塵伏檻¶
觀花瑞稱觴慶冬積飄河共㵼銀委樹還重璧連山分¶
掩翠綿霄逺韜碧千里遍浮空五軔咸淪跡機前暉列¶
素池上侔凌波騰華承玉宇凝照混金娥是日松筠性¶
欣奏栢梁歌¶
<pb:KR4h0022_WYG_173-12a>¶
　　　詠雪　　　　　　　　　　唐太宗¶
潔野凝晨曜装墀帶夕暉集條分樹玉拂浪影泉璣色¶
灑粧臺粉花飄綺席衣入扇縈離匣㸃素皎殘機¶
　　　奉和詠雪應制¶
寒雲垂廣幕飄霰下天津無轍方祗至有感瑞氣新色¶
映姑山質舞對洛川神忽奉瑶池韻慙和郢中春¶
　　　奉和人日清暉閣宴羣臣遇雪應制¶
　　　　　　　　　　　　　　李　嶠(見雜/詠)¶
<pb:KR4h0022_WYG_173-12b>¶
三陽遍勝節七日最靈辰行慶傳芳蟻(一作/信)升髙綴綵¶
人階前蓂候月樓上雪驚春今日銜天造還疑上漢津¶
　　　同前　　　　　　　　　　宗楚客(見雜/詠)¶
窈窕神仙閣參差雲漢間九重中禁啓七日早春寒太¶
液天為水蓬萊雪作山今朝上林樹無處不堪攀¶
　　　同前　　　　　　　　　　劉　憲¶
輿輦乗人日登臨上鳯京風尋歌曲颺雪向舞行縈千¶
官随興合百福與春(雜詠/作時)并承恩常若此㣲賤幸輕生¶
<pb:KR4h0022_WYG_173-13a>¶
　　　同前　　　　　　　　　　李　乂(見雜/詠)¶
上月登樓賞中天御輦飛後庭聮舞唱前席仰恩輝睿¶
作風雲啓農祥雨雪霏幸陪人勝節長願奉垂衣¶
　　　同前　　　　　　　　　　趙彦昭¶
出震乗東陸慿髙御北辰祥雲應早嵗瑞雪候初旬宮¶
樹千花發階蓂七葉新幸逢今日宴長奉萬年春¶
　　　同前　　　　　　　　　　蘇　頲¶
樓觀空烟裏芳年瑞雪過苑花齊玉樹池水作銀河七¶
<pb:KR4h0022_WYG_173-13b>¶
日祥圖起千春御賞多輕飛傳綵勝天上奉薰歌¶
　　　遊禁苑幸臨渭亭遇雪應制　李　嶠¶
同雲接野烟飛雪暗長天拂樹添梅色過樓助粉妍光¶
含班女扇韻入楚王絃六出迎仙藻千箱答瑞(集作/舜)年¶
　　　同前　　　　　　　　　　李　適¶
長樂喜春歸披香瑞雪飛花從銀閣度絮繞玉牎飛冩¶
曜銜天藻呈祥拂御衣上林紛可望無處不光輝¶
　　　同前　　　　　　　　　　蘇　頲¶
<pb:KR4h0022_WYG_173-14a>¶
平明敞帝居霰雪下凌虚冩月含珠綴從風薄綺疏年¶
驚花絮早春應管絃初已屬雲天卦欣承需澤餘¶
　　　同前　　　　　　　　　　李　乂¶
青陽御紫㣲白雲下彤闈浹壤流天霈緜區灑帝輝水¶
如銀度燭雲似玉披衣為得因風起還來就日飛¶
　　　同前　　　　　　　　　　徐彦伯¶
玉律藏氷候彤堦飛雪時日寒消不盡風定舞還遲瓊¶
樹留宸矚琁花入睿詞懸知穆天子黄竹謾言詩¶
<pb:KR4h0022_WYG_173-14b>¶
　　　奉和㳺苑遇雪應制　　　　李　嶠¶
散漫祥雲逐聖廻飄飄瑞雪逺天來不能落後争飛絮¶
故欲迎前綻早梅¶
　　　同前　　　　　　　　　　劉　憲¶
龍驂曉入望春宮正逢春雪舞東風花光併載天文上¶
寒氣行消御酒中¶
　　　同前　　　　　　　　　　宋之問¶
紫禁仙輿詰旦來青旗遥倚望春䑓不知庭霰今朝落¶
<pb:KR4h0022_WYG_173-15a>¶
疑是林花昨夜開¶
　　　奉和洛陽翫雪應制　　　　沈佺期¶
周王甲子旦漢后德陽宫洒瑞天庭裏驚春御苑中氛¶
氲生浩氣颯沓舞廻風宸藻光盈尺賡歌樂嵗豐¶
　　　奉和春日翫雪應制　　　　宋之問¶
北闕彤雲掩曙霞東風吹雪舞仙家瓊章定少千人和¶
銀樹長芳六出花¶
　　　喜雪應制　　　　　　　　宗楚客¶
<pb:KR4h0022_WYG_173-15b>¶
飄颻瑞雪下山川散漫輕飛集九埏似絮還飛垂栁陌¶
如花更繞落梅前影随明月團紈扇聲將流水雜鳴絃¶
共荷神功萬庾積終期聖夀百千年¶
　　　野次喜雪　　　　　　　　唐𤣥宗(附見張/說集)¶
拂曙闢行宮寒髙野望通繁雲低逺岫飛雪舞長空賦¶
象恒依物縈廻屢逐風為知勤恤意先此示年豐¶
　　　奉和同前應制　　　　　　張　說¶
寒更玉漏催曉色幄(集作/御非)前開泱漭雲隂積氛氲風雪¶
<pb:KR4h0022_WYG_173-16a>¶
廽山知(集作/如)銀作甕宫見璧為(集作/成)䑓欲驗豐年象飄¶
颻僊藻來¶
　　　温湯對雪　　　　　　　　唐𤣥宗(附見張/說集)¶
北風吹同雲同雲飛白雪白雪乍廻散北風(集作/同雲)何慘¶
烈未見温泉氷那(集作/寜)知火井㓕表瑞良在兹庶希可¶
怡悦¶
　　　奉和温湯對雪應制　　　　張　說¶
瑞雪帶寒風寒風入隂琯隂琯方凝閉寒風更凄㫁宫¶
<pb:KR4h0022_WYG_173-16b>¶
似瑶林匝(集作/布)庭如月華滿正賡挾纊詞非近湯泉暖¶
　　　校獵義成喜逢大雪率題九韻以示羣臣¶
　　　　　　　　　　　　　　　唐𤣥宗¶
弧矢威天下旌旗搖近縣一面施鳥羅三驅教人戰暮¶
雲成積雪曉色開行殿皓然原隰同不覺林野變北風¶
勇士馬東日華組練觸地銀麞出連山縞鹿見月兔落¶
髙矰星狼下飛箭既欣盈尺兆復憶磻溪便嵗豐將遇¶
賢俱荷皇天眷¶
<pb:KR4h0022_WYG_173-17a>¶
　　　奉和同前應制　　　　　　張　説(見集/本)¶
文教資武功郊畋閲邦政不知仁育久徒㸔禽獸盛夜¶
霰氛埃㓕朝日山川浄綽仗飛走繁抨弦筋角勁帝射¶
參神道龍馳合人性五豝連一發百中皆先命勇爵均¶
萬夫雄圖羅七聖星為吉符老雪作豐年慶喜聽行獵¶
詩威神入軍令¶
　　　喜雪　　　　　　　　　　唐𤣥宗(附見張/説集)¶
日觀卜先征時廵順物情風行未備禮雲宻遽飄霙委¶
<pb:KR4h0022_WYG_173-17b>¶
樹寒花發縈空落絮輕朝如玉已㑹庭似月猶明既覩¶
膚先合還欣尺有盈登封何以報因此謝功成¶
　　　奉和同前應制　　　　　　張　説¶
聖德與天同封巒欲報功詔書期(集作/斯)日下靈感應時¶
通觸石雲呈瑞含花雪告豐積如沙照月散似麵從風¶
舞集仙䑓上歌流帝樂中瑤池百神喜灑路待行宫¶
　　　同前　　　　　　　　　　徐安貞¶
西宮齋祭近登臨雨雪紛紛天晝隂祗為輕寒無瑞色¶
<pb:KR4h0022_WYG_173-18a>¶
頓教正月滿春林蓬萊北上旌門暗花萼南歸馬跡深¶
自有三農歌帝力還將萬庾答堯心¶
　　　雜言奉和聖製瑞雪篇　　　張九齡¶
萬年春三朝日上御明臺旅庭實初瑞雪兮霏㣲俄同¶
雲兮蒙宻此時騷切隂風生先過金殿有餘清信宿婵¶
姢飛雪度能使玉人俱掩嫮皓皓樓前月初白紛紛陌¶
上塵皆素昨訝驕陽積數旬始知和氣待迎新匪惟在¶
人利曽是扶天意天意豈云遙雪下不崇朝皇情翫無¶
<pb:KR4h0022_WYG_173-18b>¶
斁委雪方盈尺草樹紛早榮京坻宛先積君恩誠謂何¶
嵗稔復人和預數斯箱慶應如此雪多朝冕旒兮載恱¶
想臺(集作/䑓)笠兮豐(一作/農)節倚瑤琴兮或歌(一作侍瑤/瑟兮成歌)續¶
薰風兮瑞雪福寖昌應尤盛瑞雪年年常感聖願以栢¶
梁作常為栁花詠¶
　¶
　¶
　文苑英華巻一百七十三¶
