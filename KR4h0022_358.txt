# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:47.653433
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百五十八
<pb:KR4h0022_WYG_358-1a>¶
欽定四庫全書¶
　文苑英華巻三百五十八　宋　李昉等　編¶
　騷五¶
　　秋風摇落一首　　　　擬招隠士一首¶
　　獄中學騷體一首　　　招北客文一首¶
　　文祝延一首　　　　　為人譔乞巧文一首¶
　　湘中怨觧一首　　　　迎潮送潮詞一首¶
　　憫禱辭一首¶
<pb:KR4h0022_WYG_358-1b>¶
　　　秋風摇落　　　　　　　　梁孝元皇帝¶
秋風起兮寒雁歸寒蟬鳴兮秋草腓萍青兮水澈葉落¶
兮林稀翠為蓋兮玳為席蘭為室兮金作扉水周兮曲¶
堂花交兮洞房樹參差兮稍宻紫荷紛披兮疏且黄雙¶
飛兮翡翠並泳(一作/某)兮鴛鴦神女雲兮初度雨班妾扇¶
兮始藏光且淹留兮日云暮對華燭兮歡未央¶
　　此篇三百三十一巻重出前已削去注異同為一¶
　　作¶
<pb:KR4h0022_WYG_358-2a>¶
　　　擬招隠士　　　　　　　　范　縝¶
修竹苞生兮山之岑繽紛葳蕤兮下(一作/不)交隂木蘢藂¶
兮巍峩川澤泱漭兮雲霧多悲猨鳴噪兮嘯儔侣攀折¶
芳條兮聊停佇夫君兮不還蕙華兮彫殘嵗晏兮憂未¶
開(疑作/闌)草蟲鳴兮凄凄蕭兮森兮𤣥磵深悵徬徨兮沉¶
吟紛紛(一作/紛紜)兮菴薆(一作/晻曖)窮巖穴兮熊窟幽林杳𡨕兮¶
吁可畏嶔崟兮嶮㠖岌峩兮傾欹飛泉兮激沫散漫兮¶
淋漓弱蘿兮修葛亘蔓兮長枝緑林兮被崖隨風兮紛¶
<pb:KR4h0022_WYG_358-2b>¶
披猛獸兮封狐眈眈兮視余扶藤兮直上巖巖兮嶷嶷¶
(一作/擬擬)霏霏兮敷敷赤豹兮文貍攀騰兮相追思慕公子¶
兮心遲遲寒風厲兮鴟梟吟鳥悲鳴兮離其羣公子去¶
兮誰與親行露厭浥兮似中人¶
　　　獄中學騷體　　　　　　　盧照隣¶
夫何秋夜之無情兮皎晶悠悠而太長圜户杳其幽邃¶
兮秋(疑作/愁)人披此嚴霜見河漢之西落聞鴻(一作/鳴)雁之¶
南翔山有桂兮桂有芳心思君兮君不將憂與憂兮相¶
<pb:KR4h0022_WYG_358-3a>¶
積歡與歡兮兩忘風嫋嫋兮木紛紛凋緑葉兮吹白雲¶
寸歩千里兮不相聞思公子兮日將曛林已暮兮鳥羣¶
飛重門掩兮人徑稀萬族皆有所托兮蹇獨淹留而不¶
歸¶
　　　招北客文　　　　　　　　岑　參(文粹作/獨孤及)¶
蜀之先曰蠶藂兮縱其目(一作/號)以穪王當周室陵頽兮¶
亂無紀綱洎乎杜宇從天而降鼈靈泝江而上相禪而¶
帝㨿有南國之九世(二字一/作地)蜀本南夷人也皆左其袵¶
<pb:KR4h0022_WYG_358-3b>¶
而椎其髻及通乎秦也始於惠王之代五牛琢(文粹/作椓)而¶
秦女至一蛇死而力士斃二江雙注羣山四蔽其地卑¶
濕其風胜脆蠻貊雜處滇&KR0526;為隣地偏而兩儀不正寒¶
薄而四氣不均花葉再榮秋冬如春暮夜多雨朝旦多¶
雲陽景罕開隂氣恒昏以暑以濕為瘵為癘氣浥熱以¶
中人吾知虛膇之疾兮將嬰爾身蜀之不可徃北客歸¶
去來兮其東則大江沄沄下絶地垠百谷相吞出于荆¶
門突怒吼劃附于太白渤潏硼砰㑹于滄溟跳噴浩淼¶
<pb:KR4h0022_WYG_358-4a>¶
上濺飛鳥蹙縮盤渦下漩黿鼉三峽兩壁亂峯如㦸槎¶
枒屹崪澒洞劃拆髙干天霓雲外水積盡日無光其下¶
黑窄瞿塘無底淺處萬尺啼猿哀哀膓斷過客復有千¶
歳老蛟能變其身好飲人血化為婦人衒服靚粧逰於¶
水濵五月之間白帝之下洪濤塞峽不見灔澦翻天蹙¶
地震吼雷怒亦有行(一作/巨)舟突然而去人未及顧棹未¶
及舉瞥見陽䑓不辨雲雨千里一歇日未亭(文粹/作移)午須¶
臾黑(一作/狂)風暴起㧞樹震山石走沙飛波騰浪翻舟子¶
<pb:KR4h0022_WYG_358-4b>¶
失㩀摧檣折竿漩入九泉没而不還支體糜散蕩入石¶
間水族呀呀撥(文粹/作㧞)剌争飡蜀之東兮(文粹無/兮字)不可以¶
徃北客歸去來兮其西則髙山萬重峻極屬天西有崑¶
崙其峯相連日月廻環礙(文粹/作閡)於山巔巒崖盤嶔天壁¶
夐絶陽和不入隂氣固閉千年增氷萬古積雪谿寒地¶
坼谷凍石冽夏月草枯春天木拆蒼煙凝兮黑霧結人¶
堕指兮馬傷骨江水噴激廻盤紆欝(文粹/作縈)棧壁縁雲鈎¶
連相撑繩梁嶫虚儔(文粹/作傍)沓杳𡨕下不見底空聞波聲¶
<pb:KR4h0022_WYG_358-5a>¶
過者矍然亡魂喪精復引一索其名為笮人懸半空度¶
彼城壑或如鳥兮或如玃倐徃還來幸不落後(文粹/作或)有¶
豪猪千羣突出如牛脩角如劔餓虎争肉吼怒闞闞復¶
有髙崖墜石兮聲如雷之軯轟上敲下磕似火迸兮滿¶
山流星磵谿忽兮倒流林岸為之頽傾驚(文粹作/碎非)騰狖¶
與過鳥駭木魅兮山精深榛努(一作/怒)鬛射人寒態孔碩¶
登樹自擲見人則擘巨糜飛石壓人兮不可行西有犬¶
戎與此山通行貎類人言語不同氊廬隆穹毳裘䝉茸¶
<pb:KR4h0022_WYG_358-5b>¶
啜酪啖肉持鎗挾弓依草及泉務戰與攻其聲如犬其¶
聚如蜂中國之人兮或流落於其中豈知掘䑕茹雪以¶
為食終當鈹其足而纍其胸泣漢月於西海思故鄉於¶
北風蜀之西不可以徃北客歸去來兮其南則有卭崍¶
(文粹/作笮)之關天設險難少有平地連延長山横亘瀘江傍¶
隔百蠻吁彼漢源上當漏天靡日不雨四時霶然其人¶
如魚爰處在泉終年霖霪時復日出㹞㹞諸犬向天吠¶
日人皆濕寢偏死腰疾復有陽山之路毒瘴下凝白日¶
<pb:KR4h0022_WYG_358-6a>¶
無光其氣瞢瞢暑雨下濕黄茅上蒸南方之人兮不敢¶
過豈止走獸踣兮飛鳥墮吾不知造化兮何致(文粹/作知)此¶
方些蜀之南兮不可以居(文粹作蜀之/南不可以徃)北客歸去來兮¶
其北則有劔山巉巉天鑿之門二壁谽谺髙崖嶙峋上¶
柱南斗榜鎮於坤下有長道兆逹於秦秦地神州中有¶
聖人左右伊臯能致我君雙闕峩峩上覆慶雲千官鏘¶
鏘朝於紫宸玉樓鳯凰金殿麒麟布徳垂澤搜賢修文¶
皇化欣欣煦然如春蜀之北兮(一作/不)可以徃北客歸去¶
<pb:KR4h0022_WYG_358-6b>¶
來兮¶
　　　文祝延(并/序)　　　　　　　　沈亞之¶
文祝延之指本有(集作其本/又作有本)儔祀閩人歌其賢也閩侯¶
居政得民民䕃而安他日侯恙在體巷野之祈祀於神¶
者皆以侯請蓋憂焉後得間而祠乃舒其俗以為言俚¶
不足自道或謂軍副者亞之能變風從律善闡物志因¶
耋耆為請於是與聞之(二字/作文)以通其意且以古之得人¶
者衆皆祝延之今復用言命為篇目其詞二(集有/闚字)¶
<pb:KR4h0022_WYG_358-7a>¶
閩山之枕杭兮水淜淜吞荒抱大兮沓疊層騰氣清渾¶
兮朝昏神生其中兮宅幽凝居如山兮惠如水處端卓¶
兮赴下而忘鄙集(集作/集)人之祈兮從人之所市攀清明¶
兮咋髣髴我民請兮期吉日願聴誠兮陳所當侯臨我¶
兮恩如光照導兮煦覆惠流吾兮樂且康恭聞侯兮飲¶
食失常民㷀(集作/縈)憂兮心若瘡飽我之饑兮侯由百(集/作)¶
(有/)糓神有澤兮宜隂(集作/䕃)沃脫侯之恙兮歸侯之多福¶
羣卑勤之㓗㳟(集作/㳟㓗)兮鑒鎮盟乎山行¶
<pb:KR4h0022_WYG_358-7b>¶
　　　右一闋為祈神¶
兕載吹兮音咿咿銅鐃呶兮睋呼眓睢樟之蓋兮麓下¶
雲垂幄兮煙為帷合吾民兮將安惟吾侯之康兮樂欣¶
肴盤列兮合(集作/答)神神擺漁皇兮降拂崒崒右侍妓兮左¶
夫人態修邃兮佻眇調丹含瓊兮瑳(上/聲)使笑馨炮羶燔¶
兮溢按豆爵盎無虚兮果摭雜佑杖(集作/秋)雲清醉兮流¶
融光巫裾旋兮覡袖翔瞪虛凝兮鑒廻陽(集作覧/迴陽)語神¶
歡兮酒云(集作/味)央望吾侯兮遵賞事朝馬駕兮搦寳轡¶
<pb:KR4h0022_WYG_358-8a>¶
干彌函弦兮森導騎吾何樂兮神軒維吾侯之康兮居¶
遊自遂¶
　　　右一闋為酬神¶
　　　為人譔乞巧文(和史舘陳/學士作)¶
邯鄲人伎婦李客(集作/容)子七夕祀織女作穿針戱取苕¶
葟芙蓉雜致席上以望巧所降其夫以為沈下賢工文¶
(集有/又字)能剏窈窕之思善感物態因請譔為情語以道所¶
欲詞曰惟雲渚之震(集作/晨)秋兮天曠碧以凝慕懸韶桂¶
<pb:KR4h0022_WYG_358-8b>¶
於姹月泫明淚之新(集作/清)露即河(集作/何非)房之將期儼龍¶
輪以就馭㳟聞司巧之多方妾修馨香以奉具竊獨溺¶
於自私希靈娥之所付羽(集作/珚)碧凝其異質兮韻隆虹¶
(集作/虹隆)於霾霽假文羽於孔雀兮而使擅夫佳麗載雲蟬¶
之重緌兮𡍼蠻金於綺篲細綃縷於藕腸兮差蓮跗以¶
齒緻(集作/様齒)而纎𤓰之絲蟲兮(集作命纎𤓰/之蟲絲兮)褭簷機之夕¶
綴是物之巧功善飾願賜妾於針紉也葩蕚鬰於濃妍¶
包多宜以善喜(一作/矣匪)引纎吹於輕颷若將翔而復倚醉¶
<pb:KR4h0022_WYG_358-9a>¶
光春之流景播清香於萬里霓煙出乎無間縹窈眇以¶
斐亹若披若曵兮撦平林兮横曉水(一作若曵乎平林/撦兮迴若横於曉)¶
(水/)襲霽旦之繁芳兮因文(集作/隱)映而增綺澹冉冉其夥¶
容(一作澹凝&KR0008;/其冶容兮)世無容(集作/隠)以皆此是物之巧容善態¶
願委妾於態媚也短蒲狹涘兮曲溜溢鵁鶄鵷鶵兮引¶
乳娣戱音(一有/聲字)清諧兮蕩(一有/演字)曵牽遊裾之低凝兮蔓¶
春心於淇裔枯寒勁幹兮憶氣擺風呌夜兮留澡雪留¶
韵凄澁兮映&KR1116;咽吟夢語之連(一作/清)漣感霜鍾之流越¶
<pb:KR4h0022_WYG_358-9b>¶
是物之巧音善感願付妾於管絃也¶
　　　湘中怨觧(并/序)¶
湘中怨者事本恠媚為學者不當(集作/未嘗)有述然而淫溺¶
之人徃徃不悟今欲慨其所論以著誠而已從生常敖¶
喜(集作/善)譔樂府故牽而廣之以應其詠¶
垂拱年中駕在上陽宫太學進士鄭生晨發銅駞里乗¶
曉月度洛橋聞橋下有哭甚哀生下馬循聲察(集作/索)之¶
見艷女(三字集作見有/麗情集作見其)翳然䝉袖(麗情集/作袂)曰我孤飬於¶
<pb:KR4h0022_WYG_358-10a>¶
兄嫂惡常苦我(麗情集作/嫂惡視我)今欲赴水故留哀須臾生曰¶
能遂(集作/逐)我歸之乎應曰婢御無悔遂載與居號曰汜¶
人所(麗情集/作能)誦楚人九歌招魂九辨之書亦嘗擬其調¶
賦為怨詞其詞麗絶(麗情集作亦嘗擬詞/賦為怨歌其詞艷麗)世莫有属者¶
因譔風光(集作/光風)詞曰隆佳秀兮昭(麗情集/作招)盛時播薰(一/作)¶
(芳/)緑兮淑華歸故里荑(集作/英)與處蕚兮潛重房以飾姿¶
見雅(集作/推)態之韶羞(麗情集/作容)兮䝉長藹(集作/靄)以為幃醉¶
融光兮渺渺瀰瀰迷千里兮涵湮媚晨陶陶兮暮熈熈¶
<pb:KR4h0022_WYG_358-10b>¶
舞姚娜之穠條兮嫂(集作/騁)盈盈以披遲酡遊(麗情集/作容)顔¶
兮倡蔓冉縠(流/蒨)電兮石髪髓施(麗情集/作隨)生居貧汜人嘗¶
觧篋出輕繒一端與賣胡人酬之千金居數歳生遊長¶
安是夕謂生曰我湘中蛟宫之娣也謫而從君今歳滿¶
無以乆留君所欲為訣耳相倚(二字集作/即相持)啼泣生留之¶
不能(麗情集作/啼泣留之)竟去後十餘年生之兄為岳州刺史㑹¶
上已日與家徒登岳陽樓望卾渚張宴樂酣生愁思吟¶
之曰情無垠兮蕩蕩洋洋懐佳期兮属三湘聲未終有¶
<pb:KR4h0022_WYG_358-11a>¶
畫艫浮漾而來中為(麗情集/作有)綵樓髙百餘尺其上施幃¶
帳欄櫳盡(集作/畫)飾帷褰有彈絃鼔吹者皆神仙娥眉被¶
服煙電(麗情集/作霞)裙(麗情集/作裾)袖皆廣長(麗情集/作又)其中一人¶
起舞含嚬凄怨(麗情集/作怨望)形類汜人舞而歌曰泝清風(集/作)¶
(青山麗情/集作青春)兮江之隅拖湘波兮褭緑裙荷拳拳兮情未¶
舒匪同歸兮將焉如舞畢歛袖翔然凝望樓中縱觀方¶
悟眙(二字麗情/集作臨檻)須臾風濤崩怒遂迷所徃元和十三年¶
余聞之於朝(集作/朋)中因悉補其詞題之曰湘中怨蓋欲¶
<pb:KR4h0022_WYG_358-11b>¶
使南昭嗣煙中之述(集作/志)為偶唱(集作/偈)也¶
　　　迎潮送潮辭(并/序)　　　　　　陸龜蒙¶
余耕稼所在松江南旁田廬門外有濤通浦溆而朝夕¶
之潮至焉天弗雨則乾而留之用以滌濯灌溉及物之¶
功甚鉅其形狀遲速繫望晦盈虚也用之則順而進捨¶
之則黙而退有類乎君子之道翫而感之作迎潮送潮¶
二辭以&KR0147;寄聲於騷人之末云(集作/耳)¶
　　　迎潮¶
<pb:KR4h0022_WYG_358-12a>¶
江霜嚴兮楓葉丹潮聲髙兮墟落寒鷗巢卑兮魚箔短¶
逺岸没兮光爛爛潮之徳兮無涯際既充其大兮又充¶
其細沒幽逕(集作沒幽岸/文粹作宻幽)兮欵柴門寂寞留(集作/流)連兮¶
依希舊痕餘波(集作濡腴文/粹作濡餘)澤槁兮潮之恩不尸其功¶
兮歸於混元¶
　　　送潮¶
潮西來兮又東下日染中流兮紅灑灑汀葭蒼兮嶼蓼¶
枯北風騷牢兮愁煙以孤大幾望兮㣲將晦翳睨(文粹/作)¶
<pb:KR4h0022_WYG_358-12b>¶
瀛溶兮歛然而退愛長波兮數數一幅巾兮無纓可濯¶
㠶生塵兮檝有衣悵潮之還兮吾猶未歸¶
　　　憫禱辭(有/序)　　　　　　　　劉　蛻¶
小子出都城見邑大夫為民之禱者屬石燕不飛啇羊¶
不舞民有焦心請大夫祈龍波祠以厭民望彼巫歌伶¶
吹竹鼔栧呼空者訖唱屢夕俄然㣲灑輕霎芳神之來¶
意似憫巫之役是也作辭以吊民云¶
公邑之南兮禱龍之潭空波隣天兮雲物中涵鱗颸糓¶
<pb:KR4h0022_WYG_358-13a>¶
碧兮淵恠相叅風翼輕翔兮帶直煙嵐吏不政兮胥為¶
民蠶政不繩兮官為胥酣彼民之不能口舌兮為胥之¶
緘進不得理兮若結若鉗隂戾陽返兮民之不堪燥(集/作)¶
(爍/日)日流熖兮赫奕如惔奫泉沸涌兮如湯而炎役巫女¶
兮鼉鼔坎坎(平聲/叶韻)風笛摇空兮舞袂衫衫胥不䖍祈兮¶
官資笑譚胡不戮狡胥兮狥此㓗嚴胡不罪已之不正¶
兮去此貪婪荷天子之優禄兮胡為而不亷又何役女¶
巫而(集作/兮)禱此空潭¶
<pb:KR4h0022_WYG_358-13b>¶
　¶
　¶
　¶
　¶
　¶
　¶
　¶
　文苑英華卷三百五十八¶
