# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.499633
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百八
<pb:KR4h0022_WYG_208-1a>¶
欽定四庫全書¶
　文苑英華巻二百八　　　宋　李昉等　編¶
　樂府十七¶
　　陌上桑三首　　　　　採桑八首¶
　　折楊栁十六首　　　　梅花落十首¶
　　殿前生桂樹一首　　　芳樹十一首¶
　　採蓮十六首　　　　　採菊一首¶
　　採菱三首　　　　　　青青河畔草二首¶
<pb:KR4h0022_WYG_208-1b>¶
　　　陌上桑　　　　　　　　　呉　均¶
嫋嫋陌上桑䕃陌復垂塘長條映白日細葉影(一作/隠)鸝¶
黄蠶飢妾復思拭淚且提筐故人去如(一作/寕知)此離恨煎¶
人腸¶
　　　同前　　　　　　　　　　王　筠¶
人傳陌上桑未曉已含光重重相䕃映軟弱(一作/軟軟)自芬¶
芳秋胡始倚(一作/停)馬羅敷未滿筐春蠶朝已老(一作/伏)安¶
得乆彷徨¶
<pb:KR4h0022_WYG_208-2a>¶
　　　同前　　　　　　　　　　李　白¶
遊女緗綺衣春還事蠶作五馬如花飛青絲結金絡不¶
知誰家子調笑來相謔妾本秦羅敷玉顔艶名都緑條¶
映素手採桑向城隅使君且不顧况復論秋胡寒螿愛¶
碧草鳴鳳棲青梧託心自有處但怪旁人愚徒勞(一作/令)¶
白日暮高駕空踟蹰¶
　　　採桑　　　　　　　　　梁簡文帝¶
春色映空來先發水(一作/院)邉梅細萍重疊長新花歴亂¶
<pb:KR4h0022_WYG_208-2b>¶
開連理傍淇水(一作連珂/往淇上)接幰至藂臺藂臺可憐妾當¶
窓望飛蝶忌跌行衫領熨斗成裙攝(一作裭攝/又作裾攝)下牀着¶
珠珮捉鏡安花鑷薄晩畏蠶飢競採春桑葉寄語採桑¶
伴訝今春日短枝髙手不及葉細籠難滿年年(一作/年少)將¶
使君歴亂遣相聞欲知琴裏意還贈錦中文何當照梁¶
日還作入山雲重門皆已閉方知客留袂可憐黄金絡¶
復似青絲繫必也為人持誰令畏夫壻¶
　　　同前　　　　　　　　　　傅　縡¶
<pb:KR4h0022_WYG_208-3a>¶
羅敷試採桑出入城南旁裙裾(一作/綺裾)映珠珥絲籠(一作/繩)¶
提玉筐度身攀葉聚聳腕及枝長空勞使君問自有侍¶
中郎¶
　　　同前　　　　　　　　　　張正見¶
春樓曙鳥驚蠶妾候初晴迎風金珥落白日玉釵明徙¶
顧移籠影攀鈎動釧聲葉髙知手弱枝軟覺身輕人多¶
羞借問年少却逄迎恐疑夫壻逺聊復答専城¶
　　　同前　　　　　　　　　　劉　邈¶
<pb:KR4h0022_WYG_208-3b>¶
倡妾(一作/女)不勝愁結束下青樓逐伴西城路相携南陌¶
頭葉盡時移樹枝髙乍易鈎絲繩挂(一作/提)且脫金籠寫¶
仍(一作/復)收蠶飢日欲暮誰(一作/詎)為使君留¶
　　　同前　　　　　　　　　　沈君攸¶
南陌落光移蠶妾畏桑萎逐便牽低葉争多避小枝摘¶
駛籠行滿攀髙腕欲疲看金怯舉意求心自可知¶
　　　同前　　　　　　　　　　劉希夷¶
楊栁送行人青青入西秦秦家採桑女樓上不勝春盈¶
<pb:KR4h0022_WYG_208-4a>¶
盈㶚池(一作/水)曲歩歩春芳緑紅臉曜明珠絳唇含白玉¶
廻首渭橋東遥憐樹色同青絲映日落(一作嬌/落日)緗綺弄¶
春風携籠長歎息逶遲(一作/迤)戀春色看花若有情倚樹¶
疑無力薄暮思悠悠使君南陌頭相逄不相識歸去夣¶
青樓¶
　　　同前　　　　　　　　　　李彦逺(一作/暉)¶
採桑畏日高不待春眠足攀條有餘態那矜(一作/憐)貎如¶
玉千金豈不贈五馬空躑躅何以變真性幽篁雪中緑¶
<pb:KR4h0022_WYG_208-4b>¶
　　　同前　　　　　　　　　　江　遵¶
為報踟蹰陌上郎蠶飢日晩妾心忙本來若愛黄金好¶
不肯携籠自採桑¶
　　　折楊栁　　　　　　　　梁簡文帝¶
楊栁亂如絲攀折上春時葉密鳥飛礙風輕花落遲城¶
髙短簫發林空畫角悲曲中别無(一作/無别)意併為(一作/是)一¶
相思¶
　　　同前　　　　　　　　　梁孝元帝¶
<pb:KR4h0022_WYG_208-5a>¶
巫山(一作/山髙)巫峽長垂栁復垂楊同心且(一作/宜)同折故人¶
懐故鄉山似蓮花艶流如明月光寒夜猿聲徹逰子淚¶
沾裳¶
　　　同前　　　　　　　　　　徐　陵¶
嫋嫋河堤樹依依魏主營江陵有舊曲洛下作新聲妾¶
對長楊苑君登髙栁城春還應共見蕩子太無情¶
　　　同前　　　　　　　　　　岑敬之¶
將軍始見知細桞繞營垂懸絲拂城轉飛絮上宫吹塞¶
<pb:KR4h0022_WYG_208-5b>¶
門交度葉谷口暗横枝曲城攀折處惟言怨别離¶
　　　同前　　　　　　　　　　王　瑳¶
塞外無春色上林桞已黄枝影侵宫暗葉彩亂星光陌¶
頭藏戲鳥樓上掩新粧攀折思為贈心期别路長¶
　　　同前　　　　　　　　　　江　緫¶
萬里音書絶千條楊桞結不誤(一作/悟)倡園花遥同故里¶
(一作/天嶺)雪春心自浩蕩春樹聊攀折共此依依情無奈年¶
年别¶
<pb:KR4h0022_WYG_208-6a>¶
　　　同前　　　　　　　　　　楊　炯¶
邉地迷(一作/遥)無極征夫去不還秋容彫翠羽别淚損紅¶
顔望斷流星驛心馳明月關藁砧何處在楊桞自堪攀¶
　　　同前　　　　　　　　　　盧照隣¶
倡樓啓曙扉園桞正依依鶯(一作/鳥)啼知嵗隔條變識春¶
歸露葉凝愁黛(一作/啼臉)風花落(一作/亂)舞衣攀折將安(一作/聊將)¶
寄軍中音(一作/書)信稀¶
　　　同前　　　　　　　　　　沈佺期¶
<pb:KR4h0022_WYG_208-6b>¶
玉窓朝日映羅帳春風吹拭淚攀楊栁長條匝地垂白¶
花飛歴亂黄鳥度参差妾自肝腸斷旁人那得知¶
　　　同前　　　　　　　　　　鄭　愔¶
青栁映紅顔黄雲蔽紫關傳聞邉信出枝葉為君攀舞¶
腰愁欲斷春心望不還風花亂成雪羅綺淚斑斑¶
　　　同前　　　　　　　　　　喬知之¶
可憐濯濯春楊桞攀折將來就纎手妾容與此同盛衰¶
何必君恩能獨乆¶
<pb:KR4h0022_WYG_208-7a>¶
　　　同前　　　　　　　　　　張九齡¶
纎纎折楊栁持取寄情人一枝何足貴憐是故園春遲¶
景那能乆流芳不及新更愁征戍客容鬢老邉塵¶
　　　同前　　　　　　　　　　魚𤣥機¶
朝朝送别泣花鈿折盡春風楊桞烟願得西山無樹木¶
免教人作淚懸懸¶
　　　同前三首　　　　　　　　王貞白¶
枝枝交影鎖長門嫩色曾沾雨露恩鳳輦不來春欲盡¶
<pb:KR4h0022_WYG_208-7b>¶
空留鸎語到黄昏¶
　　　二¶
水殿年年占早芳柔條風裏御爐香如今萬乗多巡狩¶
輦路無隂緑草長¶
　　　三¶
嫩葉初齊不耐寒和寒時拂玉欄干征人去日曾攀折¶
泣雨傷春翠黛殘¶
　　　梅花落　　　　　　　　　吳　均¶
<pb:KR4h0022_WYG_208-8a>¶
終冬十二月寒風西北吹獨有梅花落飄蕩不依枝流¶
連逐霜彩散漫下氷澌何當與春日共映芙蓉池¶
　　　同前二首　　　　　　　　徐　陵¶
臘月正月早驚春衆花未發梅花新可憐芬芳臨玉臺¶
朝攀晩折還復開長安年少(一作/年小)多輕薄兩兩常唱梅¶
花落滿酌金杯(一作/巵)催玉柱落梅樹下宜歌舞金谷萬¶
株連綺甍梅花宻處蔵嬌鸎桃李佳人欲相照摘葉牽¶
花來並笑楊栁條青樓上輕梅花色白雪中明横笛短¶
<pb:KR4h0022_WYG_208-8b>¶
簫悽復切(一作/咽)誰知柏梁聲不絶¶
　　　二¶
對户一株梅新花屢發材(一作落/故栽)燕拾還蓮井風吹上¶
鏡臺倡家愁思妾樓上獨徘徊啼㸔竹葉錦笑(一作/篸)罷¶
未能(一作/成)裁¶
　　　同前　　　　　　　　　　陳後主¶
春(一作/金)砌落芳梅飄飄上鳳臺拂粧疑粉散逐溜似萍¶
開映日花光動迎風香氣來佳人早挿髻試立且徘徊¶
<pb:KR4h0022_WYG_208-9a>¶
　　　同前　　　　　　　　　　張正見¶
芳梅映雲(一作/雪)野發早覺寒侵落逺香風急飛多花徑¶
深周人歎初摽魏帝指前林邉城少灌木折此自悲吟¶
　　　同前二首　　　　　　　　江　緫¶
摽(一作/縹)色動風香羅生枝已長妖姬堕馬鬢未插江南¶
璫轉袖花紛落春衣共有芳(一作/光)羞作秋胡婦獨採江¶
(一作/城)南桑¶
　　　二¶
<pb:KR4h0022_WYG_208-9b>¶
胡地少春來三年驚落梅偏疑粉蝶散乍似雪花開可¶
憐香氣歇可惜風相摧金鏡且莫頋玉笛幸徘徊¶
　　　同前　　　　　　　　　　楊　烱¶
窓外一株梅寒花五出開影随朝日逺香逐便風來泣¶
對銅鈎幛愁看玉鏡臺行人斷消息春恨幾徘徊¶
　　　同前　　　　　　　　　　盧照隣¶
梅院(一作/嶺)花初發天山雪未開處處疑花滿花邉似雪¶
迴因風入舞袖雜粉向粧臺匈奴㡬萬里春至不知來¶
<pb:KR4h0022_WYG_208-10a>¶
　　　同前　　　　　　　　　　劉方平¶
新嵗梅芳盡(一作芳/梅樹)繁花(一作/苞)四面同春風吹漸落一¶
夜㡬枝空少婦今如此長城恨不窮莫將遼海雪來此¶
後庭中¶
　　　殿前生桂樹　　　　　　　陳　陶¶
僊娥玉宫秋夜明桂枝拂檻參差瓊香風下天漏丁丁¶
牛渚翠梁横淺清羽帳不眠恨吹笙棲鳥暗驚僊子落¶
歩月鬃雲堕金雀蕙樓凉簟翠波空銀縷香寒鳳凰薄¶
<pb:KR4h0022_WYG_208-10b>¶
東海即為郎斟酌綺疏長懸七星杓¶
　　　芳樹　　　　　　　　　　梁元帝¶
芬芳君子樹交柯御宿園桂影含秋色(一作随/秋月)桃花(一/作)¶
(色/)染春源落英逐風聚輕香帯蘂翻藂枝臨北閣灌木¶
隠南軒交讓良宜重成蹊何用言¶
　　　同前　　　　　　　　　　沈　約¶
發蕚九華隈開跗塞路(一作/露塞)側氛氲非一香參差多異¶
色宿昔寒颷舉摧殘不可識霜雪交横至對之長歎息¶
<pb:KR4h0022_WYG_208-11a>¶
　　　同前　　　　　　　　　　費　昶¶
幸被夕風吹屢得朝光照枝低(一作/偃)疑欲舞花開似含¶
笑長夜路悠悠所思不可召行人早旋返賤妾猶年(一/作)¶
(年/猶)少¶
　　　同前　　　　　　　　　　顧野王¶
上林通建章雜樹遍林芳日影桃蹊色風吹梅逕香幽¶
山桂葉落馳道栁條長折榮遺路逺用表莫相忘¶
　　　同前　　　　　　　　　　張正見¶
<pb:KR4h0022_WYG_208-11b>¶
竒樹舒春苑流芳入綺錢合歡分四照同心彰(一作/影)萬¶
年香浮佳氣裏葉映彩雲前欲識揚雄賦金(一作/含)玉滿¶
甘泉¶
　　　同前　　　　　　　　　　丘　遲¶
芳葉復莫莫(一作/漠漠)嘉實復離離發景傍雲屋凝暉(一作/輝)¶
覆華池輕蜂掇浮頴弱鳥隠深枝一朝容色茂千春長¶
不移¶
　　　同前　　　　　　　　　　盧照隣¶
<pb:KR4h0022_WYG_208-12a>¶
芳樹本多竒年華復在斯結翠成新幄開紅滿故(一作/舊)¶
枝風歸花歴亂日度影参差容色朝朝落思君君不知¶
　　　同前　　　　　　　　　　徐彦伯¶
玉花珍簟上金縷(一作/鏤)畫屏開曉月憐筝柱春風憶鏡¶
臺筝柱春風吹曉月芳樹落花朝暝歇藁砧刀頭未有¶
時攀條拭淚坐相思¶
　　　同前　　　　　　　　　　符子珪¶
芳樹宜三月曈曈艶綺年香交珠箔氣隂占緑庭烟小¶
<pb:KR4h0022_WYG_208-12b>¶
葉風吹長繁花露濯鮮遂令穠李兒折取簮花鈿¶
　　　同前　　　　　　　　　　李叔卿¶
春看玫瑰樹西隣即宋家門深重暗葉墻近度飛花影¶
拂桃隂淺香傳李逕斜靚粧愁日暮流涕向窓紗¶
　　　同前　　　　　　　　　　羅　隠¶
細蕚(一作/蘂)慢逐風暖香閒破鼻青帝固有心時時漏天¶
意(一作動/人意)去年髙枝猶壓地今年低枝已顦顇吾所以¶
見造化之權變通之理春夏作頭秋冬為尾循環反覆¶
<pb:KR4h0022_WYG_208-13a>¶
無終已(一作反復/無窮已)人生長短同一軌若使威可以制力¶
可以止則秦皇不肯歛手下沙丘孟賁不合低頭入蒿¶
里伊人强猛猶如此顧我勞生何足恃但願我開素袍¶
傾緑蟻陶陶兀兀大醉於清宵(一作/青冥)白晝間任他上是¶
天下是地¶
　　　採蓮　　　　　　　　　梁簡文帝¶
採蓮歸緑水好沾衣桂舟蘭橈浮江花(一作/碧水)江花玉面¶
兩相似蓮踈藕折香風起香風起白日低採蓮曲使君¶
<pb:KR4h0022_WYG_208-13b>¶
迷¶
　　　同前二首　　　　　　　　吳　均¶
採蓮渚窈窕舞佳人遊戱五湖採蓮歸發花田葉芳襲¶
衣為君艶(一作/濃)歌世所希世所希有如玉江南弄採蓮¶
曲¶
　　　二(作採/菱曲)¶
菱歌女觧珮戱江陽江陽稚女珠腕繩金翠低眉(一作/摇首)¶
紅顔興桂棹容與歌採菱歌採菱心未移(一作/怡)翳羅袖¶
<pb:KR4h0022_WYG_208-14a>¶
望所思¶
　　　同前　　　　　　　　　　李康成¶
採蓮去月沒春江曙翠釵(一作/鈿)紅袖水中央青荷蓮子¶
雜衣香雲起風生歸路長歸路長那得乆各廻船兩摇¶
手¶
　　　同前　　　　　　　　　　王　勃¶
採蓮歸緑水芙蓉衣秋風起浪鳬鴈飛桂棹蘭橈下長¶
浦羅裙玉腕摇輕櫓葉嶼花潭極望平江謳越吹相思¶
<pb:KR4h0022_WYG_208-14b>¶
苦相思苦佳期不可駐塞外征夫猶未還江南採蓮今¶
已暮今已暮採蓮花渠今那必盡倡家官道城南把桑¶
葉何如江上採蓮花蓮花復蓮花花葉何重疊葉翠本¶
羞眉花紅强如頰佳人不在茲(一作/茲期)悵望别離時牽花¶
憐共蔕折藕愛連絲故情無(一作/何)處所新物徒華滋不¶
惜西津交珮解還羞北海鴈書遲採蓮歌有節採蓮夜¶
未歇正逄浩蕩江上風(一有又值徘/徊江上月)徘徊蓮浦夜相逄¶
吴姬越女何丰茸共問寒光千里外征客關山路(一作/更)¶
<pb:KR4h0022_WYG_208-15a>¶
幾重¶
　　　同前　　　　　　　　　　閻朝隠¶
採蓮女採蓮舟春日春江碧水流蓮花(一作/衣)承玉釧蓮¶
刺罥銀鈎薄暮歛容歌一曲氛氲香氣滿汀洲¶
　　　同前　　　　　　　　　　鄭　愔¶
錦䋏沙棠艦羅帶石榴裙緑縹采荷芰清江日稍曛魚¶
鳥争唼喋花木相芬氛不覺芳洲暮棹歌處處聞¶
　　　同前　　　　　　　　　　徐元之¶
<pb:KR4h0022_WYG_208-15b>¶
越艶荆姝慣採蓮蘭橈畫檝滿長川秋來江水澄如練¶
映水紅粧如可見此時蓮浦珠翠光此日荷風羅綺香¶
纎手周遊不蹔息紅英爛漫殊未極夕鳥棲林人欲稀¶
長歌哀怨採蓮歸¶
　　　同前　　　　　　　　　　張敬徽¶
逰女泛江晴蓮紅水復清競多愁日暮争疾畏船傾波¶
動疑釵落風生覺袖輕相看未盡意歸浦棹歌聲¶
　　　同前　　　　　　　　　　賀知章¶
<pb:KR4h0022_WYG_208-16a>¶
稽山罷霧欝嵳峩鏡水無風也自波莫言春度芳菲盡¶
别有中流採芰荷¶
　　　同前　　　　　　　　　　李　白¶
若邪溪邉(一作/傍)採蓮女笑隔荷花共人語日照紅(一作/新)¶
粧水底明風飄羅(一作/香)袖空中舉㟁上誰家逰冶郎三¶
三五五映垂楊紫騮嘶入落花去對此踟蹰空斷腸¶
　　　同前　　　　　　　　　　儲光羲¶
淺渚荷(一作/荇)花繁深塘菱(一作/潭菱)葉踈獨往方自獲(一作/得)¶
<pb:KR4h0022_WYG_208-16b>¶
耻邀淇上姝廣江無阡陌(一作/街陌)大澤絶方隅浪中海童¶
語流下鮫人居春荻(一作/鴈)時隠舟新荷(一作/萍)復滿湖采¶
采乗日暮不思賢與愚¶
　　　同前　　　　　　　　　　李　頎¶
越溪女越溪蓮齊菡蓞雙嬋姢嬉遊向何處採摘且同¶
船浩唱發容與清波生漪漣時逄島嶼泊㡬伴鴛鴦眠¶
襟袖既盈溢馨香亦相傳薄暮歸去來苧蘿生碧烟¶
　　　同前　　　　　　　　　　張　朝¶
<pb:KR4h0022_WYG_208-17a>¶
朝出沙頭日正紅晩來雲起半江中頼逄隣女曽相識¶
並著蓮舟不畏風¶
　　　同前　　　　　　　　　　楊　衡¶
凝鮮霧渚夕陽艶緑波風魚逰乍散藻露重稍欹紅楚¶
客傷暮節吴娃泣敗藂促令芳本固寧望雪霜中¶
　　　同前　　　　　　　　　　方　干¶
採蓮女兒避殘熱隔夜相期侵早發指剥春葱腕似雪¶
畫橈輕撥蒲根月蘭舟遲速有輸贏先到河灣賭何物¶
<pb:KR4h0022_WYG_208-17b>¶
纔到河灣分首去散在花間不知處¶
　　　採菊　　　　　　　　　梁簡文帝¶
日精麗草散秋株洛陽小婦絶妍姝相喚提筐採菊珠¶
朝起露濕沾羅襦東方千騎從驪駒更不下山逄故夫¶
　　　採菱女　　　　　　　　　費　昶¶
妾家五湖口采菱五湖側玉靣不關粧(一作/翠)雙眉本青¶
色日斜天欲暮風生浪未息宛在水中央空作兩相憶¶
　　　同前　　　　　　　　　　劉禹錫¶
<pb:KR4h0022_WYG_208-18a>¶
白馬湖秋日紫光菱如錦綵鴛鴦翔(一作白馬湖平秋/日光紫菱如錦綵)¶
(鴛/翔)盪舟逰女滿中央採菱不顧馬上郎争多逐勝紛相¶
向時轉蘭橈破輕浪長鬟弱袂動參差釵影釧紋(一作/文)¶
浮蕩漾笑語哇咬顧晩暉蓼花緑(一作/縁)㟁扣船(一作/舷)歸¶
歸來共到市橋歩野蔓繫船萍惹(一作/滿)衣家家竹樓臨¶
廣陌下有連檣多估客携觴薦芰夜經過醉蹋大堤相¶
應歌屈平祠下沅江水月照寒波白烟起一曲南音此¶
地聞長安北望三千里¶
<pb:KR4h0022_WYG_208-18b>¶
　　　同前¶
白日期何去青春只自矜艶歌呈幾曲江畔採新菱望¶
浦思同濟輕舟喜共乗翠(一作/葉)將眉比色聲與調相應¶
蕩漾㣲波散清泠逺水澄更看池際影若對玉壺氷¶
　　　青青河畔草　　　　　　　何　遜¶
春蘭已應好折花望逺道秋夜苦復長抱枕向空牀吹¶
臺下促節不言於此别歌筵掩團扇何時一相見絃絶¶
猶依軫葉落裁下枝即此雖云别方我未成離¶
<pb:KR4h0022_WYG_208-19a>¶
　　　同前　　　　　　　　　　沈　約¶
漠漠牀上塵心中憶故人故人不可憶中夜長歎息歎¶
息想容儀不言長别離别離稍已乆空牀寄杯酒¶
　¶
　¶
　¶
　¶
　¶
<pb:KR4h0022_WYG_208-19b>¶
　¶
　¶
　¶
　¶
　¶
　¶
　¶
　文苑英華巻二百八¶
