# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.868222
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百二十二
<pb:KR4h0022_WYG_222-1a>¶
欽定四庫全書¶
　文苑英華巻二百二十二　宋　李昉等　編¶
　釋門四(七十/首)¶
　　吕温一首　　　　　　張籍六首¶
　　姚合十首　　　　　　于武陵二首¶
　　賈島二十首　　　　　釋無可十一首¶
　　劉得仁八首　　　　　朱慶餘三首¶
　　周賀九首¶
<pb:KR4h0022_WYG_222-1b>¶
　　　送文暢上人東逰　　　　　吕　温¶
隨縁聊振錫髙歩出東城月上(集作/水上)無恒地雲行不計¶
程到時為彼岸過處即前生今日臨岐别吾徒自有情¶
　　　送顥法師往太原(集作送僧/逰五䑓)兼謁李司空¶
　　　　　　　　　　　　　　　張　籍¶
逺去見雙節因行上五䑓化雲(集作/樓)侵晩(集作/曉)出隠路¶
到(集作雪/路向)春開邊寺㸔烽過(集作連/烽去)胡兒聴法來定知¶
巡禮後解夏始應廽¶
<pb:KR4h0022_WYG_222-2a>¶
　　　送閩僧　　　　　　　　　前　人¶
幾夏京城住今朝獨逺歸脩行四分律䕶净七條衣溪¶
寺黄橙熟沙田紫芋肥九龍潭上路同去客應稀¶
　　　送閑師歸江南　　　　　　前　人¶
遍住江南寺隨縁到上京多生脩律業外學得書(集作/詩)¶
名講殿偏追入齋家得請行青楓鄉路逺幾日盡歸程¶
　　　贈律師　　　　　　　　　前　人¶
苦行長不出清羸最少年持齋唯一食尋律不(集作講/律豈)¶
<pb:KR4h0022_WYG_222-2b>¶
曽眠避草每移徑濾蟲還入泉從來天竺法到此幾人¶
傳¶
　　　山中贈日南僧　　　　　　前　人¶
獨向雙峯老松門閉兩崖(集作/涯)翻經上蕉葉挂網(集作/衲)¶
落橙(集作/藤)花甃石新開井穿林自種茶時逄海南客蠻¶
語問誰家¶
　　　贈箕山僧　　　　　　　　前　人¶
乆住空林下長齋耳目清蒲團借客坐石磹甃人行似¶
<pb:KR4h0022_WYG_222-3a>¶
鶴難知性因山强號名時聞衣袖裏闇搯念珠聲¶
　　　寄元緒上人　　　　　　　姚　合¶
石忩紫蘚牆此世此情凉研露題詩潔銷氷煑茗香閒¶
雲春影薄孤磬夜聲長何計休為吏從師老草堂¶
　　　郡中書事寄黙然上人　　　前　人¶
郡中饒野思(集作/興)過客亦淹&KR0468;㸔月江樓曉尋山石徑¶
秋竟歸何處老誰免此生愁長愛東林寺(集作/子)安禪百¶
事休¶
<pb:KR4h0022_WYG_222-3b>¶
　　　送贈黙然　　　　　　　　前　人¶
出家侍母前至孝自通禪伏日江頭别秋風檣下眠鳥¶
聲猿更促石色樹相連此路多如此師行亦有縁¶
　　　寄白石師　　　　　　　　前　人¶
白石師何在師禪白石中無情雲可比不食鳥難同屨¶
下蒼苔雪龕前瀑布風相尋未有計只是禮虚空¶
　　　送僧逰邊　　　　　　　　前　人¶
師向邊頭去邊人業障輕腥羶齋自潔部落講還成傳¶
<pb:KR4h0022_WYG_222-4a>¶
教多離寺隨縁不計程三千世界内何處是無生¶
　　　寄無可上人　　　　　　　前　人¶
十二門中寺詩僧寺獨幽多年松色别後夜磬聲秋見¶
世果皆熟(集作慮皆盡/又作果皆論)來生事更脩終期(集作/湏)執瓶鉢¶
(集作/屨)相逐入牛頭¶
　　　常州贈僧　　　　　　　　前　人¶
一住毗陵寺師應只信縁院貧人施食忩静鳥窺禪古¶
磬聲難盡秋燈影(集作/色)更鮮仍聞開講日湖上少魚船¶
<pb:KR4h0022_WYG_222-4b>¶
　　　送真實上人歸杭州天竺寺　前　人¶
石橋寺裏最清凉聞説茅庵寄上方林外猿聲連曉磬¶
(集作院磬/又作磬韻)月中湖色到禪牀他生念我身何在此世唯¶
師性亦忘几陌相逄千里别青山重疊樹蒼蒼¶
　　　送無可上人㳺越　　　　　前　人¶
清晨相送(集作/訪)立門前麻履方袍一少年懶讀經文求¶
作佛願攻詩句覔成仙芳春山影花連寺觸夜潮聲月¶
滿船今日送行偏惜别共師文字有因縁¶
<pb:KR4h0022_WYG_222-5a>¶
　　　寄靈一律師　　　　　　　前　人¶
梵書抄律千餘紙静院焚香獨受持童子病來煙火絶¶
清泉潄口過齋時¶
　　　夜尋僧僧逰山未歸　　　　于武陵¶
數歇渡煙水漸非塵俗間泉聲入秋寺月色遍寒山石¶
路幾廻雪竹房猶閉關不知雙樹客何處與雲閒¶
　　　訪僧不遇　　　　　　　　前　人¶
人間唯此路獨得(一作/長)緑苔衣及户無行跡逰方應未¶
<pb:KR4h0022_WYG_222-5b>¶
歸平生何限事到此盡知非獨倚松門乆隂雲昏翠㣲¶
　　　寄無可上人　　　　　　　賈　島¶
僻寺多髙樹凉天憶重逰磬過溝水盡月入草堂秋穴¶
蟻苔㾗静藏蟬栢葉稠名山思徧往早晩到嵩丘¶
　　　寄龍池寺真空二上人　　　前　人¶
受請終南住俱妨去石橋林中秋信絶峯頂夜禪遥寒¶
草煙藏虎髙僧月照鵰霜天期到寺寺置即前朝¶
　　　寄毗陵徹公　　　　　　　前　人¶
<pb:KR4h0022_WYG_222-6a>¶
身依呉寺老黄葉幾廻㸔早講林霜在孤禪隟月殘井¶
通潮浪逺鐘與角聲寒已有南浮約誰言禮謁難¶
　　　寄黙公　　　　　　　　　前　人¶
已知歸白閤山逺曉(集作/晩)晴㸔石室人心静氷潭月影¶
殘㣲雲分片滅古木落新乾夜後風飄磬(集作後夜/誰聞磬)西¶
峯絶頂寒¶
　　　内道塲僧宏紹　　　　　　前　人¶
麟徳燃香請長安春幾廻夜閒同像寂晝定為吾開講¶
<pb:KR4h0022_WYG_222-6b>¶
罷松根老經浮海水來六年雙足履只步院中苔¶
　　　僻居無可上人相訪　　　　前　人¶
自從居此地少有事相關積雨荒鄰圃秋池照逺山硯¶
中枯葉落枕上斷雲閒野客將禪子依依偏往還¶
　　　贈莊上人　　　　　　　　前　人(一作/耿湋)¶
不語焚香坐心知道已成流年衰此世定力見他生暮¶
雪餘春冷寒燈續晝明尋常五侯至敢望下堦迎¶
　　此詩二百三十五巻重出今已削去注異同為一¶
<pb:KR4h0022_WYG_222-7a>¶
　　作¶
　　　喜無可上人逰山廻　　　　前　人¶
一食復何如尋山無定居相逄新夏滿不見半年餘聽¶
話龍潭雪休傳鳥跡(集作/道)書别來還似舊白髪日髙梳¶
　　　送天台僧　　　　　　　　前　人¶
逺夢歸華頂扁舟背嶽陽寒蔬脩净食夜浪動禪牀鴈¶
過孤峯晩猿啼一樹霜身心無别念餘習在文章¶
　　　送無可上人　　　　　　　前　人¶
<pb:KR4h0022_WYG_222-7b>¶
圭峯霽色新送此草堂人麈尾同離寺蛬鳴暫别秦獨¶
行潭底影數息樹邊身終有煙霞約天台作近隣¶
　　　送僧歸天台　　　　　　　前　人¶
辭秦經越過歸寺海西峯石澗雙流水山門九里松曽¶
聞清禁漏却聽赤城鐘妙字研磨講應齊智者蹤¶
　　　送𫾻法師　　　　　　　　前　人¶
度嵗不相見嚴冬知出關孤煙寒色樹髙雪夕陽山瀑¶
布寺應到牡丹房甚寒南朝遺跡在此去幾時還¶
<pb:KR4h0022_WYG_222-8a>¶
　　　送僧　　　　　　　　　　前　人¶
此生披衲過在世得身閒日午逰都市天寒往華山言¶
歸文字外意出有無間仙掌雲邊樹巢禽時出關¶
　　　送神邈法師　　　　　　　前　人¶
桞絮落濛濛西州道路中相留春忽盡獨去講初終行¶
疾遥山雨眠遲後夜風遶房三兩樹廻日葉應紅¶
　　　送慈恩寺霄韻法師謁太原李司空¶
　　　　　　　　　　　　　　　前　人¶
<pb:KR4h0022_WYG_222-8b>¶
何故謁司空雲山知幾重磧遥來鴈盡雪急去僧逄清¶
磬先寒角禪燈徹曉烽舊房閒片石傍着最髙松¶
　　　送知興上人　　　　　　　前　人¶
乆住巴興寺如今始拂衣欲臨秋水别不向故山歸錫¶
挂天涯樹房閒(集作/開)嶽頂扉下㸔萬里曉霜海日生㣲¶
　　　送安南惟鑒法師　　　　　前　人¶
講經春殿裏花繞御牀飛南海幾廻度(集作/過)舊山臨老¶
歸觸風香損印霑雨磬生衣雲水路迢遶(集作潮遥蠻/草落月濕島)¶
<pb:KR4h0022_WYG_222-9a>¶
(松㣲空水/既如彼)往來消息稀¶
　　　送覺興上人歸中條山兼謁河中李司空¶
　　　　　　　　　　　　　　　前　人¶
又憶西巖寺秦原草白時山尋樵徑上人到雪房遲暮¶
壑潭泉凍荒林野火移聞師新譯偈説擬對旄麾¶
　　　贈僧　　　　　　　　　　前　人¶
從來只(一作/多)是逰山水省泊禪舟月下濤初過石橋年¶
尚少乆辭天柱臘應髙青松帶雪懸銅錫白髪如霜落¶
<pb:KR4h0022_WYG_222-9b>¶
鐵刀常恐畫工(一作/師)援筆冩身長七尺有眉毫¶
　　　寄無得頭陀　　　　　　　前　人¶
夏臘今應三十餘不離樹下塜間居貌堪良匠抽毫冩¶
行稱髙僧續傳書落澗水聲來逺逺當空月色自如如¶
白衣只在青門裏心每相親跡且疎¶
　　　冬日喜緒法師往岐陽禮塔廻¶
　　　　　　　　　　　　　　　釋無可¶
乆思今欲來雙履滑青苔掃雪從雲起過房禮塔廻句¶
<pb:KR4h0022_WYG_222-10a>¶
留閒夜作禪請暫時開欲作孤雲去此時余不才¶
　　　秋夜寄龍池寺真空二上人　前　人¶
夜來思道侣木葉向人飄精舍池邊古秋山月下遥磬¶
聲徹幾里雲白已終宵未得同居止翛然自寂寥¶
　　　冬日寄青龍寺源上人(髙僧詩作/冬夜寄僧)¶
　　　　　　　　　　　　　　　前　人¶
斂屨入寒竹安禪過漏聲髙杉殘子落深井凍痕生罷¶
磬風枝動懸燈雪屋明何當招我宿乗月上方行¶
<pb:KR4h0022_WYG_222-10b>¶
　　　寄興善寺崔律師　　　　　前　人¶
沐浴前朝像深秋白髪師從來居此寺應(一作/未)省有東¶
池幽石叢圭片孤松動雪枝頃曽聴道語别起逺山思¶
　　　寄圭峯宗宻師　　　　　　前　人¶
絶壑禪牀底泉分落石層霧交髙頂草雲影下方燈朝¶
滿傾心客溪連學道僧半旬(髙僧詩/作持)時一食此行(髙僧/詩作)¶
(事/)有誰能¶
　　　送清徹遊太白山　　　　　前　人¶
<pb:KR4h0022_WYG_222-11a>¶
巻經歸太白躡蘚别蘿龕若履浮雲上湏㸔積翠南倚¶
身松入漢瞑目月離潭此境堪長往塵中事可諳¶
　　　送覺法師往中條舊隠　　　前　人¶
夜葉動飄飄寒來話數宵巻經歸物外轉雪下山椒舊¶
坐杉松大難行石水遥元戎宗内學應就白雲招¶
　　　送顥法師太原講兼謁李司空¶
　　　　　　　　　　　　　　　前　人¶
近臘辭精舎并州謁上公路長山忽盡塞廣雪無窮講¶
<pb:KR4h0022_WYG_222-11b>¶
席開晴壘禪衣涉逺風聞經諸弟子應滿北門中¶
　　　冬晩姚諫議宅㑹送元緒上人歸山¶
　　　　　　　　　　　　　　　前　人¶
禪客詩家見凝寒忽過還分題廻諫筆留偈出商關盤¶
徑縁髙雪開房在半山自知麋鹿性亦欲離人間¶
　　　林下對雪送僧歸草堂寺　　前　人¶
殘臘雪紛紛林間起送君苦吟行迥野投跡向寒雲絶¶
頂晴多去遥泉凍未聞唯應草堂寺髙枕脱人羣¶
<pb:KR4h0022_WYG_222-12a>¶
　　　送契公自桂陽赴南海　　　前　人¶
南行登嶺首與俗洗煩埃磬罷孤舟發禪移積瘴開午¶
飡湘鳥下朝講海人來莫便將經巻炎方去不廻¶
　　　送知金(集作/全)禪師南逰　　　劉得仁¶
師譽振京城談空萬乗聴北行山已雪南去木猶青夜¶
嶽禪銷月秋潭汲動星廻期不可定孤鶴在髙𡨕¶
　　　送智元首座歸蜀中舊山　　前　人¶
像教得重興因師説大乗從來悟明主今去證髙僧蜀¶
<pb:KR4h0022_WYG_222-12b>¶
國煙霞異靈山水月澄鄉閭諸善友喜似(一作/似喜)見南能¶
　　　送僧歸玉泉寺　　　　　　前　人¶
玉泉歸故里(集作/寺)便老是心期亂木孤蟬後寒山絶鳥¶
時若尋流水去轉出白雲遲見説千峯路溪深復頂危¶
　　　寄樓子山雲棲上人　　　　前　人¶
一室鑿崔嵬危梯疊蘚苔永無塵事到時有至人來澗¶
谷冬深静煙嵐日午開脩心知得地京寺未言廻¶
　　　冬夜寄白閣僧　　　　　　前　人¶
<pb:KR4h0022_WYG_222-13a>¶
營營不自停(集作/相息)暌濶隔年情林下期難遂人間事旋¶
生鳥棲寒木逈月映積氷清石室焚香坐懸知笑為名¶
　　　和范校書贈造㣲上人　　　前　人¶
得性見㣲公何曽執着空脩心將佛並吐論與儒通曉¶
潄松杉下宵禪雪月中他生有縁㑹君子亦應同¶
　　　寄無可上人　　　　　　　前　人¶
省學為詩日宵吟每逹晨十年期是夣一事未成身枉¶
别山中客殊非世上人今來已如此湏得桂榮新¶
<pb:KR4h0022_WYG_222-13b>¶
　　　晩步曲江因謁慈恩寺恭上人¶
　　　　　　　　　　　　　　　劉得仁¶
豈曰趨名者年年待命通坐吟青嶂上興起白雲中岸¶
浸如天水林含似雨風南宗猶有碍西寺問恭公¶
　　　送偘上人北逰(集作偘上/人入秦)　　朱慶餘¶
獨去何人見林塘共寂寥生縁聞磬早覺路出塵遥江¶
雪沾新草秦園發故條心知禪定處石室對(一作/映)芭蕉¶
　　　送僧還太原謁李司空　　　前　人¶
<pb:KR4h0022_WYG_222-14a>¶
已共隣房别應無更住心中時過野店後夜宿寒林寺¶
去人煙逺城連塞雪深禪餘得新句堪對上公吟¶
　　　送僧逰廬山　　　　　　　前　人¶
客行皆有求(集作/為)師去是閒逰野望携金䇿禪棲倚石¶
樓山深松翠冷潭静菊花秋幾處題青壁袈裟濺瀑流¶
　　　送靈應禪師　　　　　　　周　賀¶
寒天仍逺去離寺雪霏霏古跡曽重到生縁不暫歸坐¶
禪山店逈補衲夜煙㣲巡禮何時住相逄的是稀¶
<pb:KR4h0022_WYG_222-14b>¶
　　　送僧歸靈夏　　　　　　　前　人¶
南逰多老疾(一作/病)見説講經稀塞寺幾僧在邊城空自¶
歸帶河衰草斷映月早沙飛却到禪齋後邊軍識衲衣¶
　　　送僧還南嶽　　　　　　　前　人¶
辭僧下水棚因夣嶽鐘聲徑(集作/逺)路獨歸寺幾時重到¶
城風髙寒木落雨絶夜堂清自説深居後隣州亦不行¶
　　　寄林禪師　　　　　　　　前　人¶
絶頂無禪侣長懐落髪師齋居門掩雪講徹樹生枝沙¶
<pb:KR4h0022_WYG_222-15a>¶
井泉澄疾秋鐘韻盡遲里中還受請又爽赤城期¶
　　　贈如空上人移居大雲寺向中(集作/去中)齋(集作/齊)¶
　　　　　　　　　　　　　　　前　人¶
竹溪人請住何日向中峯瓦舍山情少齋心病色濃臘¶
髙移坐次菊淺露行蹤來往(一作/嘗記)湓城下三年兩度逄¶
　　　絶粒僧　　　　　　　　　前　人¶
一齋難過日况復更休糧養力時行道聞鐘不上堂唯¶
留煨藥火不冩化銀(一作/金)方舊有山厨在從僧請作房¶
<pb:KR4h0022_WYG_222-15b>¶
　　　贈幻法師　　　　　　　　前　人¶
北京一别後呉越幾聴砧住乆白髪(一作/髭)出講長枯葉¶
深(集作黄/葉深)香連隣舍像聲徹逺巢禽寂黙聞髙道(集作/寂黙)¶
(應難/問)何人是(集作/識)此心¶
　　　四明蘭若贈寂禪師　　　　前　人¶
叢木開風徑過從白晝寒舍深原草合茶疾竹枝乾夕¶
雨生眠興禪心少話端頻來各無事盡日坐相㸔¶
　　　送忍禪師歸廬嶽　　　　　前　人¶
<pb:KR4h0022_WYG_222-16a>¶
浪匝湓城嶽壁青白頭僧去掃(一作/掩)禪扃龕燈度雪補¶
殘衲山日上軒㸔舊經瀑布下氷寒溜澁薜蘿逄雨曙¶
煙腥已知身事非吾道甘卧荒齋竹滿庭¶
　¶
　¶
　¶
　¶
　¶
<pb:KR4h0022_WYG_222-16b>¶
　¶
　¶
　¶
　¶
　¶
　¶
　¶
　文苑英華巻二百二十二¶
