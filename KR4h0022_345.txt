# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:47.271905
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百四十五
<pb:KR4h0022_WYG_345-1a>¶
欽定四庫全書¶
　文苑英華巻三百四十五　宋　李昉等　編¶
　禽¶
　　鳯一首　　　　　　鸎三首¶
　　鶴二首　　　　　　杜鵑二首¶
　　鶻二首　　　　　　百舌一首¶
　　鳶一首　　　　　　秦吉了一首¶
　　白鷴一首　　　　　水鳥一首¶
<pb:KR4h0022_WYG_345-1b>¶
　　　朱鳯行　　　　　　　　　杜　甫¶
君不見瀟湘之山衡山髙山㒹(卞圜注杜/詩作巖)朱鳯聲(集作/鳴)¶
嗷嗷側身長顧求其曹翅垂口噤心甚勞(一作/勞勞)下愍百¶
鳥在網羅黄雀最小猶難逃願分竹實及螻蟻盡使鴟¶
梟相怒號¶
　　　侍遊冝春苑奉詔賦龍池栁色初青聽新鸎百¶
　　　囀歌　　　　　　　　　　李　白¶
東風已緑瀛州草紫殿紅樓覺春好池南栁色半青青¶
<pb:KR4h0022_WYG_345-2a>¶
縈烟褭娜拂綺城垂絲百尺挂雕楹上有好鳥相和鳴¶
間闗早得春風情春風巻入碧雲去千門萬戸皆春聲¶
是時君王在鎬京五雲垂暉耀紫清仗出金宫隨日轉¶
天廻玉輦繞花行始向蓬萊㸔舞鶴還過茝若聽新鸎¶
新鸎飛繞上林苑願入簫韶雜鳯笙¶
　　　聽鸎歌　　　　　　　　　僧靈徹¶
新鸎傍簷曉更悲孤音清冷囀素枝口邉血出語未盡¶
豈是怨恨人不知不食枯桑椹不銜苦李花偶然弄樞¶
<pb:KR4h0022_WYG_345-2b>¶
機婉轉陵煙霞衆雛飛鳴何跼促自覘逰鱗啄枯木𤣥¶
猿何事朝夜啼白鷺長在汀洲宿黒鵰黄鶴豈不高金¶
籠玉鈎傷羽毛三江七澤去不得風煙日暮生波濤飛¶
去來莫上高城頭莫下空園裏城頭鴟鳥拾羶腥空園¶
鷰雀争泥滓願當結舌含白雲五月六月一聲不可聞¶
　　　聽鸎歌(集作/曲)　　　　　　　韋應物¶
東方欲曙花冥冥啼鸎相喚亦可聽乍去乍來時近逺¶
纔聞南陌又東城忽似上林翻下苑綿綿蠻蠻如有情¶
<pb:KR4h0022_WYG_345-3a>¶
欲囀不囀意自嬌羗兒弄笛曲未調前聲後聲不相及¶
秦女學筝指猶澁湏臾風暖朝日暾流音變作百鳥喧¶
誰家懶婦驚殘夣何處愁人憶故園伯勞飛過聲跼促¶
戴勝下時桑田緑不及流鶯日日啼花間能使萬家春¶
意閑有時斷續聽不了飛去花枝猶褭褭還栖碧樹鎻¶
千門春漏方殘一聲曉¶
　　　仙鶴篇　　　　　　　　　武三思¶
白鶴乘空何處飛青田紫盖本相依緱山七月雖長去¶
<pb:KR4h0022_WYG_345-3b>¶
遼水千年㑹憶歸緱山杳杳翔寥廓遼水纍纍歎城郭¶
經隨羽客歩丹丘曽逐仙人遊碧落迢迢碧落斷氛埃¶
霞堂雲閤(疑/)㡬重開欲尋東海黄金竈仍向西山白玉¶
䑓九臯獨唳方清切五里驚群俄斷絶月下分行似度¶
雲風前颺影疑廻雪風前月下路漫漫水宿雲翔去㡬¶
般宛轉能傾呉門市徘徊巧拂漢皇壇琴中作曲從來¶
易皷裏傳聲有甚難夜夜恒飛銀漢曲朝朝常飲玉池¶
瀾别有聞簫出紫煙還如化履上青天霜毛忽控三神¶
<pb:KR4h0022_WYG_345-4a>¶
下玉羽俄㸔二客旋鷰雀終迷横海志蜉蝣豈識在隂¶
年莫言一舉湏千里為與三山送九仙¶
　　　鶴媒歌　　　　　　　　　陸龜蒙¶
偶繫江(集作/漁)船汀樹枝因㸔射鳥令人悲盤空野鶴忽¶
然下背翳見媒心不疑媒閑净立如無事清唳時時入¶
遥吹徘徊未忍遇南塘且應同聲與(集作/就)同類䟽翎宛¶
若相逢喜只怕纔來又驚起窺鱗啄藻乍低昻注定當¶
胷流一矢媒歡舞躍勢離披似謟功能腰弩兒雲飛水¶
<pb:KR4h0022_WYG_345-4b>¶
宿各自物妬侣害羣猶爾為何况(集作/異)人間有名利外¶
頭笑語中猜忌君不見荒陂野鶴䧟良媒同類同聲真¶
可畏¶
　　　杜鵑行　　　　　　　　　杜　甫¶
君不見昔日蜀天子化作杜鵑如(集作/似)老烏寄巢生子¶
不自啄群烏至今與哺雛雖同君臣有舊禮骨肉滿眼¶
如(集作/身)覉孤業工竄伏深樹裏四月五月偏號呼其聲¶
哀痛口流血所訴何事常區區爾豈摧殘始發憤羞帯¶
<pb:KR4h0022_WYG_345-5a>¶
羽翮傷形愚蒼天變化誰料得萬事反覆何所無萬事¶
反覆何所無豈憶當殿羣臣趨¶
　　　同前　　　　　　　　　　司空曙(又見杜/甫集)¶
古時杜宇稱望帝魂作杜鵑何㣲細跳枝竄葉樹木中¶
搶翔(集作/佯)瞥捩雌隨雄毛衣慘黑自顦顇衆鳥安肯相¶
尊崇漏(集作/隳)形不收栖華屋短翮唯願巢深叢穿皮啄¶
朽觜欲秃苦飢始得食一蟲誰言養雛不自哺此語亦¶
足為愚䝉聲音咽(平/聲)噦若(集作咽/咽如)有謂號啼略與嬰兒¶
<pb:KR4h0022_WYG_345-5b>¶
同口乾垂血轉廹促欲似(集作/似俗)上訴於蒼穹蜀人聞之¶
皆起立至今相効傳㣲風(集作斆學/傳遺風)乃知變化不可窮¶
豈思昔日居深宫嬪妃左右如花紅¶
　　　呀鶻行　　　　　　　　　杜　甫¶
病鶻卑飛俗眼醜毎夜江邉宿衰栁清秋落月(集作/日)已¶
側身過鴈歸鵶錯廻首𦂳腦雄姿迷所向踈翮稀毛不¶
可状强神迷復皁鵰前俊材早在蒼鷹上風濤颯颯寒¶
山隂熊羆欲縶(集作/蟄)龍池深念爾此時有一擲失聲濺¶
<pb:KR4h0022_WYG_345-6a>¶
血非其心¶
　　　義鶻行　　　　　　　　　前　人¶
隂崖二蒼(集作有蒼/又作有)鷹飬子黒栢巔白蛇登其巢吞噬¶
資朝飡(集作恣/朝餐)雄飛逺求食䳄者鳴辛酸力强不可制¶
黄口寜(集作/無)半存其父從西歸(集作/來)翻身入長煙斯湏¶
領徤鶻寃憤(集作痛憤/又作憤懣)寄所宣斗上捩孤影無聲(集作/噭哮)¶
來九天修鱗脱逺枝巨顙拆老拳高空得蹭蹬短草辭¶
蜿蜒折尾能一掉飽腸皆已(集作/已皆)穿生雖滅(集作/减)衆雛¶
<pb:KR4h0022_WYG_345-6b>¶
死亦垂千年物情有報復快意貴目前茲實鷙鳥最急¶
難心烱(集作/皎)然功成失所往用捨何其賢近經潏水湄¶
此事樵人(集作/夫)傳飄蕭覺素髪凛若(集作/欲)衝儒冠人生¶
許與(一作/計有)分亦在(集作只在/又作亦存)顧盼間聊為義鶻行永(集/作)¶
(用/)激壮士肝¶
　　　百舌吟　　　　　　　　　劉禹錫¶
曉星寥落春雲低初聞百舌間闗啼花枝滿空迷處所¶
摇動繁英墜紅雨笙&KR0034;百囀音韻多黄鸝吞聲鷰無語¶
<pb:KR4h0022_WYG_345-7a>¶
東方朝日遲遲升迎風弄影如自矜數聲不盡又飛去¶
何許(一作/處)相逄緑楊路綿蠻宛轉似娯人一心百舌何¶
紛紜&KR0755;顏俠少停歌聽堕珥妖姬和睡聞可憐光景何¶
時盡誰能低廻(文粹/作徊)避鷹隼廷尉張羅自不闗潘郎挾¶
彈無情損天生羽族爾何㣲舌端萬變乘春輝南方朱¶
鳥一朝見索漠(集作/寞)無言蒿下飛¶
　　　飛鳶操　　　　　　　　　前　人¶
鳶飛杳杳青雲裏鳶鳴蕭蕭風四起旗尾飄揚勢漸髙¶
<pb:KR4h0022_WYG_345-7b>¶
箭頭砉劃聲相似長空悠悠霽日懸六翮不動凝飛(集/作)¶
(飛/凝)烟遊鶤翔鴈出其下慶雲清景相廻旋忽聞飢烏一¶
噪聚瞥下雲中争腐䑕騰音礪吻相喧呼仰天大嚇疑¶
鵷雛畏人避犬投髙處俛啄無聲猶屢顧青鳥自愛玉¶
山禾仙禽徒貴華亭露樸樕危巢向暮時毰毸(文粹作/陪鰓)¶
飽腹蹲枯枝遊童挾彈一麾肘臆碎羽分人不悲天生¶
衆禽各有類威鳯文章在仁義鷹隼儀形螻蟻心雖能¶
戾天何足貴¶
<pb:KR4h0022_WYG_345-8a>¶
　　　秦吉了　　　　　　　　　白居易¶
秦吉了出南中彩毛青黒花頸紅耳聦心惠舌端巧鳥¶
語人言無不通昨日長爪鳶今朝大觜烏鳶捎乳鷰一¶
巢(集作/窠)覆烏啄母鷄雙眼枯雞號堕地鷰已(集作/驚)去然¶
後拾卯攫(一作/獲)其雛豈無鵰與鶚嗉中肉飽不肯摶亦¶
有鸞鶴群閑立高颺如不聞秦吉了人云爾是能言鳥¶
豈(一作/爾)不見雞鷰之寃苦吾聞鳯凰百鳥主爾竟不為¶
鳯凰之前致一詞(集作/言)安用嗏嗏(集作噪噪/又作喋喋)閑言語¶
<pb:KR4h0022_WYG_345-8b>¶
　　　放白鷴篇　　　　　　　　宋之問¶
故人贈我緑綺琴兼致白鷴鳥琴是嶧山桐鳥出呉溪¶
中我心松石清霞裏弄此幽絃不能已我心河海白雲¶
垂憐此珍禽空自知著書晩下麒麟閣㓜稚嬌癡侯門¶
樂乃言物性不可違白鷴愁慕刷毛衣玉徽閉匣留為¶
念六翮開籠任爾飛¶
　　　水鳥歌　　　　　　　　　陸龜䝉¶
水鳥山禽雖異名天工各與雙翅翎雛巢呑啄即一例¶
<pb:KR4h0022_WYG_345-9a>¶
游處髙卑殊不停别有觜鈎爪㦸勁立直視者擊摶挽¶
裂圖羶腥如此等色恣豪横竦身徃徃陵青冥為人羅¶
絆取材力韋韝綵綬懸金鈴三驅不以鳥捕鳥天下先¶
得聞諸經超然可繼義勇後恰似有意(集作/志)行天刑鷗¶
閑鶴散两自遂意思不受人丁寜今朝棹倚塞江汀舂¶
鉏翡翠參鵁鶄孤翹側睨瞥滅沒未是即肯馴軒楹婦¶
女衣襟便侫舌始得金籠日提挈精神卓槊(一作/犖)背人¶
飛合(集作/冷)抱簾葭宿煙月我與時情大乖剌秪是江禽¶
<pb:KR4h0022_WYG_345-9b>¶
有眉髪慇懃謝爾莫相猜歸來長短同羣活¶
　¶
　¶
　¶
　¶
　¶
　¶
　文苑英華巻三百四十五¶
