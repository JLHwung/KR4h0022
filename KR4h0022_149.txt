# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.078640
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百四十九 
<pb:KR4h0022_WYG_149-1a>¶
欽定四庫全書¶
　文苑英華巻一百四十九　宋　李昉等　編¶
　草木七¶
　　庭菊賦一首　　　　　百合花賦一首(闕/)¶
　　浮萍賦二首　　　　　水藻賦一首¶
　　艾人賦一首　　　　　荷珠賦一首¶
　　牡丹賦一首　　　　　𤓰賦一首¶
　　　庭菊賦(并/序)　　　　　　　　楊　烱¶
<pb:KR4h0022_WYG_149-1b>¶
庭菊美貞芳也天子幸於東都皇儲監守於武徳之殿¶
以門下内省為左春坊今庶子裴公所居即黄門侍郎¶
之㕔事也其庭有菊焉中令薛公昔拜瑣闥此焉遊處¶
今兼左庶子止於東㕔甍宇連接洞門相向每罷朝之¶
後未嘗不遊於斯詠於斯覽叢菊於斯歎其君子之徳¶
命學士為之賦是日也薛愷(一作/凱)以親賢為洗馬田巖¶
以幽貞為學士髙元思張師徳以至孝託後車顔强學¶
沈尊行以博聞兼侍讀周琮李憲王祖英曹叔父以儒¶
<pb:KR4h0022_WYG_149-2a>¶
術進崔融徐彦伯劉知柔石抱忠以文章顯徳行則許¶
子豐耆舊則權無二駱縯則古訓之前識張相則老莊¶
之後英並承髙命咸窮體物小子託於吹竽之末敢闕¶
其詞哉遂作賦云¶
日之貞矣于彼重陽菊之榮矣于彼華坊含天地之精¶
氣吹(集作/吸是)日月之淳光雲布霧合箕舒翼張欝兮曼衍¶
郁兮芬芳珉枝金蕚翠葉紅芒其在夕也言庭燎之晳¶
晳其向晨也謂明星之煌煌爾其萬里年華九州春色¶
<pb:KR4h0022_WYG_149-2b>¶
花灼爍兮如錦草蟬連兮似織當此時也和其光同其¶
塵應春光而早殖及夫秋星下照金氣上騰風蕭蕭兮¶
瑟瑟霜刺刺兮稜稜當此時也弱其志强其骨獨嵗寒¶
而晩登雨還風去天長地久純黄象於后土故採桑而¶
菊衣輕體御於神仙故登山而菊酒文賔採之而羽化¶
康公服之而不朽東極於是長在南陽以之眉夀胡太¶
尉之允誠光輔漢庭萬機理三階平及暮年華髪垂肩¶
(一作白/又作耳)秋菊長(一作/落)英蠲邪滌瘵於焉永貞鍾太尉之¶
<pb:KR4h0022_WYG_149-3a>¶
聲實彛倫魏室道合鹽梅功成輔弼降文皇之命修彭¶
祖之術保性和神此焉終吉君章請老嵗久懸車秋風¶
生兮北園夕白露濕兮前堦虚佇(一作/歩)閒庭之曠邈對¶
凉菊之扶疎人生行樂孰知其餘泉(一作/淵)明觧印退歸¶
田野山鬱律兮萬里天蒼莽(一作/浪)兮四下慿南軒以長¶
嘯出東籬而盈把歸去來兮夫何為者若夫窈窕重闈亘¶
青瑣兮接皇扉深沉大壯通肅成兮連博望乃有&KR1548;(歩/回)¶
(切河東聞喜/縣有&KR1548;鄉)鄉貴族薛縣名家共汾河之鼎氣同庻子¶
<pb:KR4h0022_WYG_149-3b>¶
之春華朝遊夕處徘徊顧慕難摇落於三秋偉貞芳於¶
十歩伊纎莖之菲薄荷君子之恩遇不羡池水之芙蓉¶
願比瑶山之桂樹嵗如何其嵗已秋叢菊芳兮庭之幽¶
君子至止悵容與而淹留嵗如何其嵗將逝叢菊芳兮¶
庭之際君子至止聊從容以卒嵗¶
　　庭有菊(集作庭/有叢菊)珉枝(集作/玳枝)康公(集作/嵇康)長在(集作/長存)及¶
　　暮年華髪垂肩秋菊長英(十一字集作暮年之/華髪味秋氣之落英)嵗¶
　　久(集作/嵗及)歸去來兮(此下有/夫字)若此(集作/若夫)¶
<pb:KR4h0022_WYG_149-4a>¶
　　　百合花賦　　　　　　　　王　勔¶
(闕/)¶
　¶
　¶
　¶
　¶
　¶
　¶
<pb:KR4h0022_WYG_149-4b>¶
　¶
　¶
　¶
　¶
　¶
　¶
　¶
　　　　　　似風竿而掲起荷春光之餘煦託陽山¶
<pb:KR4h0022_WYG_149-5a>¶
之峻趾比蓂莢之能連引芝芳而自擬固其布葉相從¶
潜根必重示不孤於日用欣有叶於時雍&KR0339;五葉之非¶
偶陋三花之未濃亦藐兮不可長辰兮不可逢恐鶗鴂¶
吟兮衆芳晩幸左右之先容¶
　　　浮萍賦　　　　　　　　　常　衮¶
居洪泉而不根植者惟浮萍而已矣不懐芳以賈害不¶
&KR0247;(一作/愆非)色以標美動不忤物卑以安已乗流則遊得坻¶
則止如識變而知時似委命而順理故能無幽不涉無¶
<pb:KR4h0022_WYG_149-5b>¶
逺不尋隨長汀而自汎值驚浪而不沉既不遷其清濁¶
亦何避乎淺深可以明逍遥之意可以警滯著之心然¶
而推移河海凌歴隈澳溜緩則去遲水急則浮速秋遇¶
楓浦與墜葉而齊奔春渡桃源共落花而相逐披拂丹¶
草摇演青蘋出入經其潭洞髙下歸其奫淪擇利而行¶
有似見幾之士不常厥所同乎漂梗之人歌曰大江之¶
水東西流别有孤萍朝夕浮莫言此中長汎汎終當結¶
實觸王舟¶
<pb:KR4h0022_WYG_149-6a>¶
　　　第二　　　　　　　　　　趙　昂¶
汎汎者萍乗流匪寧殊源比影異沼均形初苒弱兮碕¶
岸乍連延兮廣汀映池則草色同翠照日兮苔光共青¶
霞凝兮片片成玉月上兮處處疑星入門自媚穠李徒¶
矜其妖豔取足為樂行潦豈小於滄溟觀其枯華有時¶
(一作/自)動静無必習坎斯止遇亨則逸安卑取順契君子¶
之用心揚波隨流豈漁翁之能詰每託隣於藻荇不混¶
跡於蓬蓽與菡萏而相鮮向莓苔而如失實幽賞之可¶
<pb:KR4h0022_WYG_149-6b>¶
嘉何寓遊之足匹夫物之云云糾纒誰分茨處墻兮或¶
不才而見棄蘭生幽也終以香而自焚惟兹萍矣獨善¶
其美謙能居下知則樂水鑒擥芳於楚客寧見羞於彛¶
簋象虚舟而不繫或倐往而忽來類至人之無心更出¶
生而入死噫(疑/)歟植匪深根長無固蔕將舍之而不芟¶
翦豈見用而能種藝鄙朝菌之蹔榮笑匏𤓰之長繫空¶
慙雨露之恩竊愧陶鈞之惠願同蒹葭比玉而見珍託¶
陋質於池塘之際¶
<pb:KR4h0022_WYG_149-7a>¶
　　　水藻賦　　　　　　　　　郭元超¶
遊子行邁登晉山之孤嶽翠谿皛以淪漣紅嶂赫兮崩¶
駁爾其雲崖委溜風壑鳴泉苔彬彪以冒石藻漫莽兮¶
山疑川于以采藻于彼行潦沼沚之毛汙潭之藻(一作/草)¶
靃靃靡靡汎汎悠悠乍夤緣於春水或羃䍥於春洲觀¶
其往往縈散離離無畔㛹娟島嶼暐曄江漢碎流月於¶
澄波隠孤雲於斷岸生不擇所長亦無叢不資潤於㣲¶
露不懼威於勁風纎莖璀璀密葉茸茸宿銀塘之白鷺¶
<pb:KR4h0022_WYG_149-7b>¶
矯清(一作/碧)水之文虹則知乗流則遊遇坻則植柔而能¶
全弱而能直其為隠也不居髙而處卑其為謙也常韜¶
光而晦色嗟茂族之無託願貞芳之見移生君之銅沼¶
汎君之瑶池雜青蓮與翠荇隅(一作/偶)杜若與江蘺生(一/作)¶
(全/)於水人不知嵗嵗年年幽澗垂¶
　　　艾人賦(以懸艾為人以/禳毒氣為韻)　　　陳　章¶
採彼艾兮及此佳辰標(一作/振)至靈以衛物因善救以成¶
人當戸而居惡莠言兮結舌負墻而立甘菜色以安身¶
<pb:KR4h0022_WYG_149-8a>¶
異發能以求舊方正惡以知新原夫生亦有涯寂然没¶
齒盈腰雖賤於楚客奮臂若威乎厲鬼茍三年之疾雖¶
云來者可追而五日為期豈復怨乎不以蓬頭亦取其¶
容直蒿目似存乎深視行止於百姓之病雖云具體而¶
㣲育材於萬物之靈必見(一作/㣲)盡瘁以俟直躬不墜邪¶
氣可禳毎表先生(師曠占病草/先生者艾也)之後善為君子之防類¶
宗則(荆楚嵗時記宗則五/月五日採艾灸有驗)之初來一朝而獲順夏正之¶
聚蓄久要不忘終躡虚而挂户爰摭實以升堂想在野¶
<pb:KR4h0022_WYG_149-8b>¶
之時豈謂生無根柢及得門之後如其自有肝(一作/肺)腸¶
列名號於氷䑓載典常於玉燭免繩持而遏惡因草創¶
而成俗以枝葉為膚革之胞藉麻絲為筋骨之屬待時¶
而用益彰惟爾之能不怒而威詎可比予于毒起自蒿¶
萊之下處乎軒屏之前奉百藥而首出展四肢而脉連¶
異萱草之忘憂孰云言樹等匏𤓰之不食焉肯徒懸藹¶
爾端容森然屏氣逾芻狗而善御並木奴而為貴雖雷¶
奔電激寧聞乎危者使傾而暑往寒來亦見乎移(疑作/後)¶
<pb:KR4h0022_WYG_149-9a>¶
生可畏故得擥蘭莫比懸葦未竒委質而桐君是錄焚¶
軀而介子相隨宜爾室家略備詩人之採不祈土地雅¶
同儒者之為及夫氣散於中貌萎於外弔時匪謂其徼¶
福焦思亦齊乎逺害斯人也而有斯疾見靈溝之靈艾¶
　　　荷珠賦(以泣珠絲/鮮瑩為韻)　　　　　白居易¶
迸水所集輕荷正敷引修莖而出葉凝玉液以成珠净¶
緑田田神龜之巢處斯在虚明皎皎靈鵲之銜來豈殊¶
既羅列其青葢又昭章於白榆亂㸃的皪分規青瑩仰¶
<pb:KR4h0022_WYG_149-9b>¶
虚無以上出掩晶熒而外映洒之不著湛兮逾净時寄¶
寓於傾欹每因依於平正可止則止必荷之中央在圓¶
而圓得水之本性颷風既息而常凝魚鳥頻衝而不定¶
爾乃一氣暗後初陽照前宿雨霽而猶在曉露裛而正¶
鮮熠熠有光映空水而煥若纍纍無數遍池塘而烱然¶
宛轉而魚目廻視冲融而蚌胎未堅因霑濡而小大隨¶
散合以虧全輕彩蕩淵(疑/)芳濃厭浥明璣而夜月争光¶
丹粟而晨霞散入其息也與波俱停其動也與風皆急¶
<pb:KR4h0022_WYG_149-10a>¶
若轉於掌乃是江妃之珠如凝於盤遂成泉落(疑作/客)之¶
泣氷壺捧之而殊倫水鏡沉精而莫及則知氣有相假¶
物有相資唯雨露之留處當芙蓉之茂時雖賦象而無¶
凖必成形而在兹(未見絲/字官韻)喻於人則寄之生也擬於道¶
則冲而用之自契𤣥珠之妙何求赤水之遺¶
　　　牡丹賦(并/序)　　　　　　　　舒元輿¶
古人言花者牡丹未嘗與焉葢遁於(一作/乎)深山自幽而¶
芳不(一作/以)為貴者(一無/此字)所知花則不可過為(四字一作/何遇焉)¶
<pb:KR4h0022_WYG_149-10b>¶
天后之鄉西河也有衆香(一無此/三字)精舍下有牡丹其花¶
特異天后歎上苑之有闕因命移植焉由此京國牡丹¶
日月寖盛今則自禁闥洎官署外延士庶之家瀰漫如¶
四瀆之流不知其止息之地每暮春之月邀(一作/遨)遊之¶
士如狂焉(一無此/三字)亦上國繁華之一事也近代文士為¶
歌詩以詠其形容未有能賦之者余獨賦之以極其美¶
或曰子常以丈夫功業自許(一作/持)今則肆情於一花無¶
乃猶有兒女之心乎余應之曰吾子獨不見張荆州之¶
<pb:KR4h0022_WYG_149-11a>¶
為人乎斯人信丈夫也然吾觀其文集之首有荔枝賦¶
焉荔枝信美矣然亦不出一果耳與牡丹何異哉但問¶
其所賦之旨何如吾賦牡丹何傷或者不能對而退余¶
遂賦以示之¶
圓玄瑞精有星而景有雲而卿其光下垂遇物流形草¶
木得之發為紅英英之甚紅鍾乎牡丹㧞類邁倫國香¶
欺蘭我研物情次第而觀暮春氣極緑苞如珠清露宵¶
偃韶光曉驅動盪支節如觧凝結百脉融暢氣不可遏¶
<pb:KR4h0022_WYG_149-11b>¶
兀然盛怒如將憤洩淑日(一作/色)披開照曜酷烈美膚膩¶
體萬狀皆絶赤者如日白者如月淡者如赭(一作/嚇)殷者¶
如血向者如迎背者如訣坼者如語合(一作/含)者如咽俯¶
者如愁仰者如恱褭者如舞側者如跌亞者如醉曲者¶
如折宻者如織踈者如缺鮮者如濯慘者如别初朧朧¶
而上下(一作/下上)次鮮鮮(一作/鱗鱗)而重疊錦衾相覆綉帳連接¶
晴籠晝薰宿霧(一作/露)宵裛或的的騰秀或亭亭露竒或¶
颭然如招或儼然如思或帶風如吟或泫露如悲或重¶
<pb:KR4h0022_WYG_149-12a>¶
然如縋或爛然如披或迎日擁階(一作/砌)或照影臨池或¶
山雞已馴或威鳯將飛其態萬萬胡可立辨不窺天府¶
孰得而見乍疑孫武來此教戰其戰謂何摇摇纎柯玉¶
欄滿風流霞或(一作/成)波歴階重䑓萬朶千窠西子南威¶
洛浦(一作/神)湘娥或倚或扶朱顔已(一作/色)酡角(一作/各)&KR0247;紅¶
釭争顰翠蛾灼灼妖妖(一作/夭夭)逶逶迤迤漢宫三千艷列¶
星河我見其少孰云其多弄彩呈妍壓景駢肩席奪(一/作)¶
(發/)銀燭爐昇絳煙洞府真人㑹於羣仙晶熒往來金缸¶
<pb:KR4h0022_WYG_149-12b>¶
列錢(班固西京賦金缸/銜璧是為列錢)凝睇相看曽不語言未及行雨¶
先驚早(一作/旱)蓮公室侯家列之如麻咳唾萬金買此繁¶
華遑恤終日以言相誇列幄庭中歩障開霞曲廡重梁¶
松篁相加如貯深閨似隔窓紗髣髴息媯依稀館娃我¶
來觀之如乗仙槎脉脉不語遲遲日斜九衢遊人駿馬¶
香車有酒如澠萬坐笙歌一醉是競孰知其他我案花¶
品此花第一脱落羣類獨當(一作/占)春日其大盈尺其香¶
滿室葉如翠羽擁抱&KR0808;比蕋如金屑粧飾淑質玫瑰羞¶
<pb:KR4h0022_WYG_149-13a>¶
死芍藥自失夭桃斂跡穠李慚出躑躅宵潰木蘭潛逸¶
朱槿灰心紫㣲屈膝皆讓其先敢懐憤嫉煥乎美乎后¶
土之産物也使其花之如此而偉乎何前代寂寞而不¶
聞今則喧(一作/昌)然而大來曷草木之命亦有時而塞亦¶
有時而開吾欲問汝曷為而生哉汝且不言徒留翫以¶
徘徊¶
　　　𤓰賦　　　　　　　　　　康子玉¶
巫山之岡秦川之陽垂條引蔓布緑敷黄彌臯被野含¶
<pb:KR4h0022_WYG_149-13b>¶
芬吐芳轉晨風之穆穆湛宵露之瀼瀼花葉則煜煜煒¶
煒文彩則焜焜煌煌錦繡為之失色霞日為之奪光逺¶
而望之燦兮爛繁星列兮曜長漢光色連延遥相煖廹¶
而察之瓞兮綿明璣盈蚌媚重泉大鱗巨介近相連細¶
雨流風每飄颻兮葉上遊蜂戱蝶時歴亂於花前爾其¶
大明(疑作/則)三尺二升(廣志青燈𤓰大如三斗魁桂枝/𤓰長二尺餘疑當作二尺三斗)美¶
則金漿玉實狸頭羊骹之字黄㼐白摶之質(見陸/機賦)感仙¶
貴於孫鍾避世資於歩隲異蔕表於前代同心章乎曩¶
<pb:KR4h0022_WYG_149-14a>¶
日既而横綺席會嘉賔琴罇逸賞海陸具陳香分四座¶
氣雜八珍既取類於母子亦取辨於君臣欽哉彼美流¶
玩不已何以剖之金錯刀何以澆之玉英水邵平固植¶
以著業阮籍託詞而興已非但留怨於戍夫抑亦取誡¶
於君子¶
　¶
　¶
　¶
<pb:KR4h0022_WYG_149-14b>¶
　¶
　¶
　¶
　¶
　¶
　¶
　¶
　文苑英華巻一百四十九¶
