# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.323979
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百七十七
<pb:KR4h0022_WYG_277-1a>¶
欽定四庫全書¶
　文苑英華巻二百七十七　宋　李昉等　編¶
　送行十二¶
　　劉禹錫二十七首　　　張籍二十五首¶
　　元稹四首¶
　　　送令狐相公自僕射出鎮南陽梁¶
　　　　　　　　　　　　　　　劉禹錫¶
夏木正隂成戎裝出帝京沾襟辭闕淚廻首别鄉情雲¶
<pb:KR4h0022_WYG_277-1b>¶
樹褒中路風煙漢上城前旌轉谷去後騎踏橋聲乆領¶
鵷行重無嫌虎節(集作/綬)輕終當持一筆&KR0298;入福蒼生¶
　　以下二十七篇並見集本¶
　　　奉送裴司徒令公自東都留守再命太原(本封/晋國)¶
　　　　(公兩任相/去十六年)　　　　　　　前　人¶
星使出闗東兵符賜上公山河歸舊國管籥換離宫行¶
色旌旗動軍聲皷角䧺愛棠餘故吏騎竹見新童漢壘¶
三秋静胡沙萬里空其如天下望旦夕詠清風¶
<pb:KR4h0022_WYG_277-2a>¶
　　　早秋送䑓院楊侍御歸朝¶
仙署棣華春當時已絶倫今朝丹闕下更入白雲人重¶
振髙陽族分居要路津一門科第足五府辟書頻鷙鳥¶
得秋氣法星懸火旻聖朝寰海静所至不埋輪¶
　　　送陸侍御歸淮南使府五韻(用年字/韻)¶
　　　　　　　　　　　　　　　前　人¶
江左重詩篇陸生名乆傳鳳城来已熟羊酪不嫌羶歸¶
路芙蓉府離堂玳瑁筵秦山呈臘雪隋栁布新年曽忝¶
<pb:KR4h0022_WYG_277-2b>¶
揚州薦因君達短牋(時段丞相鎮/揚嘗辱表薦)¶
　　　送太常蕭博士棄官歸養赴東都(時元兄罷相/為少師仲兄)¶
　　　　(為郎官並/分司洛邑)　　　　　　　前　人¶
兄弟盡鴛鸞歸心切問安貪榮五綵服遂掛兩梁冠侍¶
膳曽調鼎循陔更握蘭從今别君後長向徳星㸔¶
　　　奉送家兄歸王屋山隠居(㩀道書王屋山/一名洛陽山)¶
　　　　　　　　　　　　　　　前　人¶
陽落天壇上依稀似玉京夜分先見日月静忽(集作/静逺)聞¶
<pb:KR4h0022_WYG_277-3a>¶
笙雲路將鷄犬丹䑓有姓名古来成道者兄弟亦同行¶
　　　送趙中丞自司直郎轉官叅山南令狐僕射幕¶
　　　　府(趙氏兄弟皆/僕射門客)　　　　　前　人¶
綠樹滿褒斜西南蜀路賒驛門經赤縣(集作臨/白草)道路(集/作)¶
(縣/道)過黄花相府開油幕門生逐絳紗行㸔布政後還從¶
入京華¶
　　　送河南皇甫少尹赴絳州¶
祖帳臨周道前旌指晉城午橋羣吏散亥宇老人迎詩¶
<pb:KR4h0022_WYG_277-3b>¶
酒每同樂别離方見情從兹洛陽社吟詠欠書生¶
　　　送王師魯協律赴湖南使幕(即永穆/公之孫)¶
　　　　　　　　　　　　　　　前　人¶
翩翩馬上郎驅傳渡三湘橘樹沙洲暗松醪酒肆香素¶
風傳竹帛髙價騁琳琅楚水多蘭若何人事搴芳¶
　　　送浙江李相公重赴舊鎮加旌節¶
　　　　　　　　　　　　　　　前　人¶
江北萬人㸔玉節江南千騎引金鐃鳳從池上遊滄海¶
<pb:KR4h0022_WYG_277-4a>¶
鶴到遼東識舊巢城下清波含百谷牕中逺岫列三茅¶
碧鷄白馬徊翔乆却擁(集作/憶)朱方(集作/幢)是樂郊¶
　　　奉送浙江李僕射赴鎮　　　前　人¶
建節東行是舊遊歡聲喜氣滿吳州郡人重得黄丞相¶
童子争迎郭細侯詔下初辭温室樹夢中先到景陽樓¶
自憐不識平津閤遥望旌旗汝水頭¶
　　　送李尚書鎮滑州(自浙西觀察使拜兵部/侍郎月餘有此拜也)¶
　　　　　　　　　　　　　　　前　人¶
<pb:KR4h0022_WYG_277-4b>¶
南徐報政入文昌東郡須才别建章視草名髙同蜀客¶
擁旄年少勝荀郎黄河一曲東城下緹綺千重照路傍¶
自古相門還出相如今人望在巖廊¶
　　　送渾大夫赴豐州(自大鴻臚拜家/集作家丞舊勲)¶
　　　　　　　　　　　　　　　前　人¶
鳳啣新詔降恩華又見旌旗出漢(集作/渾)家故吏来辭辛¶
屬國精兵願逐李輕車氊裘君長迎風懼錦領酋豪踏¶
雪衙其奈明年好春日無人喚㸔牡丹花¶
<pb:KR4h0022_WYG_277-5a>¶
　　　送户部李侍郎自河南尹&KR0298;除本官歸闕¶
　　　　　　　　　　　　　　　前　人¶
昔年内史振䧺詞今日東都結去思宫女猶傳洞簫賦¶
國人先詠衮衣詩華星却復文昌位别鶴重歸太乙池¶
想到金門待稱籍一時驚喜見鳳儀¶
　　　送河南尹馮學士赴任　　　前　人¶
可憐玉馬風流地暫輟金貂侍從才閣上掩書劉向去¶
門前修刺孔融来崤陵路静寒無雨洛下(集作/水)橋長晝¶
<pb:KR4h0022_WYG_277-5b>¶
起雷却(集作/共)羡府中棠棣好先於城外百花開(時公伯/仲四人)¶
(並以顯官居/洛士宗榮之)¶
　　　送李庚先輩赴選　　　　　前　人¶
一家何啻十朱輪諸父雙飛秉大鈞曽脱素衣叅幕客¶
却為精舎讀書人離筵洛水侵杯色征路函闗向晚塵¶
今日山公舊賔主知君不負帝城春¶
　　　送李二十九兄員外赴邠寧使幕¶
　　　　　　　　　　　　　　　前　人¶
<pb:KR4h0022_WYG_277-6a>¶
家襲韋平身業文素風清白至今貧南宫通籍新郎吏¶
西候從戎舊主人城外草黄秋有雪峰頭煙静虜無塵¶
鼎門為别霜天晚剰把離觴三五廵¶
　　　送唐舎人出鎮閩川(集作/中)　　前　人¶
暫辭鵷鷺出蓬瀛忽擁貔貅鎮粤城閩嶺夏雲迎皂盖¶
逺溪秋樹映紅旌山川逺地由来好富貴當年别有情¶
了却人間婚嫁事復歸朝右作公卿¶
　　　送王司馬之陜州(自太常丞/授工為詩)　前　人¶
<pb:KR4h0022_WYG_277-6b>¶
暫綴清齋出太常空携詩巻赴甘棠府公既有朝中畫¶
(集作/舊)司馬應容醉(集作/酒)後狂按牘来時惟署事風煙入¶
興便成章兩京大道多遊客每遇詞人戰一塲¶
　　　洛中送楊處厚入闗便遊蜀　前　人¶
洛陽秋日正凄凄君去西秦便向西舊學三冬今轉富¶
曽傷六翮養初齊王城曉入窺丹鳳蜀路晴来見碧鷄¶
早識卧龍應有分不妨從此躡丹梯¶
　　　送周使君罷渝州歸郢州别墅¶
<pb:KR4h0022_WYG_277-7a>¶
　　　　　　　　　　　　　　　前　人¶
君思郢上吟歸去故自渝南擲郡章野戍岸邉留畵舸¶
綠蘿隂下有山荘池荷雨後衣香老(集作/起)庭草春深綬¶
帶長只恐鳴騶催上道不容待得晚菘香¶
　　　送蘄州李郎中赴任　　　　前　人¶
楚闗蘄水路非賒東望雲山日夕佳薤葉照人呈夏簟¶
松花滿椀試新茶樓中飲興(集作/酒興)因明月江上詩情為¶
晚霞北地交親長引領早將𤣥鬂到京華¶
<pb:KR4h0022_WYG_277-7b>¶
　　　洛中逢韓中丞之吳興　　　前　人¶
今朝無意訴離杯何况清絃急筦催本欲醉中輕逺别¶
不知翻引酒悲来¶
　　　送張輿(集作與/下同)赴舉輿即同年之子(有序/不錄)¶
　　　　　　　　　　　　　　　前　人¶
爾生始懸弧我作座上賔引箸舉湯餅祝辭天麒麟今¶
成一丈夫坎坷愁風塵長裾来謁我自號廬山人道舊¶
與撫孤悄然傷我神依依見眉睫嘿嘿含悲辛永懐同¶
<pb:KR4h0022_WYG_277-8a>¶
年友追想出谷晨三十二君子齊飛凌烟旻曲江一會¶
時後會已凋淪况今三十載閲世難重陳盛時一已過¶
来者日日新不如摇落樹重有明年春火後見琮璜霜¶
餘識松筠肅機乃獨秀武抱亦絶倫爾今持我詩西見¶
一重臣成賢必念舊保節在安貧清時為丞郎氣力侔¶
陶鈞乞取斗升水因之雲漢津¶
　　　送韋道冲秀才赴制舉　　　前　人¶
驚禽一辭巢栖息無少安秋扇一離手流塵蔽霜紈故¶
<pb:KR4h0022_WYG_277-8b>¶
侣不可追凉風日已寒逺逢杜陵士别盡平生歡逐客¶
無印綬楚江多芷蘭因君時暇遊長鋏不復彈閱書南¶
軒霽絙瑟清夜䦨萬境身外寂一盃腹中寬伊昔𤣥宗¶
朝冬鄉冠鷺鸞肅穆升内殿從容頂髙(集作/領儒)冠㳺夏無¶
措詞陽秋垂不刋至今羣玉府學者空縱觀世人希徳¶
門揭若攀峰巒之子尚(集作/向)明訓鏘如振琅玕一旦西¶
上書班裳拂行(集作/征)鞍荆䑓宿暮雨漢水浮春瀾君門¶
起天中多士如星攅煙霞覆雙闕忭舞羅千官清漏滴¶
<pb:KR4h0022_WYG_277-9a>¶
銅壺仙厨下雕盤熒煌仰金牓錯落飛濡翰古来長䇿¶
人所嘆遭時難一鳴從此始相望青雲端¶
　　　送湘陽熊判官孺登府罷歸鍾陵因寄呈江西¶
　　　　裴中丞二十三兄　　　　前　人¶
射䇿志未就從事府云除箧留馬卿賦袖有劉宏書忽¶
見夏木深悵然憶吾廬復持州民刺歸謁專城居君家¶
誠易知勝絶傾里閭人言北郭生門有卿相輿鍾陵藹¶
千里帶郭西江水朱檻照河宫旗亭緣雲裏前年初缺¶
<pb:KR4h0022_WYG_277-9b>¶
守慎簡由宸扆臨軒弄郡章得人方付此是時左馮翊¶
天下第一理貴臣持牙璋優詔發青紙迎風奸(集作/行)吏¶
免先令疲人喜何武劾腐儒陳蕃禮髙士昔升君子堂¶
腰下綬猶黄(中丞時為/萬年尉)汾隂有寶氣赤葦多竒鋩束簡¶
下曲䑓佩鞬来歷陽綺筵陪一笑蘭室襲餘芳(集作蘭/堂襲芳)¶
(香/)風水忽異勢江湖遂相忘因君忽(集作/儻)借問為話老¶
滄浪¶
　　　送華隂張苕赴邕府使幕(張即燕公之孫/頃坐事除名)¶
<pb:KR4h0022_WYG_277-10a>¶
　　　　　　　　　　　　　　　前　人¶
昔忝南宫郎往来東觀頻嘗披燕文傳聳若窺三辰翊¶
聖崇國本保賢正朝倫髙視緬今古清風夐無鄰蘭綺¶
照通衢一家十朱輪鄼國嗣侯絶蒍鄉貴業貧夫子成¶
(集作/承)大名少年振芳塵青袍仙掌下矯首陵煙旻公冶¶
本非罪潘郎一為民風霜苦摇落堅白無緇磷一旦逢¶
良時天光燭幽淪重為長裾客佐彼觀風臣分野窮禹¶
畫人烟過虞廵不言此行逺所樂相知新雨起巫山陽¶
<pb:KR4h0022_WYG_277-10b>¶
鳥鳴湘水濵離筵出蒼莾别曲多怨辛今朝一柸酒明¶
日千里人從此孤舟去悠悠天海春¶
　　　送鄭尚書出鎮南海　　　　張　籍¶
逺鎮承新命王程不假催班行争路送恩賜一(集作/併)時¶
来牙斾從城展兵符到府開蠻聲(集作/流)喧夜市海色潤¶
朝(集作/南)䑓殘角天邉月寒闗嶺上梅共知公望重多是¶
隔年廻¶
　　　送嚴大夫之桂州¶
<pb:KR4h0022_WYG_277-11a>¶
旌斾過湘潭幽竒得遍探莎城百越北行路九嶷南有¶
地多生桂無時不養蠶聴歌疑似(集作/難辨)曲風俗自相諳¶
　　　送蠻客　　　　　　　　　前　人¶
借問炎州客天南㡬日行江連惡谿路山遶夜郎城栁¶
葉瘴雲濕桂林蠻鳥驚(集作桂叢/蠻鳥聲)知君却廻日記得梅¶
花名¶
　　　送逺人(集作薊/北旅思)　　　　　　前　人¶
日日望鄉國空歌白紵詞常(集作/長)因送人處憶得别家¶
<pb:KR4h0022_WYG_277-11b>¶
時失意還獨語多愁自不(集作/祇自)知客亭門外栁折盡向¶
南枝¶
　　　送逺客　　　　　　　　　前　人¶
南原相送處秋草水邉生同作一(集作/憶)鄉客今知(集作/如今)¶
分路行因誰寄廻(集作/歸)信漸逺向(集作/問)前程明日重陽¶
節無人上古城¶
　　　送海南客歸舊島　　　　　前　人¶
海上歸(集作/去)應逺蠻家雲島孤竹船来桂浦山地(集作/市)¶
<pb:KR4h0022_WYG_277-12a>¶
賣魚鬚入國自獻錦(集作/寶)逢人多贈珠却廻(集作/歸)春洞¶
口斬象祭天吳¶
　　　送人往濟南　　　　　　　前　人¶
黄綬在腰下知君非旅行將書報舊里留褐與諸生贈¶
别盡沽酒惜歡多出城春風濟水上候吏聴車聲¶
　　　送越客　　　　　　　　　前　人¶
見説孤㠶去東南到會稽春雲剡溪口殘月鏡湖西水¶
鶴沙邉宿(集作/立)山鼯竹裏啼謝家曽住處煙洞入應迷¶
<pb:KR4h0022_WYG_277-12b>¶
　　　送韓(集作/韋)評事歸華隂　　　前　人¶
蓮花峰下住(集作三峰/西面住)出見世人希白髪(集作/老大)誰相識¶
青山(集作/恓惶)又獨歸拂牎秋菌落開箧蟄蛾飛若訪雲中¶
伴還應着褐衣¶
　　　送南客　　　　　　　　　前　人¶
行路雨脩脩青山盡海頭天涯人去逺嶺北水廻(集作/南)¶
流夜市連銅柱巢居属象州来時舊相識誰向日邉(集/作)¶
(南/)遊¶
<pb:KR4h0022_WYG_277-13a>¶
　　　送朱慶餘及第歸越　　　　前　人¶
東南歸路逺㡬日到鄉中有寺山皆遍無家水不通湖¶
聲蓮葉雨野色(集作/氣)稻花風州縣知名乆争邀與客同¶
　　　送從弟戴元之蘇州　　　　前　人¶
楊栁閶門外(集作/路)悠悠水岸斜乘船(集作/舟)向山寺着屐¶
(集作/履)到人(集作/漁)家夜月紅柑樹秋風白藕花江天詩境¶
(集作/景)好廻日莫令賒¶
　　　送友人歸山　　　　　　　前　人¶
<pb:KR4h0022_WYG_277-13b>¶
出山成白首重去結茅廬移石修廢井掃龕陳舊書開¶
田留杏樹分洞與僧居長在幽峰裏樵人見亦疎(集作/初)¶
　　　送李評事逰越　　　　　　前　人¶
未習風塵事初為吳越逰露沾湖草晚(集作/濕)日照海山¶
秋梅市門何在蘭亭水尚流西陵待潮處知汝不勝愁¶
　　　送李騎曹靈川歸覲　　　　前　人¶
翩翩出上京㡬日到邉城漸覺風沙處還將弓箭行席¶
箕侵路暗野馬見人驚軍府知歸慶應教數騎迎¶
<pb:KR4h0022_WYG_277-14a>¶
　　　送裴相公赴鎮太原　　　　前　人¶
盛徳䧺名逺近知功髙先乞守藩維啣恩乍(集作/暫)遣分¶
龍節署勑還同在鳳池天子親臨樓上送朝官齊出道¶
傍(集作/邉)辭明年塞北諸藩守(集作/落)應起生祠請立碑¶
　　　送李司空赴鎮襄陽　　　　前　人¶
中外兼權社稷臣千官齊出拜行塵&KR0298;調公鼎勛庸盛¶
三受兵符寵命新商路雪開旌斾逺(集作/展)楚堤梅發驛¶
亭春襄陽風景由来好重與江山作主人¶
<pb:KR4h0022_WYG_277-14b>¶
　　　送南海鄭尚書　　　　　　前　人¶
聖朝選將持符節内制宣時百辟聴海北蠻夷来蹈舞¶
嶺南封舘送圖經白鷴飛遶迎官舫紅槿開當宴客亭¶
此處莫言多瘴癘天邉㸔取老人星¶
　　　送侯判官赴廣州從事(集作/軍)　前　人¶
年少多才求自展將身萬里赴軍門辟書逺至(集作/到)開¶
呈客公服新成着謝恩驛舫過江分白候戍樓(集作/亭)當¶
嶺見紅旛海花巒草連冬有行處無家不滿園¶
<pb:KR4h0022_WYG_277-15a>¶
　　　送楊少尹赴蒲(集作/浦)城　　　前　人¶
官為本府當身榮因得還鄉任野情自廢田園今作主¶
每逢耆老不呼名舊逰寺裏僧應識新别橋邉樹亦(集/作)¶
(巳/)成公事多閑詩更好將誰相送(集作/逐)上山行¶
　　　送枝江劉明府　　　　　　前　人¶
老着青衫為楚宰平生志業有誰知家僮從去愁行逺¶
縣吏迎来恠到遲定訪玉泉幽院宿應過碧澗早茶時¶
向南漸漸雲山好一路遥聞唱竹枝¶
<pb:KR4h0022_WYG_277-15b>¶
　　　送浙東(集作/西)周阮範判官　　前　人¶
由来身(集作/自)是煙霞客早已聞名詩酒間天闕因將賀¶
表至江城應(集作家/鄉新)着賜衣還常吟巻裏新(集作/相)酬句¶
自話湖中(集作/邉)舊住山吳越主人皆(集作/遍)愛重多應不¶
肯放君閑¶
　　　送友人盧處士遊吳越　　　前　人¶
羡君東去見殘梅唯有王孫獨未回吳苑夕陽明古堞¶
越宫春草上髙䑓波生逺(一作/野)水鴈初下風滿驛樓潮¶
<pb:KR4h0022_WYG_277-16a>¶
欲来試問(一作/逐)漁舟看雪浪㡬多江燕荇花開¶
　　　送蜀客　　　　　　　　　前　人¶
蜀客南行過碧溪木綿花發錦江西山橋日落人来(集/作)¶
(晩行/人)少時見猩猩上樹(一作/樹上)啼¶
　　　送入蜀客　　　　　　　　張　籍¶
行盡青山見益州錦城樓下二江流杜家曽向此中住¶
為到浣花溪上(集作/水)頭¶
　　　送東川馬逢侍御使廻十韻　元　稹¶
<pb:KR4h0022_WYG_277-16b>¶
風水荆門濶文章蜀地豪眼青禮賔重眉白衆情髙思¶
湧曽吞筆投虚慣用刀詞鋒倚天劒學海駕雲濤南郡¶
傳紗帳東方讓錦袍旋吟新樂府便續古離騷雪岸猶¶
封草春江欲滿槽餞筵君置醴随俗我餔糟莫歎巴三¶
峽休驚鬂二毛流年等閑過人世各勞勞¶
　　　送崔侍御之嶺南二十韻　　元　稹¶
漢法戎施幕秦官郡置監蕭何歸舊印(自江陵/曹拜)鮑永授¶
新衘幣聘雖盈篋泥章未破緘蛛懸絲繚繞鵲報語詀¶
<pb:KR4h0022_WYG_277-17a>¶
諵&KR0298;礪神羊角重開憲簡函(崔君前任/已為御史)鞶纓驄赳赳緌¶
珮綉縿縿(音/衫)逸翮憐鴻翥離心覺刃劖聨遊虧片玉洞¶
照失明鑒遥想車登嶺那無淚滿衫茅蒸連蠎氣衣漬¶
度梅黬象鬪緣溪竹猿啼帶雨杉颶風狂浩浩韶石峻¶
嶃嶃宿浦宜深泊祈瀧在至諴瘴江期(集作/乗)早渡毒草¶
莫親芟試蠱㸔銀黑排腥貴食鹹菌湏蟲已蠧果重鳥¶
先&KR2154;氷瑩懐貪水霜清頭痛巖珠璣當盡擲薏苡詎能¶
讒荆俗期王粲吾生問季咸逺書多不達勤為枉㩥㩥¶
<pb:KR4h0022_WYG_277-17b>¶
　　　送王協律遊杭越十韻　　　前　人¶
去去莫悽悽餘杭接會稽松門天竺寺花洞若耶溪浣¶
渚逢新豔蘭亭識舊題山經秦帝葬壘辨越王棲(一作/堤)¶
江樹春常早城頭月易低鏡呈(作/澄)湖面出(集作/滯)雲疉海¶
潮齊章甫官人戴蓴絲姹女提長竿(集作/干)迎客閙小市¶
隔煙迷紙亂紅藍壓甌凝碧玉泥荆南無底物来日為¶
儂携¶
　　　送王十一南行　　　　　　前　人¶
<pb:KR4h0022_WYG_277-18a>¶
夏水&KR0222;天末晚𤾉依岸村風調烏尾勁眷戀餘芳罇觧¶
袂方瞬息征㠶已翩飜江豚涌髙浪楓樹摇去魂逺戍¶
宗侣泊暮烟洲渚昏離心詎㡬許驟若移寒温此别信¶
非乆胡為坐憂煩我留石難轉君泛雲無根萬里湖南¶
月三聲山上猿從兹耿幽夢夜夜湘與沅¶
　¶
　¶
　¶
<pb:KR4h0022_WYG_277-18b>¶
　¶
　¶
　¶
　¶
　¶
　¶
　¶
　文苑英華巻二百七十七¶
