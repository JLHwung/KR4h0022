# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:48.447810
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百八十四
<pb:KR4h0022_WYG_384-1a>¶
欽定四庫全書¶
　文苑英華巻三百八十四　宋　李昉等　編¶
　翰苑¶
　　翰林學士¶
　　　授學士杜元頴加侍郎制　　元　稹¶
勅朝散大夫守中書舎人充翰林學士䕶軍賜紫金魚¶
袋杜元頴昔我憲宗章武皇帝熏灼威明兵定八極大¶
索俊乂以徴謨(集作/謀)猷其在禁林尤集賢彦越正月夕¶
<pb:KR4h0022_WYG_384-1b>¶
庚子將棄倦勤付朕𦕈末乃詔元頴佐予冲人以道揚¶
丕訓爾亦祗奉顧命咨援(集作/授)舊章輔釐哀憂俾克依¶
㨿是夜而六官承式厥明而百吏授遺草定法儀兹實¶
頼汝官不稱事予懐歉然而又詞源奥深機用周敏申¶
(集作/授)之以疊委之詔而益辨(漢書與/辦同)扣之以疑似之問¶
而益明慎獨以脩身推誠以事朕職勞可舉徳懋宜升¶
不俟踰時寜拘滿嵗綸誥清秩版圗劇曺例無兼榮特¶
示甄寵予以國士遇(集作/待)汝汝以忠臣報予効而(集作/乃)¶
<pb:KR4h0022_WYG_384-2a>¶
肺肝司朕耳目可守尚書户部侍郎知制誥依前充翰¶
林學士散官勲賜如故¶
　　　授學士沈傳師加舎人制¶
勅書云臣作朕股肱耳目言天下不可一人理也今國¶
家崇建執事以任股肱妙選侍臣實司耳目股肱良則¶
心膂正耳目審則視聽明茍非端人何以近我而朝議¶
郎守尚書兵部郎中知制誥充翰林學士上䕶軍賜紫¶
金魚袋沈傳師潔静精微風流儒雅名因道勝信在言¶
<pb:KR4h0022_WYG_384-2b>¶
前謙而愈光卑以自牧專對無不逹羣居若不知而又¶
煥有文章發為詞誥使吾禁省中無漏露之患而朕語¶
言與三代同風勤亦至矣事我滿嵗命汝即真勉竭乃¶
誠以輔台徳可守中書舎人依前翰林學士散官勲賜¶
如故¶
　　　授元稹中書舎人翰林學士制¶
　　　　　　　　　　　　　　　白居易¶
勅仲尼曰志有之言以足志文以足言言之無文行而¶
<pb:KR4h0022_WYG_384-3a>¶
不逺故吾精求雄文逹識之士掌宻命立内廷甚難其¶
人爾中吾選朝散大夫守尚書祠部郎中知制誥上柱¶
國賜緋魚袋元稹去年夏㧞自祠曺員外試知制誥而¶
能芟(一作/削)繁詞剗艶(集作/弊)句使吾文章言語與三代同¶
風引之而成綸綍垂之而為典訓凢秉筆者莫敢與汝¶
争能是用命汝(集作/爾)為中書舍人以司詔令(一作/司誥)嘗因¶
暇日前席與語語及時政甚開朕心是用命汝(集作/爾)為¶
翰林學士以備訪問仍以章綬寵(一作/貴)榮其身一日之中¶
<pb:KR4h0022_WYG_384-3b>¶
三加新命爾宜率(一作/守)素履思永圗敬終如初足以報¶
我可守中書舎人充翰林學士仍賜紫金魚袋㪚官如¶
故¶
　　　授蕭俛起居舎人充職制¶
勅左補闕翰林學士蕭俛頃居諌列職同其憂夙夜孜¶
孜拾遺左右朕嘉乃志選在内庭自參宻近益見忠讜¶
終始不替尤足多之記事之官一時清選俾膺是命以¶
𢎞勸奨可守起居舎人依前件¶
<pb:KR4h0022_WYG_384-4a>¶
　　　授學士王源中户部侍郎制　李虞中¶
勅竭誠於補察必罄訏謨鋪文於誥命以先鴻業非明¶
識屢經於體逺麗藻已著於知微則何以副我虚求充¶
於任使翰林學士中散大夫中書舎人上柱國賜紫金¶
魚袋王源中天籟無器大球不磨範圍可以程縉紳刀¶
尺可以制度量自㧞於郎署寘諸中禁嘗因進見敷奏¶
以言揖黄憲而&KR0310;兇(疑/)不生覩汲黯而風神自整今時¶
方無事政在和平外付股肱内依心腹必冀恊恭以奉¶
<pb:KR4h0022_WYG_384-4b>¶
上營道而同方俾下無間言上無偏聽萬物攸繋朕時¶
頼之勉勤夙夜之規以副簡求之望可尚書户部侍郎¶
知制誥依前充翰林學士散官勲賜如故¶
　　　授學士李讓夷職方員外郎充職制¶
　　　　　　　　　　　　　　　前　人¶
勅夫言語侍從之臣非賢不命乆而加奨則彜典也翰¶
林學士朝議郎行左補闕賜緋魚袋李讓夷器以琢成¶
材為衆出藴積邁時之志發明扶道之心學務研精文¶
<pb:KR4h0022_WYG_384-5a>¶
推軼㧞早飛聲於戎幕遂躐位於諌垣忠言屢聞宻命¶
斯委果揚温雅之清宜獲持謙(一作/訏謨)之効亦既乆次宜¶
所轉遷受遐寵於握蘭用酧勞於視草勉𢎞前懿以服¶
寵榮可行尚書職方員外郎依前充翰林學士散官賜¶
如故¶
　　　授學士王源中等中書舎人制¶
　　　　　　　　　　　　　　　前　人¶
勅朝庭之制外有綸闈之職以奉大猷中有翰苑之司¶
<pb:KR4h0022_WYG_384-5b>¶
以專察(疑作/宻)命帝王懿範備舉而行森然在前其道一¶
貫朝散大夫守尚書户部郎中充翰林學士上柱國賜¶
紫金魚袋王源中能斷大事美秀而文服君子之儒乘¶
賢人之業朝議郎行尚書禮部員外郎充翰林學士上¶
柱國賜紫金魚袋宋申錫和順積中英華發外懐致君¶
之志布經國之文二者皆國器也先皇帝能用之顧予¶
冲人敢不加敬申命執事崇其寵章藉右掖之芳名叅¶
内庭之重任思為盡餙朝典宜之源中可權知中書舎¶
<pb:KR4h0022_WYG_384-6a>¶
人依前翰林學士散官勲賜如故申錫可守尚書户部¶
侍郎知制誥充翰林學士散官勲賜如故¶
　　　授學士路隋等中書舎人制¶
勑夫秩髙綸闈職賛書命禁署之内用才尤難葢以討¶
論而功垂無窮潤色而言流有截非嘉績早(一作/日)著雄¶
文夙翔則何以茂於轉遷副此僉属朝議郎守諌議大¶
夫充翰林學士上輕車都尉賜紫金魚袋路隋澄澄天¶
倪落落風韻氣含古道行為人師朝議郎行尚書庫部¶
<pb:KR4h0022_WYG_384-6b>¶
員外郎充翰林學士上柱國賜紫金魚袋韋表微符彩¶
外朗誠明中虚言皆本人(疑/)動必循矩而皆揚歴榮序¶
輝華(一作/耀)朝倫以髙行清議發於身以精理敏識稱於¶
職而澄羣(疑/)之聽昭宣素風况選自先朝擢居内職或¶
依經而諌諍為志或視草而周宻居心言念前勞是嘉¶
成績洎予嗣位思親賢人覩形容而鄙恡自袪察言行¶
而公忠益見奥詞逹學偉望清規式叶予求宜從朝奨¶
中書理本内禁化源並承訓誥之榮徃勵將明之道我¶
<pb:KR4h0022_WYG_384-7a>¶
方舉爾善爾宜懋厥官隋可守中書舎人依前翰林學¶
士散官勲賜如故表微可守本官知制誥依前翰林學¶
士散官勲賜如故¶
　　　授蕭寘充翰林學士制　　　崔　瑶¶
勑揮翰金門諒属詞華之妙論思玉署尤資周慎之才¶
選署惟精搴授斯重朝議郎行尚書兵部(闕/)　　蕭寘¶
内藴沉識外揚清和羣居不流雅尚歸厚文摛錦繡學¶
富縑緗早命中於射宫遂從知於壼奥静無違心動有¶
<pb:KR4h0022_WYG_384-7b>¶
餘裕用雖繋於通塞道自保於嵗寒藹然休聲布在公¶
議是宜擢居宻地掌我命書勵夙夜之講求備朝夕之¶
視聽副兹寵榮佇有𢎞益可守本官充翰林學士¶
　　　授曹確充翰林學士制　　　沈　詞¶
勑職奉命書選歸於鴻藻名叅侍從任切於端人由具¶
美而方陞(一作/階)非一善而能進我今慎擇得自僉言起¶
居郎曹確秀發人倫行脩儒閫保此全器彰乎令名負¶
賈生之才識窺夫子之墻仭禮樂盡在襟情甚夷貞而¶
<pb:KR4h0022_WYG_384-8a>¶
能和用則善晦遐志陵厲早超脱於池中茂業宏深動¶
聲華於日下爰自侯府列於王庭踐霜䑓而職舉方書¶
立文階而事光載筆持以風表居然羽儀稽其行能雅¶
副銓擢是用寵爾良史為予近臣俾從𤨏闥之榮更侍¶
玉堂之奥皇猷思暢用宣秘宻之文清秩不移尚受無¶
私之㫖秉心勿替於直道視草勉髙乎訓詞無忘懿圖¶
佇答休命可守本官充翰林學士¶
　　　授庾道蔚守起居舎人李文儒守禮部員外郎¶
<pb:KR4h0022_WYG_384-8b>¶
　　　　並充翰林學士制　　　　杜　牧¶
勑天下為公選賢與能也况乎㧞出流軰超侍帷幄豈¶
惟獨以文學止於代言亦乃宻㕘機要得執所見若非¶
賢彦豈膺選擢將仕郎守起居舎人庾道蔚善行必備¶
重價無對甞自侯府升為諌臣毎直言而盡誠不違忠¶
而偶意朝議郎行尚書禮部員外郎上柱國賜緋魚袋¶
李文儒才行冠時名聲譁衆揚歴䑓閣宣昭職業無入¶
而不得其道守正而莫混其源並為儒者之英咸藴賢¶
<pb:KR4h0022_WYG_384-9a>¶
人之操乆逰安在相見何晩(一作何/相見晩)禮曰君子稱人之¶
美則必爵之我既言矣亦能縶維宜盡忠讜以酧寵遇¶
並可守本官充翰林學士餘各如故¶
　　　授裴諗司封郎中依前充職制¶
　　　　　　　　　　　　　　　崔　嘏¶
勅䑓郎望羙詞苑地髙粲列宿之輝華㕘起草之宥宻¶
自非風儀玊立噐宇川停摛掞天之雄文藴擲地之清¶
韻則不足以膺我妙選為時美談翰林學士考功員外¶
<pb:KR4h0022_WYG_384-9b>¶
郎裴諗襲慶於門騰芳載席端莊抱吉士之操謹黙得¶
賢(一作/𤣥)人之風灼若春華皎如瑞素自擢居文囿㕘侍¶
瑶墀進對益見其周詳詞㫖不離於雅厚是宜仍金鸞¶
之舊職榮粉署之新恩保乃休光更流芬馥可依前件¶
　　　授蕭鄴翰林學士制¶
勅監察御史蕭鄴吾内有宰輔重徳作為股肱外有侯¶
伯虎臣(一作/衆才)用寄藩翰至於參我宻命立於内庭即必¶
取其器識𢎞深文翰遒麗動能持正静必居中指温樹¶
<pb:KR4h0022_WYG_384-10a>¶
而不言付虚襟而無隠此所以選翰林學士之意也前¶
此數者鄴皆有之是用㧞於羣倫寘在親近勉爾端行¶
副吾精求可依前件¶
　　　授宇文臨翰林學士制二首　崔　嘏¶
勅吾方以文化天下期於太和故左右侍從之臣詞林¶
宥宻之地必求其性識𢎞茂文藻遒麗以備顧問以叅¶
周旋聞爾清直無徒雅厚自處富有天爵蔚為詞人是¶
用輟自儀曺置於翰苑惟端静可以承渥澤惟敬慎可¶
<pb:KR4h0022_WYG_384-10b>¶
以期逺圗資爾令猷副我殊選可守本官充翰林學士¶
　　　二¶
勅禮部郎中宇文臨吾外有輔臣以敦(一作/匡)大化中有¶
股肱(一作/腹心)以揔(一作/専)樞機而發揮絲綸叅侍顧問司我¶
耳目廣予腹心惟是柬求擢居近宻以爾詞賦清才珪¶
璋雅韻抱孤貞以適性踈端介以操持處衆流之中不¶
為自異居慎獨之際克念無私由是選自文昌昇於翰¶
苑爾宜一心以奉職勤百慮以省躬勿怠䟽逺副吾恩¶
<pb:KR4h0022_WYG_384-11a>¶
顧可守本官充翰林學士¶
　　　授沈詢充翰林學士制¶
勑右拾遺集賢殿直學士沈詢叅宥宻之命處侍從之¶
地居可以備選用於他年動可以承顧問於此日不獨¶
取文翰遒麗之才亦必求孤貞雅厚之士惟乃祖在建¶
中初以懿文奥學司我元良(一作/長直)乃父當元和中以清¶
規茂行典我文誥能流積善之風鍾爾挺生之秀是用¶
思彼前徳擢於後來置在禁闈光我詞苑爾宜勤其身¶
<pb:KR4h0022_WYG_384-11b>¶
以勞夙夜𢎞其用以新志業無俾枚臯嚴助之流獨承¶
榮於漢帝况職當視草官列諌垣宜思及霤之忠更潤¶
演綸之美可守本官充翰林學士¶
　　　授司勲(緫目/作對)郎中兼侍御史知雜事賜緋魚韓¶
　　　　偓本官充翰林學士制　　錢　珝¶
勅執事近臣上無不可敬時(一作/持)文墨而分禁職者又¶
加等焉葢諮訪之勤宻期𢎞益訓詞之暇必進語言思¶
引君當道之心乃多士以寧之本則授禁職之選被加¶
<pb:KR4h0022_WYG_384-12a>¶
等之私安可徒任筆端然後為得具官韓偓動人之行¶
率性自強慎獨不渝考祥甚逺資以講學見於文章惟¶
是求已之多播於羣譽矣朕初嗣丕業擢升諌曺繼陳¶
言辭㒺不(一作/懼)摩切雖公賞曽光於赤紙而直誠尚記¶
於皂囊愈聞勵脩宜列左右故命爾之誥以詩人孟子¶
之説為端者兹不有頼於侍從乎可依前件¶
　　　授右司郎中張元晏翰林學士制¶
　　　　　　　　　　　　　　　前　人¶
<pb:KR4h0022_WYG_384-12b>¶
勅文也者性之表也積中為性發外為文冠乎妙用之¶
先繋彼化成之大而文之雅奥本具典謨所以教誥萬¶
方昭明百度代我而作求之必公具官張元晏甞聞薦¶
紳論者多以爾儒行踐脩出言之章能顧於是聚問之¶
學(一作聚/學之樂)斯不為人乃知發外之文實自積中之性吾¶
越在關輔不遑燕居大盗未屠蒸人且墜謂引過則責¶
躬必至謂伐叛則用武方勞爾其據體㑹機剪煩揔要¶
而復念害成於垂誡安假寵以自圗勿使詞臣不當朝¶
<pb:KR4h0022_WYG_384-13a>¶
選可依前件¶
　　　授中書舎人崔凝右補闕沈文(緫目/作仁)偉並守本¶
　　　　官充翰林學士制　　　　劉崇望¶
勅具官崔凝等凡帝王有應制侍從之人葢思其朝夕¶
匡益也下詔先視質疑如流兹所以潤色出言交脩發¶
號夫漢代設玉堂内署開金馬外門得人甚多斯道大¶
振顧是𦕈末敢㤀師虞職思其流以備左右我聞家遺¶
清風人懐恭徳能濟其美者伊凝有之三代絲綸一門¶
<pb:KR4h0022_WYG_384-13b>¶
冠葢不墜其業者伊文偉有之而皆以墨妙詞芬䇿名¶
試第謙無矜物敏以適時周旋鳴玉之儀頡頏攀雲之¶
路訪於執事亦進厥良真我雍容之列所宜者也敬承¶
宻命允叶同時可依前件¶
　　　授翰林學士承㫖户部侍郎崔汪尚書右丞學¶
　　　　士中書舎人崔㳙李磎並户部侍郎知制誥¶
　　　　充學士制　　　　　　　薛廷珪¶
勅朕以萬乗之尊託於人上居九五之奥以御區中財¶
<pb:KR4h0022_WYG_384-14a>¶
成天地之宜外委于良輔夙夜宥宻之命内咨于近臣¶
佇沃乃心底予于理具官崔汪山嶽鎮地望之而秀絶¶
無涯金石在懸扣之而宫商有序門第軒冕甲於當時¶
具官崔㳙公台華胄名教偉人禀象緯之英姿得乾坤¶
之秀氣器業事望鎮於周行具官李磎學際天人道隆¶
姬孔參言語侍從之列擅淵雲賈馬之才履正居中格¶
于公論而皆體訓誥以事我拱霄極而致身吾得名臣¶
汝遘昌運君臣胥遇千載一時或秩滿佇遷或職勞可¶
<pb:KR4h0022_WYG_384-14b>¶
舉徃膺並命允属當仁綱轄貳卿清重無對玉堂温樹¶
近宻孰階遂爾扶摇副我欽属可依前件¶
　　　授起居郎李昌逺監察陸扆並守本官充翰林¶
　　　　學士制¶
勅近侍宸嚴叅予宻命韜經濟彌綸之望為言語侍從¶
之臣迺眷周行朕將注意詢于卿士僉曰汝諧爰膺並¶
命之求允属當仁之選起居郎李昌逺魁梧博厚寛裕¶
温良藴是粹和發為符采監察陸扆珪璋縝宻咸頀琤¶
<pb:KR4h0022_WYG_384-15a>¶
㧿藹然休聲礪乃佳器士林擢秀聞爾則百尺無枝筆¶
陣交鋒聞爾則一戰而霸皆伸於知己副我旁求濬柱¶
下之清源無忘啟沃紹雲間之華譽勿鼓喧囂慎繼前¶
脩㒺言温樹吾有美實期爾為鹽梅吾有巨川佇爾為¶
舟檝勉思稱職無忝飛升可守本官充翰林學士¶
　¶
　¶
　¶
<pb:KR4h0022_WYG_384-15b>¶
　¶
　¶
　¶
　¶
　¶
　¶
　¶
　文苑英華巻三百八十四¶
