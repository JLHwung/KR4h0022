# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:41.904210
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百四十一
<pb:KR4h0022_WYG_141-1a>¶
欽定四庫全書¶
　文苑英華巻一百四十一　宋　李昉等　編¶
　蟲魚三¶
　　螢火賦一首　　　　　水螢賦一首¶
　　腐草為螢賦一首　　　蟬賦一首¶
　　聽早蟬賦一首　　　　蜩甲賦一首¶
　　痀僂丈人承蜩賦一首　蟬蛻賦二首¶
　　　螢火賦(并/序)　　　　　　　　駱賔王¶
<pb:KR4h0022_WYG_141-1b>¶
余&KR0008;以明時久遭幽縶見一葉之已落知四運之將終¶
悽然客之為心乎悲哉秋之為氣也光隂無幾時事如¶
何大塊是勞生之機小智非周身之務(一作/防)嗟乎綈袍¶
匪舊白首如新誰明公冶之非孰辨臧倉之愬是用中¶
宵而作達旦不瞑覩兹(一有/流字)螢之自明哀(一有/此字)覆盆之¶
難照夫類同而心異者龍蹲歸而宋樹伐質殊而聲合¶
者魚形出而吳石鳴苟有會於精靈夫何患於異類况¶
乗時而變含氣而生雖造化之萬殊亦昆蚑(一作/蟲)之一¶
<pb:KR4h0022_WYG_141-2a>¶
物應節不愆信也與物不競仁也逢昏不昧智也避日¶
不明義也臨危不懼勇也事沿情而動興理因物而多¶
懷感而賦之聊以自廣云耳¶
伊𤣥功之播氣有丹鳥之賦象順隂陽以亭毒資變化¶
而涵養每寒潜而暑出(一作/至)若知來而藏往既發揮而¶
外融亦含光而内朗若夫小暑南收大火西流林塘改¶
夏雲物迎秋或凌虚而赴逺乍排叢而出幽均火色(一/作)¶
(齊/)之宵映如夜光之暗投逝將歸而未返忽欲去而中¶
<pb:KR4h0022_WYG_141-2b>¶
留入槐榆而焰發若改燧而環周繞堂皇而影遍疑秉¶
燭以嬉遊㸃綴懸珠之網隠映落星之樓乍滅乍興或¶
聚或散居無定所習無常翫曳景(一作/影)周流飄光凌亂¶
泛灧乎池沼徘徊乎林岸狀火井之沉熒(左思蜀都賦/火井沉熒一)¶
(夲作/騰熒)似明珠之出漢值衝颷而不烈逢霪雨而逾煥炤¶
灼兮若湛盧之夜飛的皪兮象招摇之夕爛照重隂於¶
已昏與夜燎而相炫共爝火而焉(一作/齊)息避太陽於始¶
旦爾其光不周物明以(一作/足)自資偶仙䑕而伺夜謝飛¶
<pb:KR4h0022_WYG_141-3a>¶
蛾而(一作對/飛蛾之)赴嬉(疑作/熺)類君子之有道入暗室而不欺¶
同至人之無迹懐明義以應時處幽不昧居照斯晦隨¶
隠顯而動息候昏明以進退委性命兮幽𤣥任物理兮¶
推遷化腐木而含彩集枯草而藏煙不貪熱而苟進每¶
和光而曲全豈知(一作/如)鎔金而自鑠寧學膏火而相煎¶
陋蟬蜩而(一作/之)習蛻怵螻蟻之慕羶匪傷蜉蝣之夕不¶
羡龜鶴之年槍榆飛而控地摶扶起而垂天雖小大之¶
殊品豈逍遥之異筌夫何化之斯化無使然而自然若¶
<pb:KR4h0022_WYG_141-3b>¶
乃有來斯通無去(一作/往)不至排朱門而獨逺昇青雲而¶
自致匪偷光於隣壁寧假暉於陽燧終徇已以效能靡¶
因人以成事物有感而情動迹或均而行(一作/心)異響必¶
應之於同聲道(一作/物)固求之於同類始未明其(一作/而)趣¶
捨終(一作/庸)詎識其指意子尚不知魚水(一無/此字)之為樂吾¶
又安(一作/庸字)知螢火(一無/此字)之所利明兮能遷變兮無窮(一/作)¶
(髙明兮有融/變遷兮無窮)哀牛(一作/牛哀)倐而化贙羽泉忽兮生熊血千¶
年兮藏碧火(一作/魂)一變兮成虹知戰塲之化(一作/有)燐悟¶
<pb:KR4h0022_WYG_141-4a>¶
寃獄之為蟲彼翩翻之弱質(一作彼翾/飛之弱質)尚矯翼而凌空¶
何㣲生之多躓獨宛頸以觸籠異壁(一作/璧)光之照廡同¶
劍影之埋豐覬道迷而可復庶鑒幽而或通覽年華以¶
自照顧形影而相弔感秋夕之殷憂慙(一作/戁)宵行之熠¶
燿熠燿飛兮絶復連殷憂積兮明自(一作/且)煎見流光之¶
不息愴驚魂之屢遷如過隙兮已矣(三字一作/之已來)同奔電¶
兮忽焉儻餘輝之可照庶寒灰之重然¶
　　　水螢賦　　　　　　　　　李子卿¶
<pb:KR4h0022_WYG_141-4b>¶
水螢惟蟲惟蟲能天彼何為而化草此何事而居泉腹¶
可自持故無取於蟹足能自運亦曷憐於蚿其形也蠢¶
耳其光也烱然色動波間狀珠還於合浦影懸潭下若¶
星聚於潁川明不可以並時故當晝而潜曜暗不可以¶
同徳故候夜而開照近而察之若海底之隂火逺而望¶
也辟山邉之寒燎潜伏類於全真無故(疑作/欲)均於觀妙¶
質未為用自脱豫且之網餌且不貪髙視任公之釣徒¶
觀夫因坎而止隨萍則流任晦明而隠見與風水而沉¶
<pb:KR4h0022_WYG_141-5a>¶
浮自得井蛙之樂何虞轍鲋之憂儻欲觀書固不惜於¶
餘照如將案劍非有意於暗投火為象兮取於時而去¶
其熱水為宅兮質其潤而得其潔且混迹於泥沙詎等¶
夷於魚鼈同至人之樂道類君子之甘節覽於心乃止¶
水之常净燭於物靡傳薪之無絶由此而言覺吾道之¶
滅裂¶
　　　腐草為螢賦(以積腐有光可/名為螢為韻)　陳　章¶
厭浥敗草霏㣲夜螢若受天之明命能在地以成形始¶
<pb:KR4h0022_WYG_141-5b>¶
爛然於朽壤俄蠢爾於荒庭形質甚㣲異囊中之㸃㸃¶
本根既朽想河畔之青青彼若昧而未彰此如茨而久¶
積始前衰而委化終後顯而可覿寂然不動應大暑於¶
兹時黙爾而成颺温風於永夕徒觀夫從㣲至著出死¶
入生幾變青袍之色漸加丹鳥之名匪我&KR0317;期故分形¶
於夜朗自他有耀因易貌而宵行故得脱陳根騰宿莽¶
質化幽藹氣非腥腐無聲無臭同朽葦之成蛩有顯有¶
㣲殊積糓之為蠱小明必俟其時變待闇稍觀其類聚¶
<pb:KR4h0022_WYG_141-6a>¶
並桃蠱(疑作/蟲)而映彼中林齊藿蠋而光於舊圃始則退¶
藏終能發揚詎䝉蘢於階砌初炳耀於池塘豈比膏腴¶
之地多依糞土之墻每遲留於三時不&KR0317;于候既生成¶
於六月必見其光徒有異於升沉信莫分於彼我得賦¶
象而自出故非時而不可晶熒乍起訝林際之無煙的¶
皪漸生疑池中之有火隕霜殺兮自晦零雨被兮増萎¶
考書文之小大咸若載月令而逺近相隨始經黄落之¶
餘三年不化既及朱明之節一日可為農夫之務既停¶
<pb:KR4h0022_WYG_141-6b>¶
薙氏之芟已久飛光兮倐爾而至向晦兮於何不有斯¶
所以成武子之能勤冀聚之於書牖¶
　　　蟬賦　　　　　　　　　　馬吉甫¶
鶉星兮御夏鵙鳴兮登序日月驟而運長贏隂陽争而¶
催小暑詢求縱賞之地枚卜追凉之處尋川徑而棲遲¶
頓林庭而延佇則有應律初蟬含生自然其聲嘒嘒其¶
翼翩翩參萬物之動植隨四序之廻旋避啼鸎於春後¶
伴鳴蛩於秋前㢘而有徳静而無累逸豫攸安沉吟斯¶
<pb:KR4h0022_WYG_141-7a>¶
慰體素質而標儉養清心而㧞萃食不求粒雖黍稷而¶
非珍棲不擇林縱梧桐而何貴暨夫三危露結四野雲¶
平蒼茫日暮爽朗天明託髙枝以庇影竄宻葉以流聲¶
匝地臺之響亮洞巖壑之清泠羣吟則少懼孤引則多¶
驚時行時止有虧有盈疑紡絡之雙至似簫韶之九成¶
避雀飛急迎風翅輕飾鬢裁新様圖冠有舊名雖屈螳¶
蜋之斧終齊鵬鷃之情若乃平子歸田仲長就第新開¶
泉石之賞俯洽琴歌之契莫不應促軫而方逺赴調絃¶
<pb:KR4h0022_WYG_141-7b>¶
而轉麗繁音逓進(一作/相)顧白雪而難酬逸韻争馳對薰¶
風而莫繼足使牧子興感雍門下涕降翔鶴於雲端出¶
潜魚於水際復有沙塞征夫山川遊子風蕭蕭兮八九¶
月路悠悠兮千萬里坐聽霜鴈自無聊復對寒蟬怨何¶
已望鄉闗而思積撫摇落而愁起悲深嘶馬之初淚斷¶
啼猿之始觸類多感於何不傷伊兹蟲之菲陋識君子¶
之行藏其立志也不慕於鴻鵠其守分也不越於榆枋¶
任朝夕之棲處極天地之翺翔適其性韜其光豈比飛¶
<pb:KR4h0022_WYG_141-8a>¶
鷰之巢幕流螢之聚囊至如入檻愁猿觸籠窮鳥縶透¶
水之幽志屈凌雲之遐矯豈無故而嬰羅諒有求而自¶
擾聊息心於萬事放寓跡於一枝澹然兮自守千秋兮¶
若斯¶
　　　聽早蟬賦(以吸風飲/露為韻)　　　　蕭頴士¶
清商兮暮急白露兮朝濕伊寒蟬之早聞知凉風之初¶
入散亂摇颺翛寥歘吸前聲未盡後響仍及邇層檐而¶
驚歸向茂樹而遥集足令志士傷惋征夫佇立動閨人¶
<pb:KR4h0022_WYG_141-8b>¶
之夜悲垂塞客之秋泣况乎日晏天空晴景㣲風命儔¶
嘯侣乍西或東既更鳴而迭息亦處異而音同催渡漢¶
之離鴈伴横堦之思蛩空庭曖其已寂遐路杳而難窮¶
伊蜩螗之至細王侯毒(一作/睢獨)而猶禀體孤高而自適候¶
時節而斯審其處也敦兮若樸乃蝤躋而未化其出也¶
道之將行必沆瀣而方飲豈徒爾雅辯其名體詩人詠¶
夫章句味編本草之錄聲徹上林之賦歌郕宰之化偶¶
范緌而見稱飾趙王之冠與貂尾而胥附莊篇載痀僂¶
<pb:KR4h0022_WYG_141-9a>¶
之志孔氏感螳蜋之捕苟動静不爽飛鳴有度因依密¶
葉蕭散凝露韜餘隂於嵗晩等羣蟄於時暮兹括囊而¶
用吉又曽何鳥雀之能喻¶
　　　蜩甲賦(以似之而/非為韻)　　　　　魏　炤¶
精氣為物物必有依遊魂為變變亦有歸蜩者精氣所¶
聚甲者遊魂以飛功存造化理暗(疑/)幽㣲察形如在責¶
實而非觀乎離隠出穴先號後喜或附枯枝或映深水¶
揮幽跧伏臨危聳跱致身勞苦不獨附贅懸疣動足艱¶
<pb:KR4h0022_WYG_141-9b>¶
難何殊駢拇枝指上懼於雀下憂於蟻情有感於仁人¶
(一作情有/感之於人)事不可乎以已效神仙尸觧之術得龍蛇變¶
化之理雖欲全生且同半死既折既疈如動如止一體¶
區分雙形酷似髙冠而立睅目而視莫躁其心能静諸¶
已飲露則躍翻風忽起再生之命蠢焉不存之皮朽矣¶
覩遺跡於棄甲想能鳴之在耳空披腹心徒伏泥滓其¶
内也既等混沌之無竅其外也何患螳蜋之利觜與繪¶
事而均功齊木偶之所擬昔則如羮如沸孰能聽之今¶
<pb:KR4h0022_WYG_141-10a>¶
則不飲不食何憂餒而數往有分途窮有時雖滅天理¶
尚存幽姿已脱輕翼猶帶懸緌有象受服者觧褐衣而¶
去又同適越者棄章甫於兹既逍遥以脱屣非蠆芥以¶
僵屍其靈託焉蘧廬可以設喻其質去矣魍魎曷足措¶
詞文非變虎殻等枯龜莫懐爾詐仍謂我欺心通者不¶
惑性殊者猶疑君徒見僵仆塊然而無用曽不知脱身¶
輕舉而莫追¶
　　　痀僂丈人承蜩賦　　　　　高　郢¶
<pb:KR4h0022_WYG_141-10b>¶
巧乎道者承蜩之叟蜩擇木兮有翼叟持竿兮在手物¶
我相絶嗜欲靡同彼不飛兮焉待此將掇兮何工丈人¶
曰我有道也初五六日累丸為術槁木其臂朽株其質¶
不墜者二則失之錙銖不墜者三則失之十一既累五¶
而咸若寧絶四而無必由是歩平地之上入深林之下¶
耳目俱營心手相假葉空密而皆見枝雖繁而不捨豈¶
伊拾芥將同注瓦或挾三而兼兩或指多而就寡期於¶
百中則啼猿之射乎曽不孑遺殊慕鴻之弋者彼飲露¶
<pb:KR4h0022_WYG_141-11a>¶
為事蛻殼有期顧非鼎爼之實尚何彈射之疑庸詎知¶
絶俗猶累凌虚亦危以無用之質遇有求之時始則長¶
鳴聲嘒唳而中絶方將一舉翅蕭條而半垂豈獲戾於¶
不食而構患於有緌且觴深操舟大馬捶鈎三十仭磨¶
崖不溺十九年肯綮皆游徒聞其事未見其憂豈知天¶
覆地載四荒八極不以萬物易蜩之智不以萬物易蜩¶
之翼惟精惟一無反無側用志凝神何求而不得若以¶
叟為臣以蜩為賊亂繩斯理背陣斯克一言以蔽可詳¶
<pb:KR4h0022_WYG_141-11b>¶
周公之風一矢可加何逺蠻夷之域螳蜋之捕兮信劣¶
黄雀在後兮安得至哉丈人功並孫息(説苑晉靈公造/九成之臺孫息)¶
(以累十二棊加/九鷄子為諷)¶
　　　蟬蛻賦(以一體區分雙/形酷似為韻)　　　左　牢¶
物之化兮則多蟬之類兮唯一棄捐無用之甲振奮有¶
聲之質彼則曲拳擎跽附麗脩條此則逺害全身飛鳴¶
永日當其閒園向蛻輕吹無聞衝孔之異狀初出寓物¶
之雙形欲分暗入幽叢上纎莖而繞繚時摇殘蕚散芳¶
<pb:KR4h0022_WYG_141-12a>¶
氣之氤氲于以警素秋于以戒炎酷進退如懼攀援欲¶
速兢兢而恐墜㣲躬歩歩而竟升髙木來能應候禍豈¶
避於刳腸去乃乗時智終期於剖腹煙月思寡懸垂勢¶
孤以抱膏肓之疾待成胡越之區拳跼而投足既定蹙¶
縮而脱身是圖漸呀然而甲拆俄豁爾而形殊前程而¶
逺寄園林如矜得路下視而若遺枯朽孰肯守株由是¶
乍舉輕躬初留具體薄翼而朝陽始照𤣥緌而宿露新¶
洗纔發響於林下已傳聲於澗底驗形有二責實無雙¶
<pb:KR4h0022_WYG_141-12b>¶
啾啾而送恨蓬户嘒嘒而添愁瑣窓吟逺樹於荒郊思¶
盈秋野噪寒花於别浦韻遶晴江則知造化之㫖難窮¶
其理何末異而本同何一生而一死其死信不自以為¶
辱其生信不自以為美能彼我而兩忘則榮枯而相似¶
别有甘宂居於聖代期羽化於天庭久羡出身之術多¶
慙負贅之形髙枝尚逺短景難停儻遭逢於此夜冀音¶
響之堪聽¶
　　　第二(以變化逢時飛/鳴有日為韻)　　　　李　逺¶
<pb:KR4h0022_WYG_141-13a>¶
勿謂乎蟬之至㣲能變化以知機因挺質以竦㧞遂脱¶
身而奮飛餘殻連拳抱緑葉而猶在新聲響亮噪清風¶
而不歸原夫深穴初開空庭始夜歩凌兢而㣲進形磊¶
磈而將化託身而去上風篁投迹而來緣月榭履險㣲¶
駐愁危却下纎枝不定懼裊裊以頻移弱蔓難窮騰摇¶
摇而盡亞於是輕軀蹔息一足才容時驚鬭䑕乍怯鳴¶
蛩跼促而初安利爪逡巡而欲改前蹤想黄雀之饑腸¶
先憂見捕念螳蜋之怒臂預恐相逢已而踧踖拳形窮¶
<pb:KR4h0022_WYG_141-13b>¶
(疑作/穹)隆奮質既罅發而㣲斷若苞開而漸出擘肌分理¶
有謝於昔時露膽披肝請從於今日騰超稍異竦擢如¶
驚新緌薄(疑/)嫩舊翼羅輕觀腋分之拆裂訝脉散之縱¶
横嗟累卵之勢危方求上達歎含風之力寡未敢先鳴¶
及夫據嶮形柔拏空股戰方疑乎蠖屈終類於龍變洞¶
胷逹腋玲瓏而素甲皆虚潔己全身輝赫而𤣥光已遍¶
俄分曙色似遇良時便有臨空之意還生去故之悲嘒¶
嘒而頻遷碧樹凄凄而若紡寒絲響遶晴雲傳楚岸之¶
<pb:KR4h0022_WYG_141-14a>¶
風逺聲催晩景怨陶家之栁衰至若委蛻難留冲虚已¶
久體將泰而是望皮不存而何有儻假一枝願飛聲而¶
不朽¶
　¶
　¶
　¶
　¶
　¶
<pb:KR4h0022_WYG_141-14b>¶
　¶
　¶
　¶
　¶
　¶
　¶
　¶
　文苑英華巻一百四十一¶
