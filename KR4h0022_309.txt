# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.202678
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百九
<pb:KR4h0022_WYG_309-1a>¶
欽定四庫全書¶
　文苑英華巻三百九　　　　宋　李昉等　編¶
　悲悼九¶
　　遺跡四十八首¶
　　　登石頭城　　　　　　　　　何　遜¶
開域乃形勝地險嗟非一馬嶺逐縈(一作/紆)廻犬牙傍隂¶
(一作/險)崪百雉極襟帶億庾兼量出(疑作入/押出字)至理無窮形¶
為善竟何恤眺聼窮耳目逺近備幽悉擾擾見行人輝¶
<pb:KR4h0022_WYG_309-1b>¶
輝視落日連檣入回浦飛幰交長術天暮逺山青潮去遥¶
沙出薄宦惡師表属辭慚愈疾願乗觳觫車還隠朦朧室¶
　　　望郢州城　　　　　　　　　沈　烱¶
䰟兮何處返非死復非仙坐柯如昨日石合未淹年歴¶
陽頓成浦東海果為田空憶扶風詠惟(𩔗聚/作誰)見峴山傳¶
世變才良改時移民物遷悲哉孫驃騎悠悠哭彼天¶
　　　遊梁城　　　　　　　　　　盧思道¶
揚鑣歴汴浦廻扈(一作/靶)入梁墟漢藩文雅地清塵暖有¶
<pb:KR4h0022_WYG_309-2a>¶
餘賔遊多任侠臺苑盛簮裾歎息徐公劍悲凉鄒子書¶
亭臯落照盡原野沍寒初烏散(一作/息)空城夕烟銷古樹¶
踈東越嚴子陵西蜀馬相如脩名竊所慕長謡獨課虚¶
　　　過故鄴　　　　　　　　　叚君彦¶
玉馬芝蘭北金鳳鼔山東舊國千門廢荒壘四郊通深¶
潭直有菊涸井半生桐粉落粧楼毁塵飛歌殿空雖臨¶
𤣥武觀不識紫㣲宫年代俄成昔唯餘風月同¶
　　　遊隋故都　　　　　　　　陸　敬¶
<pb:KR4h0022_WYG_309-2b>¶
洛城聊顧歩長想遂留連水鬬宫初毁風變鼎将遷臯¶
陶徳不見(一作/建)汾隅似忽焉宗祊曠無象聲朔緬誰傳¶
枌榆何冷落禾黍欎芊綿悲歌盡商頌太息憫周篇来¶
蘓佇聖徳濡足乃承(一作/乗)乾正始淳風被人勞用息肩¶
舞象人思澤偃伯武功宣則百昌厥後於萬永斯年兹¶
辰素商節灰管變星躔平原悴秋草喬木歛寒烟翻黄¶
墜踈葉凝翠積高天參差海曲鴈寂寞柳門蟬興悼今¶
如此悲愁復在旃徬徨不忍去杖䇿屡廻邅¶
<pb:KR4h0022_WYG_309-3a>¶
　　　和周記室遊舊京　　　　　孫萬夀¶
大夫愍周廟王子泣殷墟自然心斷絶何闗係慘舒余¶
本漳濵士舊國亦淪胥紫陌風塵起青氊冠盖踈臺留¶
子建賦宫薄仲将書譙周自題柱商容詎表閭聞君懐¶
古曲同病亦漣如¶
　　　夕次舊吴　　　　　　　　駱賔王¶
維舟背楚服振策下吴畿盛徳𢎞三讓雄圖抗九圍黄¶
池通覇迹(集作/業)赤壁長(一作/暢)戎威文物俄遷謝英靈有¶
<pb:KR4h0022_WYG_309-3b>¶
盛衰行歎鴟夷没遽惜湛盧非地古烟塵暗年深舘宇¶
稀山川四望是人事一朝非懸劍空留信亡珠尚識機¶
陣風遥可託闗月渺(一作/耿)難依西北雲逾滯東南氣轉¶
㣲徒思袁伯隠(集作/徒懐)多謝買臣歸唯有荒臺露薄慕濕¶
征衣¶
　　　北使長城　　　　　　　　王無競¶
秦世築長城長城無極已暴兵四十萬興工九千里死¶
人如亂麻白骨相撑委殫弊未云悟窮毒豈知止胡塵¶
<pb:KR4h0022_WYG_309-4a>¶
未北滅楚兵遽(一作/遂)東起六國遂(一作/復)囂囂兩龍鬬觺¶
觺卯金竟握䜟反壁俄淪圯仁義寝邦國徂暴行終始¶
一旦咸陽宫翻為漢帝(一作/朝)市¶
　　　過漢故城　　　　　　　　吴少㣲¶
大漢昔未定强秦猶擅塲中原逐鹿罷高祖鬱龍驤經¶
始謀帝坐兹焉壮未央規模窮棟宇表裏浚城隍羣后¶
崇長樂中朝増建章鈎陳被蘭錡樂府奏芝房翡翠明¶
珠帳鴛鴦白玉堂清晨寳鼎食閑夜鬱金香天馬来東¶
<pb:KR4h0022_WYG_309-4b>¶
道佳人傾北方何其赫隆盛自謂寳靈長歴數有時盡¶
哀平嗟不昌氷堅成巨猾火徳遂頺綱奥位匪虚校貪¶
天竟速亡䰟神吁社稷豺虎闘巖廊金狄移㶚岸銅盤¶
向洛陽君王無處所年代幾荒凉宫闕誰家域蓁蕪罥¶
我裳井田唯有草海水變成桑在昔高門内于今岐路¶
傍餘基不可識古墓列成行狐兎驚魍魎鴟鶚嚇獝狂¶
空城寒日晩平野暮雲黄烈烈樊(一作/焚)青棘蕭蕭吹白¶
楊千秋并萬嵗(一作萬/嵗後)空使詠歌傷¶
<pb:KR4h0022_WYG_309-5a>¶
　　　經江寧覽舊跡至𤣥武湖　　張九齡¶
南國更數世北湖方十洲天清華林苑日晏景陽樓幕¶
(一作/梁)下廻仙騎津傍駐綵斿鳬鷖喧鳳管荷芰闘(一作/暗)¶
龍舟七子陪詩賦千人和棹謳應言在鎬樂不讓横汾¶
秋風俗因紓慢江山成易由駒王信不武孫叔是無謀¶
佳氣日将歇霸功誰與脩桑田東海變麋鹿姑蘇遊否¶
運争三國康時劣九州山雖幕府在舘豈豫章留水淀¶
(一作/淚)還相閲菱歌亦故遒雄圖不足問難想事風流¶
<pb:KR4h0022_WYG_309-5b>¶
　　　巫山之陽香溪之隂明妃神女舊跡存焉¶
　　　　　　　　　　　　　　　蔣　冽¶
神女歸巫峡明妃入漢宫𢷬衣餘石在薦枕舊臺空行¶
雨有時度溪流何日窮至今詞賦裏悽愴冩遺風¶
　　　經埋輪地　　　　　　　　前　人¶
漢朝張御史晉國緑珠樓時代邈已逺共謝洛城秋洛¶
城大道邉此地尚依然下馬獨太息擾擾城市喧詩人¶
嘆緑珠詩滿金谷園千載埋輪地無人興一言正直死¶
<pb:KR4h0022_WYG_309-6a>¶
猶忌况乃未死前汨羅有翻浪恐是嫌屈原我聞太古¶
水上與天漢連如何一落地又作九曲泉萬古惟嵩少¶
可以旌我賢¶
　　　五言登越州城　　　　　　　孫　逖¶
越嶂繞層城登臨萬象清封圻滄海合𨞬閈鑒(一作/碧)湖¶
明曉日漁商滿芳春棹唱行山風摇美箭田雨潤香秔¶
代閲英靈盡人閑吏隠并贈言王逸少已見曲池平¶
　　　雜言丹陽行　　　　　　　前　人¶
<pb:KR4h0022_WYG_309-6b>¶
丹陽古郡洞庭隂落日扁舟此路尋傳是東南舊都處¶
金陵中㫁碧江深在昔風塵起京都亂如燬雙闕戎虜¶
間千門戰場底傳聞一馬化為龍南渡衣冠亦願從石¶
頭横帝里京口拒戎鋒青楓林下廻天蹕杜若洲前轉¶
國容都門不見河陽樹輦道唯聞建鄴鐘中原悠悠幾¶
千里欲掃攙搶未云已英雄傾奪何紛然一盛一衰如¶
逝川可憐宫觀(一作/舘)重江裏金鏡相傳三百年自從龍¶
見聖人出六合車書混為一昔年王氣今何在併向長安¶
<pb:KR4h0022_WYG_309-7a>¶
就堯日荆榛草木開荒阡共道繁華不復全赤縣餘存¶
(一作/唯餘)江樹月黄圖半入海人烟暮来山水登臨遍覽古¶
愁今淚如霰唯有空城多白雲春風淡蕩無人見¶
　　　金陵　　　　　　　　　　李　白¶
六代興亡國三盃為汝(一作/爾)歌苑方秦地少山似洛陽¶
多古殿吴花草深宫晉綺羅併隨人事滅東逝與(集作/只)¶
滄波¶
　　　秋夜板橋浦泛月獨酌懐謝朓¶
<pb:KR4h0022_WYG_309-7b>¶
　　　　　　　　　　　　　　　前　人¶
天上何所有迢迢白玉䋲斜低建章闕耿耿對金陵漢¶
水舊如練霜江夜清澄長川㵼落月洲渚曉寒凝獨酌¶
板橋浦古人誰可徴元暉難再得洒淚(一作/酒)氣填膺¶
　　　望鸚鵡州悲禰衡　　　　　前　人¶
魏帝營八極蟻觀一禰衡黄祖斗筲人殺之受惡名吴¶
江賦鸚鵡(一作鸚/鵡賦)落茟超羣英鏘鏘振金玉句句欲飛¶
鳴鷙鶚啄孤鳯千春傷我情五岳起方寸隠然詎可平¶
<pb:KR4h0022_WYG_309-8a>¶
才高竟何施寧不(集作/寡識)冐天刑至今芳洲上蘭蕙不忍¶
生¶
　　　經下邳圮橋懐子房　　　　前　人¶
子房未虎嘯破産不為家滄海得壮士椎秦博浪沙報¶
韓雖不成天地皆振動潜匿遊下邳豈曰非智勇我来¶
圯橋上懐古欽英風惟見碧水流(集作/流水)曽無黄石公歎¶
息此人去蕭條徐泗空¶
　　　越中覽古　　　　　　　　前　人¶
<pb:KR4h0022_WYG_309-8b>¶
越王勾踐破吴歸義士還家盡錦衣宫女如花滿春殿¶
至今惟有鷓鴣飛¶
　　　故綘行　　　　　　　　　杜　頠¶
君不見銅鍉觀數里城池已蕪漫君不見虒祁(文粹作/祁裭非)¶
宫幾重臺榭亦㣲濛介馬兵車全盛時歌童舞女妖艶¶
姿一代繁華皆共絶九原惟望塚壘壘¶
　　　題沈黎城　　　　　　　　權　徹¶
蘇子卧北海馬翁渡南州迹悔事乃立功逹名遂休夜¶
<pb:KR4h0022_WYG_309-9a>¶
聞羽書至召募北邉州鐵騎耀楚甲玉匣横吴鈎雪厚¶
羣山凍蓬飛荒塞秋久戍曷辭苦數戰期封侯不學竪¶
儒輩一經垂白頭¶
　　　漂母岸　　　　　　　　　崔國輔¶
泗水入淮處南邉古岸存秦時有漂母於此饋王孫王¶
孫初未遇寄食亦何論後為楚王来黄金答母恩事蹟¶
遺在此徒傷千載魂寒洲漲未觧花壟草空繁是(一作/徒)¶
望淮隂日蒼蒼雲樹昏幾年崩處色每月落潮痕古地¶
<pb:KR4h0022_WYG_309-9b>¶
多堙圯時哉不敢言其夕淚沾裳遂宿蘆洲村¶
　　　南浦望漢宫　　　　　　　司空曙¶
荒原空有漢宫名衰草茫茫雉堞平連鴈下時秋水在¶
行人過盡暮烟生西陵歌唱何年絶南陌登臨此日情¶
故事悠悠不可問寒禽野水自縱横¶
　　　過馬嵬三首　　　　　　　李　益¶
路至墻垣問樵者顧予曰(集作/云)是太真宫血染馬蹄盡¶
朱閣影當天際挿青空(集作太真血染馬啼/盡朱閣影當天際空)丹壑不聞¶
<pb:KR4h0022_WYG_309-10a>¶
歌笑(一作/吹)夜玉階惟有薜蘿風世人莫重霓裳曲曽致¶
干戈是此中¶
　　　二¶
金甲雲(集作/銀)旗盡已回蒼茫羅袖隔紅埃濃香猶自隨¶
鸞輅恨魄無因離馬嵬南内真人悲帳殿東溟方士問¶
蓬萊惟留坡畔彎環月時送殘蟬(集作/娥)入帝(集作/夜)臺¶
　　　三¶
漢将如雲不直言冦来翻罪綺羅㤙託君莫(集作/不)洗蓮¶
<pb:KR4h0022_WYG_309-10b>¶
花血留寄千年妾淚痕¶
　　　夜歩次古城　　　　　　　楊　衡¶
茫茫死復生惟有古時城夜半無鳥雀花枝當月明¶
　　　長城　　　　　　　　　　鮑　溶¶
䝉恬(集作/公)虜生人北築秦氏寃禍興蕭墻内萬里防禍¶
源(集作/根)城成六國亡宫觀豈(文粹作闕啓/集作闕幾)千年生人半¶
為土何用空中原奈何家天下骨肉尚無恩(文粹作奈/何天下人)¶
(骨肉尚/酬㤙)投沙擁海水安得久不翻乗高慘人神(文粹/作䰟)寒¶
<pb:KR4h0022_WYG_309-11a>¶
日易黄昏白(文粹/作枯)骨貫折矢(一作/鐵)砂中如有言萬嵗(一/作)¶
(世/)&KR0784;山下(文粹作萬/古&KR0784;山𦵏)徒悲(文粹作/誰知)野火燔¶
　　　雲夣故城秋望　　　　　　戎　昱¶
故國惟(一作/遺)墟在登臨想舊遊一朝人事變千載水空¶
流夣渚鷗飛晩荆門樹色秋片雲凝不散遥掛望鄉愁¶
　　　鄴中行　　　　　　　　　郭良驥¶
年去年来秋更春魏家園廟已成塵只今惟有西陵在¶
無復當時歌舞人¶
<pb:KR4h0022_WYG_309-11b>¶
　　　登司馬錯故城(秦昭王命錯征五溪/蠻城在武陵沅江南)¶
　　　　　　　　　　　　　　　劉禹錫¶
將軍實(集作/將)秦帥西南奠遐服故壘清江上蒼烟昧(集/作)¶
(晦/)喬木登臨值蕭辰周覽壯前躅塹平陳葉滿墉高秋¶
蔓緑廢井抽寒萊毁臺生穭谷耕人得古器宿雨多遺¶
鏃楚塞鬱重壘蠻溪紛詰曲留此數仭基幾人傷送(集/作)¶
(日/逺)目¶
　　　過故洛城　　　　　　　　白居易¶
<pb:KR4h0022_WYG_309-12a>¶
故城門前春日斜故城門裏無人家市朝欲認不知處¶
漠漠野田飛草花¶
　　　過洛陽城　　　　　　　　于武陵¶
古来利與名俱在洛陽城九陌鼓初起萬車輪已行周¶
秦時幾變伊洛水猶清二月中橋路鳥啼春草生¶
　　　故洛陽城有感　　　　　　杜　牧¶
一片宫牆當道危行人為爾(集作/汝)去遲遲蓽圭苑裏秋¶
風起(一作/後)平樂舘前斜日時鈎黨豈能留漢鼎清談空¶
<pb:KR4h0022_WYG_309-12b>¶
觧(集作/識)笑胡兒千燒萬戰坤靈死慘慘終年鳥雀悲¶
　　　登故洛陽城　　　　　　　許　渾¶
禾黍離離半野蒿昔人城此豈知勞水聲東去市朝變¶
山勢北来宫殿髙鴉噪暮雲歸古堞雁迷寒雨下空壕¶
可憐緱嶺登仙子猶自吹笙醉碧桃¶
　　　過新豐　　　　　　　　　温庭筠¶
一劒乗時帝業成沛公鄉里到咸京寰區已作皇居貴¶
風日猶&KR0877;白社清泗水舊亭秋草變千門遺瓦古苔生¶
<pb:KR4h0022_WYG_309-13a>¶
至今留得離家恨鷄犬相聞落照明¶
　　　馬嵬二首　　　　　　　　李商隠¶
海外徒聞更九州(鄒衍云九州/外復有九州)他生未决(集作/卜)此生休¶
空聞虎旅鳴宵柝無復鷄人報曉籌此日六軍同駐馬¶
當時七夕笑牽牛如何四紀為天子不及盧家有莫愁¶
　　　二¶
冀馬燕犀動地来自埋紅粉自成灰君王若道堪(集作/能)¶
傾國玉輦何因過馬嵬¶
<pb:KR4h0022_WYG_309-13b>¶
　　　南陽　　　　　　　　　　皮日休¶
昆陽王氣已蕭踈依舊山河捧帝居廢路塌平殘瓦礫¶
破墳耕出爛圖書緑莎滿縣年荒後白烏盈溪雨霽初¶
二百年来覇王業可知今日是邱墟¶
　　　早發鄴北經古城　　　　　聶夷中¶
微月東南明雙牛耕古城但耕古城地不知古城名當¶
昔置此城豈料今日(一作/人)耕蔓草已離披狐兔何縱横¶
秋雲零落散秋風(集作/風雨)蕭條生對古良可嘆念今轉傷¶
<pb:KR4h0022_WYG_309-14a>¶
情古人已㝠㝠今人又營營不知馬蹄下誰家舊臺亭¶
　　　經故洛城　　　　　　　　王貞白¶
下世何久逺由来仰聖明山河徒自壮周召不長生幾¶
主任姦諂諸侯各戰争但餘崩壘在今古共傷情¶
　　　金陵　　　　　　　　　　前　人¶
六代江山在繁華古帝都亂来城不守戰後地多蕪寒¶
日隨潮落歸㠶與鳥孤興亡多少事回首一長吁¶
　　　長城　　　　　　　　　　羅　鄴¶
<pb:KR4h0022_WYG_309-14b>¶
當時無徳御乾坤廣築徒教萬古存謾役生民防極塞¶
不知血刄起中原珠璣旋見陪陵寢社稷何曽保子孫¶
䧏虜至今猶此説寃聲夜夜哭城根¶
　　　經洛陽有感　　　　　　　前　人¶
一片危墻勢恐人墻邉日月走蹄輪築時驅盡千夫力¶
崩處空遺數里塵長嘆往来經此地毎嗟興廢欲沾巾¶
那堪又向空城過錦雉驚飛麥隴春¶
　　　臺城　　　　　　　　　　羅　隠¶
<pb:KR4h0022_WYG_309-15a>¶
晩雲隂映下空城六代纍纍夕照明玉井已乾龍不起¶
金甌雖破虎曽争亦知覇世才難得却是蒙塵事最平¶
深谷作陵山作海茂宏流涕莫傷情(涕一/作輩)¶
　　　同前　　　　　　　　　　前　人¶
潮平逺岸草浸沙東晉衰来最可嗟庾舅已能窺帝里¶
(集作/室)王郎還是御人家山寒花樹嗟風雨泉暖枮骸動¶
齒牙欲起九泉㸔一遍秦淮聲急日西斜¶
　　　江南　　　　　　　　　　前　人¶
<pb:KR4h0022_WYG_309-15b>¶
玉樹歌聲澤國春纍纍輜重憶亡陳垂衣端拱渾閑事¶
忍把江山乞與人¶
　　　江北　　　　　　　　　　前　人¶
廢宫荒苑莫閑愁成敗終須要徹頭一種風流一種死¶
朝歌争得似揚州¶
　　　新豐　　　　　　　　　　唐彦謙¶
沛中歌舞百餘人帝業功成里巷新半夜素靈先哭楚¶
一星遺火下燒秦貔貅掃盡無三户鷄犬歸来識四隣¶
<pb:KR4h0022_WYG_309-16a>¶
惆悵故園前事逺曉風長路起埃塵¶
　¶
　¶
　¶
　¶
　¶
　¶
　¶
<pb:KR4h0022_WYG_309-16b>¶
　¶
　¶
　¶
　¶
　¶
　¶
　¶
　文苑英華巻三百九¶
