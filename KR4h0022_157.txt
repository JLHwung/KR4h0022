# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.257890
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百五十七
<pb:KR4h0022_WYG_157-1a>¶
欽定四庫全書¶
　文苑英華巻一百五十七　宋　李昉等　編¶
　天部七¶
　　元日二首　　　　　春四十三首¶
　　人日三首　　　　　上元三首¶
　　寒食二十首　　　　上已五首(三月晦日/一首附)¶
　　夏八首　　　　　　端午二首¶
　　伏日一首¶
<pb:KR4h0022_WYG_157-1b>¶
　　元日¶
　　　元日寄韋氏妹　　　　　　杜　甫¶
近聞韋氏妹迎在漢鍾離郎伯殊方鎮京華舊國移春¶
城迴北斗郢樹發南枝不見朝正使啼痕滿面垂¶
　　　元日　　　　　　　　　　劉長卿¶
建寅迴北斗㸔厯覘東風律變蒼(雜詠/作滄)江外年加白髮¶
中春衣試稚子夀酒勸悲翁今日陽和發榮枯豈不同¶
　　春¶
<pb:KR4h0022_WYG_157-2a>¶
　　　春日想上林　　　　　　梁簡文帝¶
春風本自竒楊柳最相宜柳條(類聚/作葉)恒着地楊花好上¶
吹處處春心動常惜光隂移西京董賢舘南苑習都池¶
荇間魚共樂桃上鳥相窺香車雲母幰駛馬黄金覊¶
　　　晩春　　　　　　　　　　前　人¶
紫蘭葉初滿黄(一作/嬌)鸎㺯不稀石蹲還似獸蘿長更如¶
(一作/勝)衣水曲(一作/凍)文魚(一作/鰩)聚林(一作/山)暝鴉鳥飛渚蒲¶
變新節巖松長舊圍風花落未已山窓(一作/齋)開夜扉(一/作)¶
<pb:KR4h0022_WYG_157-2b>¶
(皆藝文/類聚)¶
　　　春日　　　　　　　　　　梁元帝¶
新鸎隠葉囀新燕向窓飛柳絮時依酒梅花任(初學記/作乍)¶
入衣玉珂隨風度金鞍照日暉無令春色晩獨望行人¶
歸¶
　　　春詠　　　　　　　　　　呉　均¶
春從何處來拂水復驚梅雲障青瑣闥風吹承露臺美¶
人隔千里羅幃閉不開無由共得(類聚作/得共)語空對相思¶
<pb:KR4h0022_WYG_157-3a>¶
杯¶
　　　同前　　　　　　　　　　王　筠¶
金堤草非舊玉池泉已新風生似羊角雲上若魚鱗幽¶
閨多怨思停織坐回春芳華既零落方作向隅人¶
　　　春日貽劉孝綽　　　　　　蕭子顯¶
澗水初流碧山櫻早發紅新禽争弄響落絮(類聚作/落蘂)亂¶
從風拂(一作/掃)筵多軟幹映户悉花叢誰云相去逺垂柳¶
對高桐(此詩後五句一/本誤作簡文帝)¶
<pb:KR4h0022_WYG_157-3b>¶
　　　春日　　　　　　　　　　庾肩吾¶
桃紅柳絮白照日復隨風影出朱城外花(類聚/作香)歸青殿¶
中水映寄生竹山横半死桐頒文知淚(類聚/作渥)重嫋札媿¶
才空¶
　　　同前　　　　　　　　　　聞人舊¶
高臺動春色清池映日華綠葵向光轉翠柳逐風斜林¶
有鳴心鳥園多奪目花相與咸知節歎予獨離家¶
　　　初春　　　　　　　　　　沈　約¶
<pb:KR4h0022_WYG_157-4a>¶
扶道覔陽春相將共携手草色猶自非林中都未有無¶
事逐梅花空教信楊柳且復歸去來含情寄杯酒¶
　　　詠春　　　　　　　　　　前　人¶
楊柳亂如絲綺羅不自持春草復黄綠客(類聚/作傷)心悲此¶
時青苔已結洧碧水復盈淇日華照趙瑟風心動燕姬¶
衿中(類聚作/襟中)萬行淚故是一相思¶
　　　同前　　　　　　　　　　　前　人¶
弱草半抽黄輕條未全緑年芳被禁籞煙華繞曽曲寒¶
<pb:KR4h0022_WYG_157-4b>¶
苔巻復舒名泉斷方續早花散疑金初露泫成玉¶
　　　春日寄鄉友　　　　　　　王僧孺¶
旅心已多恨春至尚離羣翠披(類聚/作枝)結斜影水緑散直¶
文(類聚作緑/水散圓文)戱魚兩相顧遊鳥半藏雲何時不憫黙是¶
日最思君¶
　　　春思　　　　　　　　　　前　人¶
雪罷枝即青氷開春(類聚/作水)便綠復聞黄鳥聲全作相思¶
曲¶
<pb:KR4h0022_WYG_157-5a>¶
　　　詠春　　　　　　　　　　前　人¶
岸(集作/崖)煙起暮色岸水帶斜暉(集作/輝)逕狹横枝度簾摇¶
驚燕飛落花承步履流澗寫行衣何殊九芝葢薄暮洞¶
庭歸¶
　　　奉賀趙王西京路春旦　　　庾　信¶
直城龍首抗横橋天漢分風鳥疑近日露掌定高雲新¶
渠還入渭舊鼎更開汾漢獵熊攀檻秦田雉失羣宜年¶
動春律御宿歛寒氛弄玉迎簫史東方覔細君楊柳成¶
<pb:KR4h0022_WYG_157-5b>¶
歌曲蒲桃學綉文鳥鳴還獨解花開先自薰誰知㶚陵¶
下猶有故將軍¶
　　　詠春　　　　　　　　　　前　人¶
逍遥遊桂苑寂寞想桃源狹石分花逕長橋映水門管¶
聲驚百鳥人衣香一園定知歡未足横琴坐樹根¶
　　　春望　　　　　　　　　　周宗懐¶
日暮春臺倚(初學記/作傍)徙倚愛餘光都尉新移棗司空始¶
種楊一枝猶桂馥十步有蘭香望望無萱草忘憂竟不¶
<pb:KR4h0022_WYG_157-6a>¶
忘¶
　　　早春　　　　　　　　　　前　人¶
昨暝春風起今朝春氣來鸎鳴一兩轉花樹數重開散¶
粉成初蝶剪彩作新梅逰客傷千里無暇上高臺¶
　　　晩春　　　　　　　　　　隋煬帝(見初/學記)¶
洛陽春稍晩四望滿清暉楊葉行將暗桃花落未稀窺¶
簷燕争入穿林鳥亂飛唯當闗塞者溽露方霑衣¶
　　　山庭春日　　　　　　　　江　總¶
<pb:KR4h0022_WYG_157-6b>¶
洗沐惟五日棲遲在一丘古槎横近澗危石聳前洲岸¶
綠開河柳池紅照海榴野花寧待晦山蟲詎識秋人生¶
復能幾夜燭非長逰¶
　　　春庭晩望(初學記作/春晩庭望)　　　　隋蕭懿¶
春庭聊縱望樓臺自相隠窓梅落晩花池竹開初筍泉¶
鳴知水急雲來覺山近不愁花不飛到畏花飛盡¶
　　　首春　　　　　　　　　　唐太宗¶
寒隨窮律變春逐鳥聲開初風飄帶柳晩雪間花梅碧¶
<pb:KR4h0022_WYG_157-7a>¶
林青舊竹綠沼翠新苔芝田初鴈去綺樹未鸎來¶
　　　月晦　　　　　　　　　　前　人¶
晦魄移中律凝暄起麗城罩雲朝葢上穿露曉珠呈笑¶
樹花分色啼枝鳥合聲披襟歡眺望極目暢春情¶
　　　春朝閒步　　　　　　　　楊思道¶
偃沐垂閒豫清晨步北林池塘藉芳草蘭芷襲幽衿霧¶
中分曉日花裏㺯春禽野逕香恒滿山階筍屢侵何湏¶
命傾葢桃李自成隂¶
<pb:KR4h0022_WYG_157-7b>¶
　　　春日行歌　　　　　　　　劉希夷¶
山樹落梅花飛落野人家野人何所有滿甕陽春酒携¶
酒上春臺行歌伴落梅醉罷卧明月乗夢逰天台¶
　　　遊春　　　　　　　　　　邢　巨¶
海岳三峯古春皇二月寒綠潭漁子釣紅樹美人攀弱¶
蔓環沙嶼飛花㸃石闗溪山逰未厭琴酌弄晴灣¶
　　　春曉　　　　　　　　　　孟浩然¶
春眠不覺曉處處聞啼鳥欲知昨夜風(集作夜來/風雨聲)花落¶
<pb:KR4h0022_WYG_157-8a>¶
知(一作/無)多少¶
　　　立春後休沐　　　　　　　包　佶¶
心與青春背新年亦掩扉漸窮無相學唯避不才譏積¶
病攻難愈銜恩報轉微定知書没(雜詠/作課)日優詔許辭歸¶
　　　春夜所思　　　　　　　　岑　參¶
洞房昨夜春風起遥憶美人(一作故/人尚隔)湘江水枕上片(集/作)¶
(半/)時春夢中行盡江南數千里¶
　　　春日即事二首　　　　　　耿　緯¶
<pb:KR4h0022_WYG_157-8b>¶
詩書成志業懶慢致蹉跎聖代丹霄逺芳時白髮多淺¶
謀猶(集作/堪)自笑窮巷憶誰過寂寞前山暮(集作/路)歸人樵¶
採歌¶
　　　二¶
數畆東臯宅青春獨屏居家貧僮僕慢官罷友朋疎强¶
飲沽來酒羞㸔課了書閒花開(集作/更)滿地惆悵復何如¶
　　　詠春色　　　　　　　　　楊　衡¶
靄靄復濛濛非霧滿晴空宻添宫柳翠暗泄路桃紅縈¶
<pb:KR4h0022_WYG_157-9a>¶
絲光乍失縁隟影纔通夕迷鴛枕上朝漫綺絃中促駟¶
馳香陌勞鶯轉艶叢可憐腸斷望併在洛城東¶
　　　春日偶題　　　　　　　　前　人¶
何處春先到橋東水北亭凍花開未得冷酒酌難醒就¶
日移輕榻遮風展小屏更無人勸飲(集作不勞/人勸醉)鶯語漸¶
叮嚀¶
　　　早春即事　　　　　　　　前　人¶
眼重朝眠足頭輕宿醉醒陽光滿前户雪水半中庭候¶
<pb:KR4h0022_WYG_157-9b>¶
(集作/物)變隨天氣春生逐地形北簷梅晩白東岸柳先青¶
葱隴抽羊角松巢堕鶴翎老來詩更拙吟罷少人聴¶
　　　送春　　　　　　　　　　前　人¶
三月三十日春歸日復暮惆悵問春風明朝應不住送¶
春曲江上眷眷東西顧但見撲水花紛紛不知數人生¶
似行客兩足無停步日日進前程前程幾多路兵刃與¶
水火盡可違之去唯有老到來人間無避處感時良為¶
已獨倚池南樹今日送春心心如别親故¶
<pb:KR4h0022_WYG_157-10a>¶
　　　早春　　　　　　　　　　司空圖¶
傷懐同客䖏病眼即花朝草嫩侵(疑/)沙短氷輕着雨銷¶
風光知可愛容髮不相饒早晩丹丘去飛書首見招¶
　　　春日　　　　　　　　　　温庭筠¶
柳岸杏花稀梅梁乳燕飛美人鸞鏡笑嘶馬鴈門歸楚¶
宫雲影薄臺城心賞違從來千里恨邊色滿戎衣¶
　　　同前　　　　　　　　　　方　干¶
年去年來似有期日高添睡是歸時雖將細雨催蘆笋¶
<pb:KR4h0022_WYG_157-10b>¶
却用東風染柳絲重霧已應吞海色輕霜猶自剉花枝¶
此時野客因花醉醉卧花間應不知¶
　　　春隂　　　　　　　　　　鄭　谷¶
携琴當酒度春隂不自謀生祗解吟舞蝶歌鸎莫相試¶
老郎心是老僧心¶
　　　惜春　　　　　　　　　　羅　鄴¶
燕歸巢後即離羣吟倚東風恨日曛一别一年方見我¶
愁來愁去不禁君鸎花御苑㸔將盡絲竹侯家(一作/門)亦¶
<pb:KR4h0022_WYG_157-11a>¶
少聞獨在南樓最惆悵柳塘飛絮更紛紛¶
　　　早春　　　　　　　　　　周　朴¶
良夜歲應足嚴風為變春遍回寒作暖通改舊成新秀¶
樹因馨雨(疑/)融氷雨汎蘋韶光不偏黨積漸煦疲民¶
　　　長安春感　　　　　　　　杜荀鶴¶
出京無計住京難深入東風(集作/門)轉索然滿眼有花寒¶
食下一家無信楚江邊此時晴景愁於雨是處鸎聲苦¶
極(集作/却)蟬公道筭來終逹去更從今日望明年¶
<pb:KR4h0022_WYG_157-11b>¶
　　　立春　　　　　　　　　　曹　松¶
春日一盃酒便吟春日詩木梢寒未覺地脉暖先知鳥¶
囀星沉後山分雪薄時寧無剪花手贈與最芳枝(雜詠/作賞)¶
(心/枝)¶
　　人日¶
　　　人日思歸　　　　　　　　薛道衡(見雜/詠)¶
入春纔七日離家已二年人歸落鴈後思發在花前¶
　　　人日登高　　　　　　　　喬　偘(見雜/詠)¶
<pb:KR4h0022_WYG_157-12a>¶
僕本多悲者年來不悟春登高一遊目始覺柳條新杜¶
陵猶識漢桃源不辨秦蹔若昇雲霧還似出囂塵賴得¶
煙霞氣淹留攀桂人¶
　　　人日寄杜二　　　　　　　高　適¶
人日題詩寄草堂遥憐故人思故鄉柳條弄色不忍見¶
梅花滿枝堪(集作/空)斷腸身在逺(集作/南)藩無所預心懐百¶
憂復千慮今年人日空相憶明年此(集作/老)日知何處一¶
卧東山三十春豈知書劒與(集作/老)風塵龍鍾還忝二千¶
<pb:KR4h0022_WYG_157-12b>¶
石愧爾東西南北人¶
　　上元¶
　　　十五夜觀燈　　　　　　　盧照鄰(見雜/詠)¶
錦里開芳宴蘭釭艶早年縟彩遥分地繁光逺綴天接¶
漢疑星落依樓似月懸别有千金笑來映九枝前¶
　　　正月十五夜　　　　　　　蘇味道(集無/此篇)¶
火樹銀花合星橋鐵鎖開暗塵隨馬去明月逐人來遊¶
騎(雜詠/作妓)皆穠李行歌盡落梅金吾不禁夜玉漏莫相催¶
<pb:KR4h0022_WYG_157-13a>¶
　　　同前　　　　　　　　　　崔　液(見雜/詠)¶
玉漏銅壺且莫催鐵闗金鎖徹明開誰家見月能閒坐¶
何處聞燈不㸔來¶
　　寒食¶
　　　寒食清明日早赴王門率成　李　嶠¶
遊客初(雜詠/作趨)梁邸朝光入楚臺槐煙乗曉散榆火應春¶
開日帶晴虹上花隨早蝶來雄風乗令節餘吹拂衣灰¶
(雜詠作歌/吹拂輕灰)¶
<pb:KR4h0022_WYG_157-13b>¶
　　　嶺表逢寒食(驩州風景/不作寒食)　　　沈佺期¶
嶺外遲(集作海/外無)寒食春來不見餳洛陽新甲子何日是¶
清明花柳争朝發軒車滿路迎帝鄉遥可念腸斷報花¶
情¶
　　　寒食絶句　　　　　　　　李宗嗣¶
普天皆㓕焰匝地盡藏煙不知何處火來至(集作/就)客心¶
燃¶
　　　和常州崔使君寒食夜　　　孫　逖(見雜/詠)¶
<pb:KR4h0022_WYG_157-14a>¶
聞道清明近春庭向夕闌行遊晝不厭風物夜宜㸔斗¶
柄更初轉梅花暗裏殘無勞秉華燭晴月在南端¶
　　　和上已連寒食有懐京洛　　前　人¶
天津御柳碧遥遥軒騎相從半下朝行樂光輝寒食借¶
太平歌舞晩春饒紅粧樓下東郊道青草洲邊南渡橋¶
坐見司空掃兩第㸔君侍從落花朝¶
　　　寒食汜水山中作　　　　　王　維(見雜/詠)¶
廣武城邊逢暮春汶陽歸客淚沾巾落花寂寂啼山鳥¶
<pb:KR4h0022_WYG_157-14b>¶
楊柳青青渡水人¶
　　　一百五日夜對月　　　　　杜　甫(見集/本)¶
無家對寒食有淚如金波斫却月中桂清光應更多仳¶
離放紅蘂想象嚬青娥牛女漫愁思秋期猶渡河¶
　　　清明　　　　　　　　　　前　人¶
此身飄泊苦西東右臂偏枯半耳聾寂寂繫舟雙下淚¶
悠悠伏枕左書空十年蹴踘將雛逺萬里鞦韆習俗同¶
旅鴈上樓歸紫塞家人鑽火用青楓秦城樓閣煙花裏¶
<pb:KR4h0022_WYG_157-15a>¶
漢主山河錦綉中春去(集作/風水)春來洞庭濶白蘋愁殺白¶
頭翁¶
　　　奉和陸中丞使君長源寒食日作¶
　　　　　　　　　　　　　　　釋皎然¶
寒食江天氣最清庾公晨望動高情因逢内火千家静¶
便覩行春萬木榮深淺山容飛雨細縈紆水態拂雲輕¶
腰章本郡誰相似數日臨民(雜詠/作人)政已成¶
　　　寒食日即事　　　　　　　韓　翃¶
<pb:KR4h0022_WYG_157-15b>¶
春城無處不飛花寒食東風御柳斜一夜(集作/日暮)漢宫傳¶
蠟燭青(集作/輕)煙散入五侯家¶
　　　洛陽清明日雨霽　　　　　李正封¶
曉日清明天夜來嵩少雨千門止煙火九陌無塵(雜詠/作風)¶
土酒渌市(文粹/作河)橋春漏閒宫殿午遊人戀芳草半犯嚴¶
城鼓¶
　　　寒食日寄李補闕　　　　　郭　鄖¶
蘭陵士女滿晴川郊外紛紛拜古埏萬井閭閻皆禁火¶
<pb:KR4h0022_WYG_157-16a>¶
九原松柏自生煙人間後事悲前事鏡裏今年老去年¶
介子終知禄不及王孫誰肯一相憐¶
　　　洛橋寒食　　　　　　　　白居易¶
上苑風煙好中橋道路平蹴毬塵不起潑火雨新晴宿¶
醉頭仍重晨遊眼乍明老慵雖省事眷(集作/春)誘尚多情¶
遇客踟蹰立尋花取次行連錢嚼金勒鑿落寫銀罌府¶
醖傷教送宫(集作/官)娃氣(集作/起)要迎舞腰那及柳歌舌不¶
如鸎鄉國真堪戀光隂可合輕三年寒食節(集作遇/寒食)盡¶
<pb:KR4h0022_WYG_157-16b>¶
在洛陽城¶
　　　寒食江畔　　　　　　　　前　人¶
草香沙暖水雲晴風景令人憶帝京還似往年春氣味¶
不宜今日病心情聞鶯樹下沉吟立信馬江頭取次行¶
忽見紫桐花悵望下邽明日是清明¶
　　　寒食前有懐　　　　　　　温庭筠(見雜/詠)¶
萬物相鮮雨乍晴春寒戚(雜詠/作寂)歴近清明殘芳苒荏雙¶
飛蝶晩睡朦朧百囀鶯舊侣不歸成獨酌故園雖在有¶
<pb:KR4h0022_WYG_157-17a>¶
誰耕悠然便(雜詠/作耕)起嚴灘恨一宿東風蕙草生¶
　　　寒食遣懐　　　　　　　　趙　嘏¶
折柳城邊起暮愁可憐春色獨懐秋(一作/羞)傷心(雜詠作/沾襟)¶
正歎人間事回首更慚江上鷗鶗鴂聲中寒食酒芙蓉¶
苑外夕陽樓憑高滿眼送清渭去傍故山山下流¶
　　　寒食日早出城東　　　　　羅　隠¶
青門欲曙天車葢(集作/馬)已喧闐禁柳摇風細墻花折露¶
鮮向誰誇麗景只此是(雜詠作/是歎)流年不得高飛便回頭¶
<pb:KR4h0022_WYG_157-17b>¶
望紙鳶¶
　　　長安清明　　　　　　　　韋　莊¶
早是傷春暮雨天可憐芳(雜詠/作風)草更芊芊内官初賜清¶
明火上相閒分白打錢紫陌亂嘶紅叱撥緑楊高影(雜/詠)¶
(作/映)畫秋千遊人記得承平事暗喜風光似昔年¶
　　　寒食二首　　　　　　　　李山甫¶
柳礙(雜詠/作撥)東風一向斜春隂淡淡濛人家有時三㸃兩¶
㸃雨到處十枝五枝花萬井樓臺疑綉畫九原珠翠似¶
<pb:KR4h0022_WYG_157-18a>¶
煙霞年年今日誰相問獨坐長安泣歲華¶
　　　二¶
風煙放蕩花披猖秋千女兒飛出墻綉袍馳馬拾(雜詠/作掇)¶
遺翠錦袖鬬雞喧廣塲天地氣和融霽色池臺日暖燒¶
(雜詠/作遶)春光自憐塵土無多事空脱荷衣泥醉鄉¶
　　上已¶
　　　三日率爾成篇　　　　　　沈　約¶
麗日屬元已年芳具在斯開花已匝樹流鸎復滿枝洛¶
<pb:KR4h0022_WYG_157-18b>¶
陽繁華子長安輕薄兒東出千金堰西臨鴈鶩陂逰絲¶
映空轉高柳拂池垂綠萍(類聚/作帷)文照耀紫燕光陸離清¶
晨戱伊水薄暮宿蘭池象筵鳴寳瑟金瓶泛玉巵仍憶¶
蠶眠起(類聚作寧/憶春蠶起)日暮桑欲萎長袂屢以拂雕胡方自¶
炊愛而不可見宿昔减容儀早常忘情士歎息獨何為¶
　　　上已禊飲　　　　　　　　盧思道¶
山泉好風日城市厭囂塵聊持一罇酒共尋千里春餘¶
光下幽桂夕吹舞青蘋何時出闗後重有入山人¶
<pb:KR4h0022_WYG_157-19a>¶
　　　桂州三月三日　　　　　　宋之問¶
代業京華裏逺投魑魅鄉登高望不見涉海四茫茫伊¶
昔承休盼曽為人所羡兩宫(雜詠/作朝)賜顔色二紀陪遊宴¶
昆明御(雜詠/作籞)宿侍龍媒伊闕天泉復幾回西夏黄河水¶
心劒東周清洛羽觴杯苑中落花掃還合河畔垂楊撥¶
不開千秋獻夀多行樂栢梁和歌攀睿作賜金分帛駐¶
光輝風舉雲摇入紫微晨趨北闕鳴珂至夜出南宫把¶
燭歸載筆儒林多歲月襆被文昌佐吴越越中山海高¶
<pb:KR4h0022_WYG_157-19b>¶
且深興來無處不登臨永和九年刺海郡暮春三月醉¶
山隂愚謂嬉遊長作昔不言流寓倐成今始安繁華舊¶
風俗帳飲傾城沸江曲主人絲筦清且悲客子肝腸斷¶
還續荔浦衡高萬里餘洛陽音信絶能踈故園今日應¶
愁思曲水何能更祓除作伴唯憐合浦葉思歸豈食桂¶
江魚不求漢使金囊贈願得家人錦字書¶
　　　上已日　　　　　　　　　劉　駕¶
上已曲江濵喧於市朝路相尋不見者此地皆相遇日¶
<pb:KR4h0022_WYG_157-20a>¶
光去此逺翠幕張如霧何事歡娱中易覺春城暮物情¶
重此節不是愛芳樹明日花更多何人肯回顧¶
　　　同前(一作上已/日寄韓八)　　　　　　唐彦謙¶
上已接寒食鶯花寥落辰微微潑火雨草草踏青人凉¶
似三秋景清無九陌塵伯輿(一作/怕與)同病者對此合傷神¶
　　　三月晦日贈錄事(一作/評事)　　　賈　島¶
三月更當(更一/作正)三十日春(一作/風)光别我苦吟身共君今¶
夜不湏寢(集作寐/一作睡)未至曉鐘(集作未/到五更)猶是春¶
<pb:KR4h0022_WYG_157-20b>¶
　　此詩二百五十九巻重出今已削去注異同為一¶
　　作¶
　　夏¶
　　　夏夜獨坐　　　　　　　　蕭子範¶
節序遇(類聚/作值)徂炎茲宵在三伏憑軒佇凉氣中筵巻煩¶
燠寂寞對空窓清疎林(類聚/作臨)夜竹蟲聲亂階草螢光繞¶
庭木簾月度斜暉風花起餘馥一傷年志罷長嗟逝波¶
速¶
<pb:KR4h0022_WYG_157-21a>¶
　　　夏日　　　　　　　　　　徐　朏¶
夏景厭房櫳促席翫花叢篠(初學記/作荷)隂叙合翠蓮影對¶
分紅此時避炎熱清樽獨未空¶
　　　同前　　　　　　　　　　李徳林(見初/學記)¶
夏景多煩蒸山水暫追凉桐枝覆玉檻荷葉滿銀塘輕¶
扇摇明月珎簟拂流黄壺盛仙客酒瓶貯帝臺漿才人¶
下銅雀侍妓出明光歌聲越齊市舞曲冠平陽微風動¶
羅帶薄汗染紅粧共欣陪宴賞千秋樂未央¶
<pb:KR4h0022_WYG_157-21b>¶
　　　初夏　　　　　　　　　　唐太宗¶
一朝初(初學記/作春)夏改隔夜鳥花遷隂陽深淺葉曉夕重¶
輕煙哢鶯猶響殿横絲正網天珮高蘭影接綬細草文¶
連碧鱗驚棹側𤣥燕舞簷前何必汾陽處始復有山泉¶
　　　賦得夏首啓節　　　　　　前　人¶
北闕三分晩南榮九夏初黄鶯哢漸變翠林花落餘瀑¶
流還響石(初學記/作谷)猿啼自應虚早荷向心捲長楊就影¶
舒此時歌不極調軫坐相於¶
<pb:KR4h0022_WYG_157-22a>¶
　　　夏日即事　　　　　　　　裴　説¶
僻居門巷静竟日坐階墀鵲喜雖傳(集作/還逢)信蛩吟不見¶
詩筍抽通舊竹梅落(集作/堕)立閒枝此際無塵繞僧來稱¶
所宜¶
　　　夏日即事　　　　　　　　劉得仁¶
到曉改詩句四隣嫌苦吟中霄横北斗夏木隠棲禽天¶
地先秋肅軒窓映月深幽庭多此景却恐曙光侵¶
　　　晩夏　　　　　　　　　　前　人¶
<pb:KR4h0022_WYG_157-22b>¶
日夕是西風流光半已空山光漸凝碧樹葉即飜紅學¶
淺慚多士秋成羡老農誰憐信公道不泣路岐中¶
　　端午¶
　　　五日　　　　　　　　　　王　筠(見初/學記)¶
裁縫逗早夏㸃畫守初晨綃紈既妍媚脂粉亦香新長¶
絲表良節命縷應佳辰結蘆同楚客採艾異詩人折花¶
競鮮彩拭露染芳津含嬌起斜盼歛笑動微嚬獻璫依¶
洛浦懐珮似江濵湏待恩光接中夜奉衣巾¶
<pb:KR4h0022_WYG_157-23a>¶
　　　同前　　　　　　　　　　魏　收(見初/學記)¶
麥凉殊未畢蜩鳴早欲聞喧林尚黄鳥浮天已白雲辟¶
兵書鬼字神印題靈文因想蒼梧郡茲日祀陳君¶
　　伏日¶
　　　伏日作　　　　　　　　　鄭　曉¶
平生三伏時道路無行車閉門避暑卧出入不相過今¶
世褦襶子觸熱到人家主人聞客來嚬蹙(類聚/作蹴)奈此何¶
謂當起行去安坐正踞跨所說無一急踏&KR0008;一何多疲¶
<pb:KR4h0022_WYG_157-23b>¶
倦向之久笑問君極那摇扇臂(類聚/作脾)中痛(雜詠/作疼)流汗正¶
滂沱莫謂此小事亦是一大瑕傳戒(類聚/作語)諸高明熱行¶
宜見訶¶
　¶
　¶
　¶
　¶
　文苑英華巻一百五十七¶
