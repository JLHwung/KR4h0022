# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:51.178040
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百六十八
<pb:KR4h0022_WYG_468-1a>¶
欽定四庫全書¶
　文苑英華巻四百六十八　宋　李昉等　編¶
　蕃書一¶
　　廻鶻書¶
　　　與廻鶻可汗書　　　　　　陸　贄¶
皇帝兄敬問可汗弟兩國同(集作/和)好積有嵗年申之以¶
婚姻約之以兄弟誠信至重情義至深頃因(集作/屬)賊臣¶
背恩構成嫌釁天不長惡尋已誅夷(集作尋/正典刑)使我弟兄¶
<pb:KR4h0022_WYG_468-1b>¶
恩好如舊周皓及蹋本啜黒達達等至得弟來書省覽¶
乆之良以為慰弟天資雄傑智識通明(集作性/禀聦明)親仁善¶
隣敦信明義罷戰争之患𢎞禮讓之風保合太和用寧¶
區宇(集作/域)惟茲盛美何以加焉朕之素懐與弟叶契為¶
君之道本務愛人同日月之照臨體天地之覆育其(集/作)¶
(期/)於廣被彼此何殊况累代以來繼敦姻戚與弟俱承¶
先業所宜遵奉令圖(集作/猷)自茲以還(集作/來)情契彌固垂¶
之百代永永無窮緬想至誠當(集作/必)同此意所附蹋本¶
<pb:KR4h0022_WYG_468-2a>¶
啜奏請降公主姻不失舊頗叶通規待弟表到即依所¶
請宣示百寮擇日發遣縁諸軍兵馬収京破賊頻立功¶
勲賞給數多府藏(集作/庫)虚竭其馬價物且付十二萬疋¶
至來年三月更發遣一舣餘並續續支付弟宜悉也安¶
西北庭使人(集作/舣次)入奏今並知歸本道至彼宜差人送¶
過令其速達弟所寄馬並到深愧厚意¶
　　　與回鶻可汗書　　　　　　白居易¶
皇帝敬問回鶻可汗夏熱想比佳適可汗有雄武之姿¶
<pb:KR4h0022_WYG_468-2b>¶
英果之畧統制諸部君長一方纂承前修繼守舊好故¶
得邑落蕃盛士馬精強連挫西戎永藩中夏况嚮風之¶
義毎勤於朝聘事大之敬常見於表章動皆由𠂻言必¶
合禮朕所以深嘉忠欵遐想風規至於寢興不忘歎矚¶
勉𢎞令徳用副誠懐達覽將軍等至省表其馬數共六¶
千五百疋據所到印納馬都二萬疋都計馬價絹五十¶
萬疋縁近嵗已來或有水旱軍國之用不免闕供令今¶
數内且方圓支二十五萬疋分付達覽將軍便令歸國¶
<pb:KR4h0022_WYG_468-3a>¶
仍遣中使送至界首雖都數未得盡足然來使且免稽¶
留貴副所須當悉此意頃者所約馬數盖欲事可乆長¶
何者付絹少則彼意不充納馬多則此力致困(集作/歉)馬¶
數漸廣則欠價漸多以斯商量宜有定約彼此為便理¶
甚昭然况與可汗禮在往來義存終始親隣既通於累¶
代恩好益厚於往時所以萬里推誠期於一言見信逺¶
思明智固體朕心其東都太原置寺已令人勾當事縁¶
功徳理合精嚴又有彼國師僧不必更勞人檢校其見¶
<pb:KR4h0022_WYG_468-3b>¶
撚拓勿施鄢(集作/鄔)達干等今並放歸所令帝徳將軍安¶
慶雲供養師僧請住外宅又令骨都禄將軍充檢校功¶
徳使其安悉立請隨&KR0008;次放歸本國者並依來奏想宜¶
知悉今賜少物具如别録内外宰相及判官摩尼師等¶
並各有賜物至宜凖數分付内外宰相官吏師僧等並¶
存問之遣書指不多及¶
　　　賜回鶻可汗勑書　　　　　李徳裕¶
勑我國家統臨萬㝢列塞在隂山之南先可汗揔率本¶
<pb:KR4h0022_WYG_468-4a>¶
部建牙於大漠之北各安土宇二百餘年此天所以限¶
隔中(集作/内)外不可逾越近聞為紇扢斯所敗加以饑荒¶
國邑為墟屍僵道路今可汗稍収離散漸近邊城將務¶
(集作/議)逺圖先示(集作/合先)文誥故茲命使宜聽朕言可汗累¶
代已來赤(集作/推)誠嚮國往者中原有難助剪群兇列聖¶
念功毎加優寵寧國咸安二公主降嫁龍庭爰及先朝¶
復以今公主繼好又以土無絲纊嵗遺縑繒恩禮轉深¶
諸蕃榮羡乆保誠信兩絶猜嫌但以國家舊章蕃漢殊¶
<pb:KR4h0022_WYG_468-4b>¶
壤稍踰經制豈朕所安去嵗嗢吺(集作/没)斯特勒已至近¶
界邊將憤激便請驅除朕毎念其無主可歸宜令安撫¶
今可汗既立彼又降附便合率領漸復舊疆漂寓塞垣¶
殊非良計又得宰相頡干伽思等表借振武一城權與¶
公主可汗(集作可/汗公主)居住中國之制與外蕃不同須守前¶
代規模祖宗法度昔漢朝單于乖亂呼韓欵塞宣帝送¶
單于出朔方鷄鹿(漢匈奴傳作鷄鹿塞在/朔方郡集作禄恐非)塞唯賑以米¶
粟國初太宗皇帝令(集作/命)李思摩建牙於漠南遺跡並¶
<pb:KR4h0022_WYG_468-5a>¶
存事皆可騐未有深入漢界借以一城與羌(集作/退)渾党¶
項㣲小雜種同為百姓實亦屈可汗之尊貴亂中國之¶
舊規若以未復本蕃或欲别遷善地求大國聲援戢諸¶
部交争亦須率思歸之人且於漠南駐(集作/住)正朕當許¶
公主朝覲親問事宜儻須應接必無所恡冀令彼國從¶
此輯寕豈不謂去危就安轉禍為(集作/成)福朕縁公主將¶
可汗丹(集作/忠)誠來告深感于衷制置之間須存逺大故¶
遣右金吾衛大將軍兼御史大夫王㑹副使宗正少卿¶
<pb:KR4h0022_WYG_468-5b>¶
兼御史中丞李師偃馳往喻懐爰定所居更申誓約神¶
明是質豈可食言可汗宜保一心自求多福¶
　　　賜太和公主書¶
勑姑逺嫁絶域二十餘年䟦履險難(集作/艱)離此故土(集/作)¶
(備罹/屯苦)朕毎念於此良用惘然恭惟太皇太后春秋已髙¶
慈愛頗(集作/深)厚比者望姑朝謁再叙悲歡倐已嵗暮寂¶
無音耗想姑見舊國之城邑能不銷䰟望漢將之旌旗¶
(集作/麾)必嘗(集作/當)流涕今朔方既至霰雪已零絶塞蕭條¶
<pb:KR4h0022_WYG_468-6a>¶
固難乆處旃墻罽幕何以禦(集作/御)冬肉飯酪漿且非適¶
口朕俯臨萬㝢子育群生一物未安終食三歎况姑累¶
年漂泊何日忘懐想姑髙明必自懸鑒姑承宗廟之餘¶
慶為王室之懿親先朝割愛降婚義寧家國謂回鶻必¶
能禦侮安静塞垣使邊人子孫不見兵革昔射雕者不¶
敢西向畏軒轅之臺今回鶻所為甚不循理蕃渾是朕¶
之百姓牛羊亦國家(集作/之)所有昔(集作/因)依漢地遂致蕃¶
孽(集作/茲)回鶻託以私讎恣為侵掠毎馬首南向姑得不¶
<pb:KR4h0022_WYG_468-6b>¶
畏髙祖太宗之威靈欲侵擾邊疆豈(集作/姑得)不思太皇太¶
后之慈愛為其國母足得指揮若回鶻不能禀命則是¶
棄絶姻好今日之(集作/已)後不得以姑為詞若將恃我為¶
親禀姑教令則須便自戢歛以繼舊歡想姑以朕此書¶
諭彼將相令其知分不更(集作/更不)狥非塞外祁寒且無絲¶
纊朕毎御裘服則思彼未授衣豈可以回鶻譸張遂忘¶
親愛今寄冬衣若干事具如别録¶
　　　賜回鶻嗢吺(集作/没)斯特勒等詔¶
<pb:KR4h0022_WYG_468-7a>¶
　　　　　　　　　　　　　　　前　人¶
勅回鶻嗢吺斯特勒哪頡啜特勒曳于伽思於觧亦阿¶
思於觧亦何(集作/阿)躭于(集作/迓)思莫賀達干宰相伊難未¶
(集作/朱)宻伽諦畧咄將軍(三字集作/摩咄將)諦略等天徳軍遞多¶
覽所奉(四字集/作所奏)表至再三省覽憂屬良深彼蕃自忠義¶
毗伽可汗已來代為親隣連降愛主恩禮特異古今莫¶
及朕臨馭(集作/君臨)萬國撫育殊方茍有未安則宜上來(集/作)¶
(告/)况特勒等乃祖乃父歸誠累朝昨遣嗣澤王溶吊册¶
<pb:KR4h0022_WYG_468-7b>¶
先可汗回始聞卿國中䘮亂諸部乖離救患恤隣敢(集/作)¶
(豈/)忘令典方圖(集作/思)鎮撫已命使臣今又知堅昆等五¶
族深入凌虐可汗被害公主及新回鶻(集作/可汗)播越他所¶
未歸城邑特勒等力不能制思存逺圖想率遁逃萬里¶
歸命又知欲奉公主朝覲忠謀不從已逾沙(集作/大)漠之¶
南同欵五原之塞發此單使布其赤心言念艱危惻然¶
軫歎料卿等皆英酋貴族覊寓沙塲懐土之情如何可¶
處豈非欲討除外㓂匡復本蕃抱此至忠託于(集作/於)大¶
<pb:KR4h0022_WYG_468-8a>¶
援但縁未知止(集作/指)的難便聽從又慮邊境守臣見卿¶
忽至或懐疑阻不副朕心故遣鴻臚卿張賈馳往安慰¶
(集作/撫)朕既奬卿忠欵報以信(集作/至)誠雖隔塞垣已如相¶
見卿須深明朕意盡吐所懐一一言於使臣令其速且¶
還奏佇聞誠願續有指揮必當副彼急難固不惜於事¶
力勉於謀度用保忠勲秋熱卿及部下諸官并右(集作/左)¶
相阿波兀等部落黒車子達怛等平安好遣書指不多¶
及¶
<pb:KR4h0022_WYG_468-8b>¶
　　突厥書¶
　　　勅突厥苾伽可汗書　　　　張九齡(見集/本)¶
勅突厥苾伽可汗比數有信知彼平安良足慰也自為¶
父子情與年深中間往來親縁義合雖云異域何殊一¶
家邊境之人更無他慮甚善甚善此是兒可汗能為承¶
順副朕之所親厚人間恩好無以過之長保此心終享¶
福禄子孫萬代豈獨在今比秋氣漸冷卿及平章事首¶
領部落並平安好遣書指不多及¶
<pb:KR4h0022_WYG_468-9a>¶
　　　勅突厥可汗書¶
勅兒登里突厥可汗天不福善禍鍾彼國苾伽可汗傾¶
逝聞以(集作/之)惻然有二十年聞結為父子及此痛悼何¶
異所生又聞可汗繼立蕃落並得寧静良深悲慰且知¶
無他朕與可汗先人情重骨肉亦既與朕為子可汗即¶
合為孫以孫比兒似踈少許今修先父之業復繼往時¶
之好此情更重只可從親若以為孫漸成踈遠故欲可¶
汗今者還且為兒義結既深當熟思此意人情終始固¶
<pb:KR4h0022_WYG_468-9b>¶
亦可知葬事所須並依來請即與吊祭使將往必令及¶
期言念宿昔深懐感愴春初猶冷可汗及平章事并首¶
領部落並得如宜遣書指不多及¶
　　　勅突厥登利可汗書¶
勅突厥登利可汗日月流邁將逼葬期想崩慕之心何¶
可堪處朕以父子之義情與年深及聞宅兆良以追悼¶
前歌利施頡斤至所請葬料事事不違所以然者將答¶
忠孝故䘮紀之數禮物有加道之所存地亦何逺今又¶
<pb:KR4h0022_WYG_468-10a>¶
遣從叔金吾大將軍佺持節吊祭兼營䕶葬事佺宗室¶
之長信行所推欲逺(集無/逺字)達其情必重其使以將厚意¶
更敦前約且以為保忠信者可以示子孫息兵革者可¶
以訓疆塲故遣建碑立廟貽範紀功因命史官正辭朕¶
亦親為篆冩以固終始想體至懐春中尚寒可汗及平¶
章事部落並平安好遣書指不多及¶
　　　勅突厥可汗書四首¶
勅兒突厥可汗書與先可汗結為父子及兒紹續情義¶
<pb:KR4h0022_WYG_468-10b>¶
日深至於國計亦欲無别兒去年東討雖有先言然兩¶
蕃既歸國家亦即不合侵伐朕既與兒無間終不以此¶
為懐契丹及奚諸蕃窮者土地不足以放牧羊馬不足¶
以貪求遠勞師徒兼冐鋒鏑勝不為武不勝亦危以此¶
言之當務其大者突騎施本非貴種出自黒姓唯任姦¶
數誑誘群胡十數年閒又承國家庇䕃因其荒遠遂得¶
茍存近日已來敢茲背徳又知兒意亦欲破之前與先¶
可汗舉哀其使不肯就哭當時辭拒彼使具知兒若揔¶
<pb:KR4h0022_WYG_468-11a>¶
兵西行朕即出師相應安西瀚海近已加兵欲以滅之¶
復何難也儻事㨗之日羊馬土地揔以與兒子女玉帛¶
别行(集作/有)優賞信是長策可熟思之與兒親情故言及¶
此耳今有少信物至宜領取春初尚寒兒及平章事首¶
領百姓已下並平安好遣書指不多及¶
　　　二¶
勅兒可汗比來和市常有限約承前馬數不過數千去¶
嵗以兒初立欲相優賞特勒欲谷前至納馬倍多故揔¶
<pb:KR4h0022_WYG_468-11b>¶
與留著已給物市買中間蘇農賀勒兼領堅昆馬來朕¶
以一年再市舊無此法歌觧骨支去日丁寧示意又移¶
建(集作/徤)逹干後到亦以理報知不遣重來須存信約遂¶
乃不依處分驅馬直來無禮無信是何道理朕縁兒義¶
重深為含容論其無知豈能不恠計兒忠孝必無非理¶
未委此等何故也(集作/而)然念其逺來磧路艱苦勒令却¶
退去似不親(集作/相)親令覲都賜蘇農賀勒下及堅昆使¶
下揔二萬匹絹任其市易想兒知之其馬今並勒令却¶
<pb:KR4h0022_WYG_468-12a>¶
去至彼之日以理告示也夏未甚熱兒及平章事部落¶
百姓並平安好遣書指不多及¶
　　　三¶
勅兒突厥可汗道路既逺使命復稀近日已來音信斷¶
絶朕毎多懸念想所知之與兒情義既深庻事無間父¶
子之國直往直來何異一家真無外(集作/别)也蘇農賀勒¶
處刺逹干等去嵗將馬其數倍多又有諸蕃馬來亦是¶
兒所發遣往者先可汗在日毎年納馬不過三四千馬¶
<pb:KR4h0022_WYG_468-12b>¶
既無多物亦易辦此度所納前後一萬四千縁兒初立¶
可汗朕又結為父子恩義相及不可却回所以揔留計¶
物五千萬匹兼屬國家大禮並放天下租庸用度無窮¶
非獨和市縁此馬價通容稍遲處刺達干未還不是故¶
為留滯念昔此意當復寛心今見續續市易不乆望了¶
即當發遣回日非賖在此還如當家去住亦何異也此¶
後(一作/度)將馬來納必不可多還如先可汗時約有定凖¶
來交易發遣易為事須乆長不是限隔今故令内侍趙¶
<pb:KR4h0022_WYG_468-13a>¶
惠琮往并有少信物别具委曲至宜領取秋氣漸冷兒¶
及平章事首領百姓並平安好遣書指不多及¶
　　　四¶
勅突厥兒可汗内侍趙惠琮從彼還一一口具深慰逺¶
懐兒表中猶言前年退馬多兼云蘇農賀勒處羅達干¶
三年在此與兒更無間外庻事一家所以趙惠琮去時¶
皆以實報今者來表尚未體悉且去年所將馬來前後¶
數倍常嵗至於好惡未必皆以兒知其中老弱病患及¶
<pb:KR4h0022_WYG_468-13b>¶
驅格全小不堪駕馭如何揔留所以略簡多少仍是十¶
退一二是於兒處大為存情何故來章尚嫌多退必若¶
求(集作/留)售惡馬亦恐諸蕃笑人兒既君長北蕃復與朕¶
為父子須存分義使遠近知之勿信下人專由利動蘇¶
農賀處羅達干等續續市買甚有次第雖校遲少許物¶
並好於往時不乆當廻亦勿恠也所欲遣使來者既為¶
父子之國來往乃是尋常須知平安復申朝覲佇聞來¶
使用慰朕心冬中極寒兒及平章事首領百姓並平安¶
<pb:KR4h0022_WYG_468-14a>¶
好所有委曲皆使至口具遣書指不多及¶
　　党項書¶
　　　賜党項勅書¶
勅自爾祖歸欵國家依附邊塞為我赤子編於黔黎牛¶
馬蕃孶(集作/滋)種落殷盛不侵不叛効信効誠(集作頗/効信誠)比¶
聞邊將不守朝章失於綏緝因縁徴歛害及無辜念爾¶
遠人莫知控告特命朕之愛子實總元戎所冀羣師聽¶
命而不敢自專諸部懐寃而有所披訴奉我憲令以保¶
<pb:KR4h0022_WYG_468-14b>¶
和寧如聞莫顧恩私遂懐憑恃攘奪不避於官物驅掠¶
罔憚於平人擅舉(集作/興)甲兵恣行攻刼豈有朝廷内地¶
輙此鴟張道路阻艱商旅殆絶朕使欲詔命諸鎮悉力¶
勦除深意玉石難分善惡同斃今再為條制各使得宜¶
却令節將(集作/相)指揮許其處斷如事有寃濫政乖公平¶
並遣巡院奏聞朝庭必與(集作/為)申理如或不知恩貸猶¶
敢猖狂國有典章必難容捨故茲宣示當體朕懐¶
　文苑英華巻四百六十八¶
