# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.162934
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百七十一
<pb:KR4h0022_WYG_271-1a>¶
欽定四庫全書¶
　文苑英華巻二百七十一　宋　李昉等　編¶
　送行六¶
　　崔曙一首　　　　　　沈頌二首¶
　　熊曜一首　　　　　　邱為一首¶
　　張謂八首　　　　　　岑參十首¶
　　張仲甫一首　　　　　徐嶷一首¶
　　苑咸一首　　　　　　包何三首¶
<pb:KR4h0022_WYG_271-1b>¶
　　李嘉祐二十首　　　　張南史五首¶
　　錢起八首　　　　　　賈至六首¶
　　鮑防一首¶
　　　送薛據之宋州　　　　　　崔　曙¶
無媒嗟失路有道亦乗流客處不堪别異鄉應共愁我¶
生早孤賤淪落居北州風土至今憶山河皆昔遊一從¶
文章事兩京春復秋君去問相識幾人成白頭¶
　　　送金文學還日東　　　　　沈　頌¶
<pb:KR4h0022_WYG_271-2a>¶
君家東海東君去因秋風漫漫指鄉路悠悠如夢中烟¶
霧積孤島波濤連大空冒險當不懼皇恩措爾躬¶
　　　送人還吳　　　　　　　　前　人¶
人心不忘鄉矧余客已乆送君江南去秋醉洛陽酒贈¶
言幽徑蘭别思河堤栁征㠶暮風急望望空延首¶
　　　送楊諌議赴河西節度判官兼呈韓王兩侍郎¶
　　　　　　　　　　　　　　　熊　曜¶
賢哉征西將幕府多俊人籌議秉刀尺話言在經綸先¶
<pb:KR4h0022_WYG_271-2b>¶
鞭羡之子走馬辭咸秦庭論許名實數公當即真行行¶
弄文翰婉婉光使臣今者所從誰不聞歌苦辛黄雲蕭¶
闗道白日驚沙塵虜㓂有時獵漢兵行復(一作/仍夜)廵王師¶
已無戰傳檄奉良臣¶
　　　送閻校書之越　　　　　　丘　為¶
南入剡中路草雲應轉㣲湖邊好花照山口細泉飛此¶
地饒古跡世人多忘歸經年松雪在永日世情稀芸閣¶
應相望芳時不可違¶
<pb:KR4h0022_WYG_271-3a>¶
　　　送裴侍御還上都　　　　　張　謂¶
楚地勞行役秦城罷鼔鼙舟移洞庭岸路出武陵溪江¶
月随人影山花逐馬蹄離魂將别夢先爾到闗西¶
　　　餞田尚書兖州　　　　　　前　人¶
忠義三朝喜威名四海聞更秉歸路詔猶憶破胡勲别¶
路逢霜雨行營對雪雲明朝郭門外長揖大將軍¶
　　　送韋侍御赴上都　　　　　前　人¶
天朝辟書下風憲取才難更謁麒麟殿重簮獬豸冠月¶
<pb:KR4h0022_WYG_271-3b>¶
明湘水夜霜重桂林寒别後頭堪白時時鏡裏看¶
　　　送杜侍御赴上都　　　　　前　人¶
避馬臺中貴登車嶺外遥還因貢賦禮来謁大明朝地¶
入商山路鄉連洛水橋承恩返南越罇酒重相邀¶
　　　道林寺送莫侍御　　　　　前　人¶
何處堪留客香林隔翠㣲薜蘿通驛騎松竹挂朝衣霜¶
引䑓烏集風驚塔鴈飛飲茶勝飲酒&KR0147;以送君歸¶
　　　别睢陽故人　　　　　　　前　人¶
<pb:KR4h0022_WYG_271-4a>¶
少小客遊梁依然似故鄉城池經戰陣人物恨存亡夏¶
雨桑條緑秋風麥穗黄有書無寄處相送一霑裳¶
　　　送黄甫齡宰交河　　　　　前　人¶
將軍帳下来從容小邑彈琴不易逢樓上胡笳傳别怨¶
罇中臘酒為誰濃行人醉出䨇門道少婦愁看七里烽¶
今日相如輕武騎多應朝暮客臨卭¶
　　　别韋郎中　　　　　　　　前　人¶
星軺計日赴岷峨雲樹連天阻笑歌南入洞庭随鴈去¶
<pb:KR4h0022_WYG_271-4b>¶
西過巫峽聽猿多峥嶸洲上飛黄葉灧澦堆邊起白波¶
不醉郢中桑落酒教人無奈别離何¶
　　　奉送李太保兼御史大夫充渭北節度使(即太/尉光)¶
　　　　(弼之/弟)　　　　　　　　　岑　參¶
詔出未央宫登壇近摠戎上公周太保副相漢司空弓¶
抱(一作/挽)闗西月旗翻渭北風弟兄皆許國天地荷成功¶
　　以下十篇並見集本¶
　　　趙少尹南亭送鄭侍御歸東䑓¶
<pb:KR4h0022_WYG_271-5a>¶
　　　　　　　　　　　　　　　前　人¶
江(集作/紅)亭酒瓮香白面繡衣郎砌冷蟲喧座簾疎雨到¶
床鍾催離興急絃逐(詩選/作緩)醉歌長闗樹應先落随君滿¶
路(集作/鬂)霜¶
　　　送崔員外入奏因訪故園　　前　人¶
欲謁明光殿應趨建禮門仙郎去得意亞相正承恩竹¶
裡巴山道花間漢水源憑將兩行淚為訪邵平園¶
　　　送韋侍御先歸京　　　　　前　人¶
<pb:KR4h0022_WYG_271-5b>¶
聞&KR0082;朝龍&KR0453;應須拂豸冠風霜随鴈去炎暑為君寒客¶
淚題書落鄉愁對酒寛先憑報親友後月到長安¶
　　　送裴侍御趂嵗赴京　　　　前　人¶
羡他驄馬郎元日謁明光立處聞天語朝囘惹御香䑓¶
寒栢樹緑江暖栁條黄惜别津亭暮揮戈憶魯陽¶
　　　送陽子　　　　　　　　　前　人¶
斗酒渭城邊壚頭耐醉眠梨花千樹雪栁(一作/楊)葉萬條¶
煙惜别添壺醒臨岐贈馬鞭看君頴上去新月到家圓¶
<pb:KR4h0022_WYG_271-6a>¶
　　　送鄭少府赴滏陽　　　　　前　人¶
子真河朔尉邑里帶清漳春草迎袍色晴光拂綬香青¶
山入官舎黄鳥出宫&KR0633;若到銅䑓上應憐魏寢荒¶
　　　送王大昌齡赴江寧　　　　前　人¶
對酒寂不語悵然愁(一作/悲)送君明時未得用白首徒工¶
(集作/攻)文澤國從一官滄波幾千里羣公滿天&KR0453;獨去過¶
淮水舊家冨春渚常憶卧江樓自聞君欲行頻夢南徐¶
州窮巷獨閉門寒燈静深屋北風吹㣲雪抱被肯同宿¶
<pb:KR4h0022_WYG_271-6b>¶
君行到京口正是桃花時舟中饒孤興湖上多新詩潛¶
虬且深蟠黄鶴舉未晩惜君青雲器努力加飡飯¶
　　　送楊瑗(集作/張子)尉南海　　　　前　人¶
不擇南州尉髙堂有老親縣樓重蜃氣邑里雜鮫人海¶
暗三山雨江明五嶺春此方多寶玉慎莫厭清貧¶
　　　送楊録事充潼闗判官(得江/字)　前　人¶
夫子方寸裏秋天(集作/秋清)澄霽江闗西望第一郡内政無¶
䨇狹室下珠箔連宵傾玉缸平明猶(一作使/乎仍)未醉斜日¶
<pb:KR4h0022_WYG_271-7a>¶
(一作/月)隠髙(集作/書)窗¶
　　　送李司直使吳　　　　　　張仲甫¶
使臣(間氣集/作君)方擁傳王事逺辭家震澤逢殘雨新豐過¶
(間氣集/作遇)落花水萍千葉散風栁萬條斜何處有離恨春¶
江無限沙(有離恨又𤣥/集作看離恨)¶
　　　送馬向入蜀　　　　　　　徐　嶷¶
遊子出咸京巴山萬里城白雲連鳥道青壁逓猿聲雨¶
雪經泥坂煙花望錦城工文人共許應紀蜀中行¶
<pb:KR4h0022_WYG_271-7b>¶
　　　送大理正攝御史判凉州别駕¶
　　　　　　　　　　　　　　　范　咸¶
天子念西(一作/邊)疆資君去不遑垂銀棘庭印持斧栢䑓¶
綱雪下天山白泉枯塞草黄佇聞河隴外還繼海沂康¶
　　　送韋侍御奉使江嶺諸道催青苗錢¶
　　　　　　　　　　　　　　　包　何¶
逺近從王事南行處處經手持霜簡白心在夏苗青廻¶
鴈書應報愁猿客屢聽因君使絶域萬物盡来庭¶
<pb:KR4h0022_WYG_271-8a>¶
　　　送李侍君赴泉州　　　　　前　人¶
傍海皆荒服分符重漢臣雲山百越路市井十洲人執¶
玉来朝逺還珠入貢頻連年不見雪到處即行春¶
　　　送王文宰江隂　　　　　　前　人¶
郡北乘流去花間竟日行海魚朝滿市江鳥夜喧城止¶
酒非闗病援琴不在聲應緣五斗米數日滯淵明¶
　　　送王諫議充東都留守判官　李嘉祐¶
時稱謝康樂别事漢平津衰栁寒闗道髙車左掖臣背¶
<pb:KR4h0022_WYG_271-8b>¶
河看北鴈到洛問東人憶昔遊金谷相看華髪新¶
　　以下二十篇並見集本¶
　　　送王牧往吉州謁王使君叔　前　人¶
細草緑汀洲王孫耐薄遊年華初冠帶文體舊弓裘野¶
渡花爭發春塘水亂流使君憐小阮應念倚門愁¶
　　　送韋司直西行(見二百二/十八巻)　　前　人¶
　　　送韋(集作/袁)員外宣慰勸農却赴洪州使院(見二/百九)¶
　　　　(十七/巻)　　　　　　　　　前　人¶
<pb:KR4h0022_WYG_271-9a>¶
　　　送張勸(集作/觀)歸袁州　　　　前　人¶
羡爾湘東去煙花尚可親緑芳深映馬逺岫逓迎人饑¶
狖啼初日殘鸎惜暮春遥憐謝典客(一作/客興)佳句又應新¶
　　　送王正字山寺讀書　　　　前　人¶
欲究先儒教還過支遁居山堦閒聼法竹逕獨看書向¶
日荷新捲迎秋栁半疎風流有佳句又(集作/不)似帶煙鋤¶
　　　送房明府罷長寧令湖州客舎¶
　　　　　　　　　　　　　　　前　人¶
<pb:KR4h0022_WYG_271-9b>¶
君為萬里宰恩及五湖人未滿先求退歸閑不厭貧逺¶
峯晴更近殘栁雨還新要自趨丹陛明年幾樹親¶
　　　送嚴二擢第東歸　　　　　前　人¶
隳官就賔薦時輩詎争先盛業推儒行髙科獨少年迎¶
秋見衰葉餘照逐鳴蟬舊里三峯下開門古縣(一作/道)前¶
　　　送冷朝陽及第東歸江寧　　前　人¶
髙第由佳句諸生似者稀長安帶酒别建業候潮歸稚¶
子歡迎棹鄰人為掃扉含情過舊浦鷗鳥亦依依¶
<pb:KR4h0022_WYG_271-10a>¶
　　　晩春送吉校書歸楚州(曽為/道士)　前　人¶
詩人饒楚思淮上及春歸舊浦菱花發(集作/待)閑門栁絮¶
飛髙名鄉曲重少事道流稀定向漁家醉殘陽卧釣磯¶
　　　送李中丞楊判官　　　　　前　人¶
射䇿名先著論兵氣自䧺能全季布諾不道魯連功流¶
水蒹葭外諸山睥睨中别君秋日晩廻首夕陽空¶
　　　送嚴維歸越州　　　　　　前　人¶
艱難只用武歸向淛江(集作/河)東松雪千山暮林泉一水¶
<pb:KR4h0022_WYG_271-10b>¶
通鄉心緣緑草野思看青楓春好(集作/日)偏相憶裁書寄¶
剡中¶
　　　送韋邕少府入鍾山(見一百七/十一巻)¶
　　　　　　　　　　　　　　　前　人¶
　　　司勲王郎中宅送韋九郎中往濠州¶
　　　　　　　　　　　　　　　前　人¶
憐爾因同舎看書似外家出闗逢落葉傍水見寒花送¶
逺添愁思將衰戀(集作/念)嵗華清淮倍相憶廻日莫令賖¶
<pb:KR4h0022_WYG_271-11a>¶
　　　送王端赴朝　　　　　　　前　人¶
君承明主意日日上丹墀東閣論兵後南宫草奏期人¶
稀傍河處槐暗入闗時獨遣吳州客平陵結夢思¶
　　　送杜侍御還廣陵　　　　　前　人¶
慚君從弱嵗(一作/冠)顧我比諸昆同事元戎乆俱承國士¶
恩随鸎過淮水看栁向轅門草色金陵岸思心那可論¶
　　　送上官侍御赴黔中　　　　前　人¶
莫向黔中路令人到欲迷水聲巫峡裏山色夜郎西樹¶
<pb:KR4h0022_WYG_271-11b>¶
隔朝雲合猿窺曉日(集作/月)啼南方饒翠羽知爾飲清溪¶
　　　潤州陽别駕宅送蔣侍御收兵歸揚州¶
　　　　　　　　　　　　　　　前　人¶
沴氣清金虎兵威壯鐵冠揚旌川色暝(一作/暗)吹角水風¶
寒人對輜軿醉花看(集作/垂)睥睨殘羡歸丞相府(集作閣/一作問)¶
空望舊門䦨　　　　　　　　　　前　人¶
　　此詩二百三十五巻重出今已削去詳注在前¶
　　　送元侍御還荆南幕府　　　前　人¶
<pb:KR4h0022_WYG_271-12a>¶
迢逓荆州路山多水又分霜林澹寒日胡鴈蔽南雲八¶
座由持節三湘亦置軍自當行直指應不為功勲¶
　　　送宋(集作/朱)中舎遊江東　　　前　人¶
孤城郭外送王孫越水吳洲共爾論野寺山邉斜有逕¶
漁家行裏半開門青楓獨映摇前浦白鷺閑飛過逺村¶
若到西陵征戰處不看秋草自傷(一作/銷)魂¶
　　　送司空十四北遊宋州　　　張南史¶
九拒危城下蕭條送爾歸寒風吹畵角暮雪犯征衣道¶
<pb:KR4h0022_WYG_271-12b>¶
里猶成間親朋重與違白雲愁欲斷看入大梁飛¶
　　　送朱大遊塞　　　　　　　前　人¶
嵗暮一為别江湖聊自寛且無人事處誰為客行難郢¶
曲憐公子吳州憶伯鸞蒼蒼逺山際松栢獨宜寒¶
　　　送鄭録事赴太原　　　　　前　人¶
歎息不相見紅顔今白頭重為西候别方起北風愁六¶
月胡天冷䨇城汾水流盧諶即故吏還復向并州¶
　　　送余贊善使還赴薛尚書幕　前　人¶
<pb:KR4h0022_WYG_271-13a>¶
音書不可論河塞雪紛紛鴈足期蘇武狐裘見薛君城¶
池通紫陌鞍馬入黄雲逺棹(一作/憶)漳渠水平流幾處分¶
　　　送李侍御入茅山採藥　　　前　人¶
苦縣家風在茅山道録傳聊聼驄馬使却就紫陽仙江¶
海生岐路雲霞入洞天莫令千嵗鶴飛到草堂前¶
　　　送王相公赴(集作/歸)范陽　　　錢　起¶
翊聖銜恩重頻年按節行安危皆報國文武不緣名受¶
脤仍調鼎為霖更洗兵幕開丞相閣旗摠貳師營料敵¶
<pb:KR4h0022_WYG_271-13b>¶
知無戰安邊自有征代雲横馬首燕鴈拂笳聲出鎮闗¶
河静歸看日月明欲知瞻戀(集作/望)切遲暮一書生¶
　　以下七篇並見集本¶
　　　送劉相公江淮(集作/東萬)催轉運事(此詩/擅塲)¶
　　　　　　　　　　　　　　　前　人¶
國用資戎事臣勞為主憂將徴任土貢更發濟川舟擁¶
傳星還去過池鳳不留唯髙飲氷節稍淺别家愁落葉¶
籬邊雨孤山海上秋遥知謝公興㣲月在江樓¶
<pb:KR4h0022_WYG_271-14a>¶
　　　送郎使君(集作/補&KR0453;)東歸　　　　前　人¶
無事共干世多時廢隠淪相㸔戀簪組不覺老風塵勸¶
酒憐今别傷心倍去春徒言對萱草何處慰離人¶
　　　送彈琴李長史赴洪州　　　前　人¶
携(集作/抱)琴為傲吏孤棹復南行幾渡秋江水皆添白雪¶
聲佳期来客夢幽興緩王程佐牧無勞問心和政自平¶
　　　送沈少府還江寧　　　　　前　人¶
逺官碧雲外此行皆興牽湖山入閭井鷗鳥傍神仙斜¶
<pb:KR4h0022_WYG_271-14b>¶
日背鄉樹春潮迎客船江樓新興(一作/詠)發應與政聲傳¶
　　　送楊著作往(集作/歸)東海　　　前　人¶
楊栁出闗色東君千里期酒酣暫輕别路逺始相思欲¶
識離心盡斜陽(一作/光)到海時¶
　　　送張管記從軍　　　　　　前　人¶
邉事多勞役儒衣逐鼔鼙日寒闗樹外峯盡塞雲西河¶
廣蓬難渡天遥鴈漸低班超封定逺之子去思齊¶
　　　送嚴士良侍奉詹事南旋　　前　人¶
<pb:KR4h0022_WYG_271-15a>¶
䟽傅獨知止曽參善愛親江山侍行邁長幼出囂(一作/風)¶
塵握手想千古此心能幾人風光滿長路草色傍征輪¶
日夕望荆楚鸎鳴芳杜春汀煙日(集作漁/烟月)下淺花島(集/作)¶
(㠘/)水中新㸃翰時(集作/遥)相憶含情寄(集作/向)白蘋¶
　　　送王貟外赴長沙　　　　　賈　至¶
携手登臨處巴陵天一隅春生雲夣澤水溢洞庭湖共¶
歎虞翻社同悲阮籍途長沙舊卑濕今古不應殊¶
　　以下六篇並見集本　　　　　前　人¶
<pb:KR4h0022_WYG_271-15b>¶
　　　送夏侯叅軍赴廣州　　　　前　人¶
聞道衡陽外由来鴈不飛送君從此去書信定應稀雲¶
海南溟逺煙波北渚㣲勉哉孫楚吏綵服正光輝¶
　　　長沙别李六侍御　　　　　前　人¶
月明湘水白霜落洞庭乾放逐長沙外相逢路正難雲¶
歸帝鄉逺鴈報朔方寒此别迎襟淚雍門不假彈¶
　　　送陸協律端州　　　　　　前　人¶
越井人南去湘川水北流江邉數盃酒海外一孤舟嶺¶
<pb:KR4h0022_WYG_271-16a>¶
嶠同遷客京華即舊遊春心將别恨萬里共悠悠¶
　　　送李侍御　　　　　　　　前　人¶
我年四十餘已歎前路短覊離洞庭上安得不引滿李¶
侯忘情者與我同疎懶孤帆泣瀟湘望逺心欲斷¶
　　　送耿副使歸長沙　　　　　前　人¶
畫舸欲南歸江亭且留宴日暮湖上雲蕭蕭若流霰昨¶
夜相知者明發不可見惆悵西北風髙㠶為誰扇¶
　　　送薛補&KR0453;入朝　　　　　　鮑　防¶
<pb:KR4h0022_WYG_271-16b>¶
平原門下十餘人獨受恩多未殺身每歎陸家兄弟少¶
更憐楊氏子孫貧柴門豈斷施行馬魯酒那堪醉近臣¶
賴有軍中(一作/將軍)遺令在猶將談笑静風塵¶
　¶
　¶
　¶
　¶
　文苑英華巻二百七十一¶
