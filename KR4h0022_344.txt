# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:47.242420
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百四十四
<pb:KR4h0022_WYG_344-1a>¶
欽定四庫全書¶
　文苑英華巻三百四十四　宋　李昉等　編¶
　獸¶
　　馬十首　　　　　　　牛二首¶
　　犀一首　　　　　　　虎一首¶
　　豹一首¶
　　　羸駿篇　　　　　　　　　喬知之¶
噴玉長鳴西北來自言當代是龍媒萬里鐡闗行入貢¶
<pb:KR4h0022_WYG_344-1b>¶
九重金闕(一作/門)為君開蹀躞朝馳過上苑䟃𧽼瞑走發¶
章䑓玉勒金鞍荷装餙路傍觀者無窮極小山桂樹比¶
權竒上林桃花况顔色忽聞天將出龍沙漢主持將駕¶
皷車去去山川勞日夜遥遥闗塞斷煙霞山川闗塞十¶
年征汗血流離赴月營肌膚銷逺道膂力盡長城長城¶
日夕苦風霜中有連年百戰塲摇珂齒勒金覊盡争鋒¶
足頓鐡菱傷垂耳罷輕齎棄置在寒谿大宛蒲海北滇¶
壑舊(一作/雋)巖西沙平留緩歩路逺闇頻嘶從來力盡君¶
<pb:KR4h0022_WYG_344-2a>¶
湏棄何必尋途我已迷嵗嵗年年奔逺道朝朝暮暮催¶
疲老扣冰晨飲黄河源拂雪夜食天山草楚水檀溪征¶
戰事吴塞烏江辛苦地持來報主不辭勞宿昔立功非¶
重利丹心素節本無求長鳴向君君不留秪應漫(一作/澶)¶
漫歸田里萬里低昻任生死君王儻若不見遺白骨千¶
金猶可市¶
　　　沙苑行　　　　　　　　　杜　甫¶
君不見左輔白沙如白(集作/白如)水繚以周墻百餘里龍媒¶
<pb:KR4h0022_WYG_344-2b>¶
昔是渥洼生汗血今稱獻於此苑中騋牝三千匹豐草¶
青青寒不死食之豪健西城無毎嵗攻(一作/収)駒冠邉鄙¶
王有虎臣司苑門入門天廐皆雲屯驌驦一骨獨當御¶
春秋二時歸至尊至尊内外馬盈億伏櫪在坰空大存¶
逸羣絶足信殊傑倜儻權竒難具論纍纍塠阜藏奔突¶
往往坡陀縱超越角壮翻騰麋鹿游浮深簸蕩黿鼉窟¶
泉出巨魚長比人丹砂作尾黄金鱗豈知異物同精氣¶
雖未成龍亦有神¶
<pb:KR4h0022_WYG_344-3a>¶
　　　老(集作/瘦)馬行　　　　　　　前　人¶
東郊老(集作/瘦)馬使我傷骨骼硉兀如堵墻絆之欲動轉¶
欹側此豈有意仍騰驤細㸔六印帯官字衆道三軍遺¶
路傍皮乾剥落雜泥滓毛暗蕭條連雪霜去嵗奔波逐¶
餘㓂驊騮不慣不得將士卒多騎内廐馬惆悵恐是病¶
乗黄當時厯塊悞一蹷委棄非汝能周防見人慘澹苦¶
(集作/苦)哀訴失主錯莫(集作/漢)無精(集作/晶)光天寒逺放鴈為¶
伴(集作/侣)日暮未(集作/不)收烏啄瘡誰家且養願終惠更試¶
<pb:KR4h0022_WYG_344-3b>¶
明年春草長¶
　　　李鄠縣丈人胡馬行　　　　前　人¶
丈人駿馬名胡騮前年避賊(集作/胡)過金牛廻鞭却走見¶
天子朝飲漢水暮靈州自矜胡騮竒絶代乘出千人萬¶
人愛一聞説盡急難材轉益愁向駑駘軰頭上鋭耳批¶
秋竹脚下高蹄削寒玉始知神龍(一作/龍神)别有種不比(集/作)¶
(似/)俗馬空多肉洛陽大道時再清累日喜得俱東行鳯¶
臆麟鬚(集作/龍髻)未易識側身注目長風生¶
<pb:KR4h0022_WYG_344-4a>¶
　　　駿馬歌(集作騘/馬行)¶
　　　高都䕶騘馬行¶
　　右二詩合入此巻歌行門而英華誤編在二百九¶
　　巻樂府門今不重録¶
　　　驅馬篇　　　　　　　　　戴　暠¶
神哉彼泰山五嶽專其名隆高貫雲霓嵯峨出泰清流¶
六二候間(此句/疑)高置十二亭上有涌醴泉玉石揚華英¶
東北望吳野西望觀日精王者已歸天効厥元功成¶
<pb:KR4h0022_WYG_344-4b>¶
　　　舞馬篇　　　　　　　　　薛　曜¶
星精龍種競騰驤雙眼黄金紫艶光一朝逄遇升平代¶
伏阜御圖事帝王我皇盛徳苞六羽俗泰時和虞石拊¶
昔聞九伐有餘名(山海經夏后啟舞九/代馬伐疑是代字)今日百獸先來¶
舞鈎陳周衛儼旌眊鍾鏄陶匏聲殷地承雲嘈噆駭日¶
靈調露鏗鈜動天駟若麟螭躡景追風忽見知咀衘拉¶
鐡並權竒被服雕章何陸離紫玉鳴珂臨寳鐙青絲綵¶
絡帯金覊隨歌皷而電(一作/霓非)驚逐九劔而飈馳態聚&KR1568;¶
<pb:KR4h0022_WYG_344-5a>¶
(普胡切/馬蝶跡)還急驕凝驟不移光敵白日下氣擁緑煙垂婉¶
轉盤珊殊未已懸空歩驟紅塵起驚鳬翔鷺不堪儔矯¶
鳯廻鸞那足擬蘅垂桂褭香氛氲長鳴汗血盡浮雲不¶
辭辛苦來東道秪為簫韶朝夕聞閶闔間(一作/門)玉臺側¶
承恩煦兮生光色鸞鏘鏘車翼翼偹國容兮為戎餙充¶
雲翹兮天子庭荷日用兮情無極吉良乘兮一千嵗神¶
是(一作/芝)得兮天地期大易占云南山夀䟃𧽼共樂聖明¶
時¶
<pb:KR4h0022_WYG_344-5b>¶
　　　望雲騅馬歌(并/序)　　　　　　元　稹¶
徳宗皇帝以八馬幸蜀七馬道斃唯望雲騅來徃不頓¶
貞元中老死天廐臣稹作歌以記之¶
憶昔先皇幸蜀時八馬入谷七馬疲肉綻筋攣四蹄脱¶
七馬死盡無馬騎天子䝉塵天雨泣巉巖道路淋漓濕¶
峥嶸白草眇難期&KR2237;洞黄泉安可入(白草&KR2237;洞並駱谷/中地名古諺云&KR2237;)¶
(洞入/黄泉)朱泚圍兵抽未盡懐光冦騎追行及嬪娥相顧倚¶
樹啼鵷鷺無聲仰天泣圉人不(疑/)進望雲騅衫色(一作/袍衫)¶
<pb:KR4h0022_WYG_344-6a>¶
顦顇衆馬欺上前噴吼如有意耳尖卓立節踠竒君王¶
試遣廻胷臆撮骨鋸牙駢兩肋蹄懸四距脛顆方胯竦¶
三山尾扶直圉人畏誚仍相感此馬無良空有力頻頻¶
齧掣轡難施往往跳趫騎(集作/鞍)不得色沮聲悲仰天訴¶
天不遣言君未識亞身受取白玉鞍(集作/覊)開口銜將紫¶
金勒君王自此方敢騎似遇良臣乆悽惻龍騰魚鼈咸¶
震(集作/踔然)驚驥眄驢騾少顔色七聖心迷運方厄五丁力¶
盡路猶窄駱駞山上斧刃堆望秦嶺下錐頭石五六百¶
<pb:KR4h0022_WYG_344-6b>¶
里真符縣八十四盤青山驛掣開流電有輝光突過浮¶
雲無朕跡地平隘(集作/險)盡施黄屋九九屬車十二纛齊¶
映前導引騅頭嚴震迎號抱騅足路傍垂白天寳民望¶
騅禮拜見騅哭皆云(集作/言)元宗當時無此馬不免騎騾¶
來幸蜀雄雄猛將李令公收城殺賊豺狼空天旋地轉¶
日再中天子却坐明光宫朝廷無事忘征戰校獵朝廻¶
暮毬宴御馬齊登擬用槽(廐中號乘輿之/副曰擬用槽)君王自試宣¶
徽殿圉人還進望雲騅性强歩濶無方便分鬃擺𬒮(集/分)¶
<pb:KR4h0022_WYG_344-7a>¶
(騣作/擺杖)頭太髙擘肘廻顱(集作/頭)項難轉人人共惡難回跋¶
潜遣飛龍减芻秣金(集作/銀)鞍繡韂不復施空盡(兹引/切)天¶
年御槽活當時鄙諺已有云(集作/言)莫倚功能(集作/高)浪開¶
濶登山縱似望雲騅平地湏饒紅兒驋(集作/撥)長安三月¶
花垂草果下翩翩紫騮好千官暖熱李令閑百馬生獰¶
望雲老望雲騅爾之種類世世竒當時項王乘爾祖分¶
配英雄(集作/豪)稱覇主爾身今日逄聖人從幸巴渝歸入¶
秦功成事遂身退天之道何必隨羣逐隊到死踏紅塵¶
<pb:KR4h0022_WYG_344-7b>¶
望雲騅用與不用各有時爾勿悲¶
　　　瘦馬行　　　　　　　　　李　端¶
城傍牧馬驅未過一馬徘徊起還卧眼中有淚皮有瘡¶
骨毛焦瘦令人傷朝朝放在兒童手誰覺舉頭㸔故鄉¶
往時漢地相馳逐如雨如風過平陸豈意今朝驅不前¶
蚊蚋滿身泥上腹路人識是名馬衰(一作/兒)疇昔三軍不¶
得騎玉勒金鞍既已過追奔獲獸有誰知終身櫪上食¶
君草遂與駑駘一時老使伯長鳴隴上風猶期一戰安¶
<pb:KR4h0022_WYG_344-8a>¶
西道¶
　　　放牛歌　　　　　　　　　陸龜䝉(見集/本)¶
江草秋窮似秋半十角呉牛放江岸鄰肩抵尾乍依偎¶
横去斜奔忽分散荒陂斷塹無端入背上時時孤鳥立¶
日暮相將帯雨歸田家煙火微茫濕¶
　　　官牛　　　　　　　　　　白居易¶
官牛官牛駕官車滻水岸邉驅(集作/般)載沙一石沙㡬斤¶
重朝駕(集作/載)暮載將何用載向五門官道西緑槐隂下¶
<pb:KR4h0022_WYG_344-8b>¶
填(集作/鋪)沙堤昨來新拜右丞相恐畏泥深(集作恐/怕泥塗)汙馬¶
蹄右丞相馬蹄踏沙雖净潔牛領牽車欲流血右丞相¶
但能濟人理國調隂陽官牛領穿亦無妨¶
　　　馴犀(貞元丙子嵗南海獻馴犀詔納/苑中至十三年冬大寒馴犀死)¶
　　　　　　　　　　　　　　　白居易¶
馴犀馴犀通天犀軀貌駭人角駭鷄海蠻聞有明天子¶
驅犀乘傳來萬里一朝得謁大明宫歡呼拜舞自論功¶
五年馴養始堪獻六譯語言方得通上嘉人獸俱來逺¶
<pb:KR4h0022_WYG_344-9a>¶
蠻館四方犀入苑䬴以瑤芻鎖以金故鄉迢遞君門深海¶
鳥不知鐘皷樂池魚空結江湖心馴犀生處南方熱秋無¶
白露冬無雪一入上林三四年又逢今嵗苦寒月飲氷臥¶
霰苦踡跼角骨凍傷鱗甲縮馴犀死蠻童(集作/兒)啼向闕再¶
拜顔色低奏乞生歸本國去恐身凍死似馴犀君不見建¶
中初馴象生還故(集作/放)林邑(建中元年詔盡出苑/内馴象放歸南方)君不見貞¶
元末馴犀凍死蠻兒泣所嗟建中異貞元象生犀死何足言¶
　　　南陽小將張彥硤口鎮稅人塲射虎謌¶
<pb:KR4h0022_WYG_344-9b>¶
　　　　　　　　　　　　　　　　韋　莊¶
海内昔年狎太平横目穣穣何崢嶸天生天殺豈天怒¶
忍使朝朝餵猛虎關東驛路多丘荒行人最忌稅人塲¶
張彦雄特制殘暴見之叱起如叱羊鳴弦霹靂越幽阻¶
往往依林猶旅拒草際旋㸔委錦茵腰間不更(一作/見)抽¶
白羽老饕已斃衆雛恐童稚揶揄皆自勇忠良効順勢¶
亦然一劒猜狂敢輕動有文有武方為國不是英雄伏¶
不得試徵張彥作將軍幾箇將軍願策勲¶
<pb:KR4h0022_WYG_344-10a>¶
　　　臘日觀咸寕王部曲娑勒擒豹歌¶
　　　　　　　　　　　　　　　盧　綸¶
山頭曈曈日將出山下獵圍照初日前林有獸未識名¶
將軍促騎無人聲潜形踠伏草不動雙鵰轉旋羣鵶鳴¶
隂方質子纔三十譯語受詞蕃語揖捨鞍觧甲疾如風¶
人忽虎蹲獸人立歘然扼顙批其頥𤓰牙委地涎淋漓¶
既蘇復吼拗仍怒果叶英謀生致之拖自深叢目如電¶
萬夫失容千馬戰傳呼賀拜聲相連殺氣騰陵隂滿川¶
<pb:KR4h0022_WYG_344-10b>¶
始知縛虎如縛䑕販虜降羗皆目覩(一作在/眼前)祝爾嘉詞¶
爾無苦獻爾將隨犀象舞苑中流水禁中山期爾攫摶¶
開天顏非熊之兆度無極願紀雄名傳百蠻¶
　¶
　¶
　¶
　¶
　文苑英華巻三百四十四¶
