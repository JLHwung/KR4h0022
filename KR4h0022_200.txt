# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.306327
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百
<pb:KR4h0022_WYG_200-1a>¶
欽定四庫全書¶
　文苑英華巻二百　　　　宋　李昉等　編¶
　樂府九¶
　　行路難三十一首　　　蜀道難五首¶
　　　行路難四首　　　　　　　呉　筠¶
洞庭水上一株桐經霜觸浪困嚴風昔時抽心耀白日¶
今旦卧死黄沙中洛陽名士見咨嗟一剪一刻作琶琵¶
白璧規心學明月珊瑚映面作風花帝王見賞不見忘¶
<pb:KR4h0022_WYG_200-1b>¶
提携把握登建章掩抑摧藏張女彈慇懃促柱楚明光¶
年年月月對君王(一作/子)遥遥夜夜宿未央綵女宫娥(一/作)¶
(未央/彩女)棄鳴箎争見(一作/先)拂拭争(一作/生)光儀茱萸錦衣玉¶
作匣安念昔日枯樹枝不學衡山南嶺桂至今千載猶¶
未知¶
　　　二¶
青𤨏門外安石榴連枝接葉夾御溝金墉城裏(一作/西)合¶
歡樹垂條照彩拂鳳樓遊俠少年遊上路傾心顛倒相¶
<pb:KR4h0022_WYG_200-2a>¶
戀慕摩頂至足買片言開胸瀝膽取一顧自言家在趙¶
邯鄲翩翩舌杪復劒端青驪白駮的盧馬金覊緑鞍紫¶
絲鞶躞蹀横行不肯進夜夜汗血至長安長安城中諸¶
賢(一作/貴)臣争貴文士(一作/儒者)席上珍復聞梁王好學問輕¶
棄劍客如埃塵吾丘夀王始得意司馬相如適被申大¶
才大辯尚如此何况我軰輕薄人¶
　　　三¶
君不見西陵田縱横十字成陌阡君不見東郊道荒凉¶
<pb:KR4h0022_WYG_200-2b>¶
蕪沒起寒煙盡是昔日帝王處歌姬舞女達天曙今日¶
翩翩(一作/翩妍)少年子不知華盛落前去吐心吐意(一作/氣)許¶
他人今且(一作/旦)廻惑生猶豫山中桂樹自有枝心中方¶
寸自相知何言歳月忽相(一作/若)馳君之意念(一作/情意)與我¶
離還君玉纛(一作/玳瑁)金雀釵不忍見此使(一作/便)心危¶
　　　四¶
君不見上林苑中客氷羅霧縠象牙席盡是得意忘言¶
者探腸見膽無所惜白酒甜鹽甘如乳緑觴皎鏡華如¶
<pb:KR4h0022_WYG_200-3a>¶
碧少年持名不肯嘗安知白駒如過隙愽山鑪中百和¶
香鬱金蘇合及都梁逶迤好氣佳容貌經過青𤨏歴紫¶
房已入中山馮后帳復上皇帝班姬床班姬失寵顔不¶
開奉箒供養長信臺日暮耿耿不能寐秋風切切四靣¶
來玉階行路生細草金爐香炭變成灰得意失意湏臾¶
頃非君方寸逆所裁¶
　　　同前　　　　　　　　　　王　筠¶
千門皆閉夜何央百憂俱集斷人腸探揣箱中取刀尺¶
<pb:KR4h0022_WYG_200-3b>¶
拂拭機上斷流黄情人逐情雖可恨復畏道逺(一作傷/畏邊逺)¶
乏衣裳已繩一蠒催衣縷復搗百和裛衣香猶憶去時¶
腰大小不知今日身短長裲襠雙心共一袜帕複兩邊¶
作八撮襻帶雖安不忍繫(一作/縫)開孔裁穿猶未達胷前¶
却月兩相連本照君心不照天願君分明得此意勿復¶
流蕩不如先含悲含怨判不死封情忍思待明年¶
　　　同前二首　　　　　　　　費　昶¶
君不見長安客舎門倡家小女名桃根貧窮夜紡無燈¶
<pb:KR4h0022_WYG_200-4a>¶
燭何言一朝奉至尊至尊離宫百餘處千門萬户不知¶
曙唯聞啞啞城上烏玉蘭金井牽轆轤丹梁翠柱飛流¶
蘇香薪桂火炊雕胡當年翻覆無常定薄命為女心已¶
麄(一作必已麄/一作何必麄)¶
　　此篇英華作呉筠而二樂府别添第二首却以此¶
　　篇為費昶今從之¶
　　　二¶
君不見人生百年如流電心中塪壈君不見我昔初入¶
<pb:KR4h0022_WYG_200-4b>¶
椒房時詎减班姬與飛燕朝踏(一作/踰)金梯上鳳樓暮入¶
(一作/下)瓊鈎息鸞殿栢臺晝夜香錦帳自飄颺笙歌棗下¶
曲(一作膝/上吹)琵琶陌上桑過叨(一作/䝉)恩所賜餘光曲沾被¶
既逢隂后不自專復值程姬有所避黄河千年始一清¶
微軀再逢永無義(一作/議)蛾眉偃月徒自妍傅粉施朱欲¶
誰為不如天泉(一作/淵)水中鳬(一作/鳥)雙去雙歸長比翅¶
　　　同前　　　　　　　　　　盧照隣¶
君不見長安城北渭橋邊枯木横槎臥古田昔日含紅¶
<pb:KR4h0022_WYG_200-5a>¶
復含紫長時留霧亦留煙春景春風花似雪香車玉轝¶
恒闐咽若箇遊童(一作/人)不競攀若箇倡家不來折倡家¶
寶祙蛟龍帔公子銀鞍千萬騎黄鸎一一向花嬌(一作/黄鶯)¶
(一/向)青鳥(一作/兩兩)三三将子戲千尺長條百尺枝月桂星(一/作)¶
(丹桂/青)榆相蔽虧珊瑚葉上鴛鴦鳥鳳凰巢裏鶵鵷兒巢¶
傾枝折飛鳳(一作/鳳歸)去條枯葉落任風(一作/狂風)吹一朝顦顇¶
(一作/零落)無人問萬古摧殘君詎知人生貴賤無終始倐忽¶
湏臾難乆恃誰家能駐西山日誰家能堰東流水漢家¶
<pb:KR4h0022_WYG_200-5b>¶
陵樹滿秦川行來行去盡哀憐自昔公卿二千石咸擬¶
榮華一萬年不見朱唇将玉(一作/白)貌唯聞青(一作/素)棘與¶
黄泉金貂有時換美(一作/湏換)酒玉塵但摇莫計錢寄言坐¶
客神仙署一生一死交情處蒼龍闕下君不留(一作/來)白¶
鶴山頭(一作/前)我應去雲間海山(一作/上)邈難期赤心㑹合¶
在何時但願堯年一百萬長作巢由也不辭¶
　　　同前(一作從軍中/行路難二首)　　　　　駱賔王¶
君不見封狐雄虺自成羣慿深負固結妖氛玉璽分兵¶
<pb:KR4h0022_WYG_200-6a>¶
徴惡少金壇授律勸(一作受/律動)将軍将軍擁旄宣廟畧戰¶
士横戈(一作/行)靜夷落長驅一息背銅梁直指三危逾(一/作)¶
(危登又/作巴逾)劔閣閣道巖嶤起(一作迢/遥上)戍樓劍門遥裔俯靈¶
丘仰關九折無平路江水雙源有急流征役無期返他¶
鄉年歲(一作/歲華)晩杳杳丘陵出蒼蒼林薄逺途危紫葢峯¶
路澁青泥坂去去指哀牢行行入不毛絶壁千重險連¶
山四望髙中外分區㝢夷夏殊風土交趾枕南荒昆彌¶
臨北户川原饒毒霧谿谷多滛雨行潦四時流崩查千¶
<pb:KR4h0022_WYG_200-6b>¶
歲古漂梗飛蓬不暫(一作/自)安捫蘿引葛度(一作/陟)危巒昔¶
時聞道從軍樂今日方知行路難滄江緑水東流駛炎¶
洲丹徼南中地南中南斗映星河秦川(一作/關)秦塞阻煙¶
波三春邊地風光少五月瀘中瘴癘多朝驅疲斥堠夕¶
息倦誰何(一作/樵歌)向月彎繁弱連星轉太阿重義輕生懷¶
一顧東伐西征凡幾度夜夜朝朝斑鬢新年年歲歲戎¶
衣故㶚城隅滇池水天涯望轉積地際行無已徒覺炎¶
凉節物非不知關山千萬里棄置多重陳重陳多苦辛¶
<pb:KR4h0022_WYG_200-7a>¶
且悦清笳梅柳曲詎憶芳園桃李人絳節朱(一作/紅)旗分¶
白羽丹心白刃酬明主但令一被(一作/枝)君王知(一作/識)誰¶
憚三邊征戰苦行路難行路難岐路幾千端無復歸雲¶
憑短翰空餘望日想長安¶
　　　二(同心常伯/軍中作)¶
君不見玉關塞色闇邊庭銅鞮雜虜冦長城天子按劔¶
征餘虜将軍受脈事横行七徳龍韜開玉帳千重(一作/里)¶
龜壘動(一作龜/鼓疊)金鉦隂山苦霧埋髙壘交河孤月照連¶
<pb:KR4h0022_WYG_200-7b>¶
營連營去去無窮極擁斾遥遥過絶國陣雲朝結晦天¶
山寒沙夕漲迷踈勒龍鱗水上開魚貫馬首山前振鵬¶
(一作/鵰)翼長驅萬里讋祁連分麾三令(一作/命)武功宣百發¶
烏號遥碎柳七尺龍文廻照蓮春來秋去移灰琯蘭閨¶
柳市芳塵斷鴈門迢遞尺書稀鴛被相思雙帶緩行路¶
難誓令氛祲靜臯蘭但使封侯龍頟貴頗(一作/詎)随中婦¶
鳳樓寒¶
　　　同前　　　　　　　　　　王　烈¶
<pb:KR4h0022_WYG_200-8a>¶
晏客滿長路路長(一作/難)良足哀白日持角弓射人而取¶
財千金誰家子紛紛死黄埃見者不敢言言者不敢廻¶
家人各望歸豈知長不來¶
　　　同前三首　　　　　　　　李　白¶
金罇美酒斗十千玉盤珍羞直萬錢停盃投筯不能食¶
㧞劍四顧心茫然欲度黄河氷塞川将登太行雪暗天¶
閑來垂釣坐溪上忽復乗舟夢日邊行路難行路難多¶
岐路道(一作/今)安在長風破浪㑹有時直掛雲帆濟滄海¶
<pb:KR4h0022_WYG_200-8b>¶
　　　二¶
大道如青天我獨不得出羞逐長安社中兒赤鷄白狗¶
賭棃栗彈劔作歌奏苦聲曳裾王門不稱情淮隂市井¶
笑韓信漢朝公卿(一作/侯)忌賈生君不見昔時燕家重郭¶
隗擁篲折節無嫌猜劇辛樂毅感恩分輸肝割(一作/剖)膽¶
効俊(一作/英)才昭王白骨縈蔓草誰人更掃黄金臺行路¶
難歸去來¶
　　　三¶
<pb:KR4h0022_WYG_200-9a>¶
有耳莫洗潁川水有口莫食首陽蕨含光混世貴無名¶
何用孤髙比明(一作/雲)月吾觀自古賢達人功成不退皆¶
殞身子胥既棄呉江上屈平終沉(一作/投)湘水濵陸機英¶
才(一作/雄才)豈自保李斯税駕苦不早華亭唳鶴詎可聞上¶
蔡蒼鷹何足道君不見呉中張翰稱達生秋風忽憶江¶
東行且樂生前一盃酒何湏身後千載名¶
　　　同前　　　　　　　　　　崔　顥¶
君不見建章宫中金明枝萬萬長條拂地垂二月三月¶
<pb:KR4h0022_WYG_200-9b>¶
花如霰九重幽深君不見艶彩朝含四寶宫春風旦¶
(一作香/風吹)入朝雲殿漢家宫女春未䦨愛此芳香朝暮㸔¶
㸔去㸔來心不忘攀折将安鏡臺上雙雙素手剪不¶
成兩兩紅粧笑相向建章昨夜起春風一花飛落長信¶
宫長信麗人見花泣憶此珎樹何嗟及我昔初在昭陽¶
時朝攀暮折登玉墀只言歲歲長相對不寤今朝遥相¶
思¶
　　　同前　　　　　　　　　　王昌齡¶
<pb:KR4h0022_WYG_200-10a>¶
雙絲作綆繫銀瓶百尺寒泉轆轤上懸絲一絶不可望¶
似妾傾心在君掌人生意氣好遷捐只重狂花不重賢¶
宴罷調竽奏離鶴廻嬌轉盼泣君前君不見眼前事豈¶
保湏臾心勿異西山日下兩足稀側有浮雲無所寄但¶
願莫忘前者言剉骨黄塵亦相媿行路難勸酒莫辭頻¶
美酒千鍾猶可盡心中片恨何可論一聞漢主思故劍¶
使妾長嗟萬古魂¶
　　　同前　　　　　　　　　　李　頎¶
<pb:KR4h0022_WYG_200-10b>¶
漢家名臣楊徳祖四代五公享茅土父兄子弟綰銀黄¶
躍馬鳴珂朝建章火浣單衣繡方領茱萸錦帶玉盤囊¶
賔客填街復滿堂(一作/坐)片言出口生輝光世人逐勢爭¶
奔走瀝膽隳肝唯恐後當時一顧登青雲自謂生死長¶
随君一朝謝病還鄉里窮巷蒼苔(一作/茫)絶知已秋風落¶
葉閉重門昨日論交竟誰是薄俗嗟之(一作/嗟)難重陳深¶
山麋鹿可為(一作/下為)隣魯連所以蹈滄海古徃今(一作/佳今)來¶
稱逹人¶
<pb:KR4h0022_WYG_200-11a>¶
　　　同前　　　　　　　　　賀蘭進明¶
君不見門前柳榮耀幾(一作/暫)時蕭索乆君不見陌上花¶
狂風吹去落誰家誰家新(一作/思)婦見之歎蓬首不梳心¶
歴亂盛年夫婿長别離歲暮相逢色凋換¶
　　此詩元題髙適集無之郭茂倩樂府井適集却别¶
　　載適第二首今既附入而以此篇從樂府為賀蘭¶
　　作¶
君不見富家翁舊(一作/昔)時貧賤誰比數一朝金多結豪¶
<pb:KR4h0022_WYG_200-11b>¶
貴百(一作/萬)事勝人徤如虎子孫生(一作/成)長滿眼前妻解¶
(一作/能)管絃妾能舞自矜一朝忽(一作/見)如此却笑傍人獨¶
愁苦東隣少年安所如席門窮巷出無車有才不肯學¶
干謁何用長年(一作/年年)空讀書¶
　　　二¶
長安少年不少錢能騎駿馬鳴金鞭五侯相逢大道邊¶
美人絃歌爭留連黄(一作/千)金如斗不敢惜片言如山莫¶
棄捐安知顦顇讀書者暮宿虚(一作/靈)臺私自憐¶
<pb:KR4h0022_WYG_200-12a>¶
　　　同前(一作連/環歌)　　　　　　　韋應物¶
荆山之白玉兮良工雕琢雙環連月蝕中央鏡心穿故¶
人贈妾初相結思在環中尋不絶人情厚薄苦湏臾昔¶
似連環今似玦連環可碎不可離如何物在人自移上¶
客勿遽歡聽妾歌路難傍人見環環可憐不知中有長¶
恨端¶
　　　同前　　　　　　　　　　孟雲卿¶
君不見髙山萬仭連蒼旻天長地乆成埃塵君不見長¶
<pb:KR4h0022_WYG_200-12b>¶
松百尺多勁節狂風暴雨終摧折古今何世無聖賢五¶
愛伯陽真乃天金堂玉闕(疑/)朝羣仙拍手東海成桑田¶
海中之水慎勿枯烏鳶啄蚌傷明珠行路難艱險莫踟¶
蹰¶
　　　同前　　　　　　　　　　馮　著¶
男兒轗軻徒搔首入市脱衣且沽酒行路難權門慎勿¶
干平人爭路相催殘春秋四氣相(一作/更)廻換人事何湏¶
再三歎君不見雀為蛤鷹為鳩東海成田谷為岸負薪¶
<pb:KR4h0022_WYG_200-13a>¶
客歸去來龜反顧鶴徘徊黄河岸上負薪(一無此/二字)起塵¶
埃相逢未相識何用强相猜行路難故山應不改茅舎¶
漢中在白酒杯中聊一歌蒼蠅蒼蠅奈爾何¶
　　　同前(顧集作此詩凡三叚皆冠以君不/見今英華止載前篇以集本附入)¶
　　　　　　　　　　　　　　　顧　况¶
君不見古人(一作/來)燒水銀變作北邙山上塵藕絲掛在¶
虚空中(一作桂山在虚空/一作桂身在虚空)欲落不落愁殺人睢水英雄¶
多血刄建章宫闕成煨燼淮王身死桂樹折(一作/枝)徐福¶
<pb:KR4h0022_WYG_200-13b>¶
(一作/市)一去音書絶行路難行路難生死皆由天秦皇漢¶
武遭下脱汝獨何人學神仙君不見擔雪塞井徒用力¶
炊砂作飯豈堪喫一生肝膽向人盡相識不如不相識¶
冬青樹上掛凌霄歲晏花凋樹不凋凡物各自有根本¶
種禾終不生豆苗行路難行路難何處是平道中心無¶
事當富貴今日覺君顔色好君不見少年頭上如雲髪¶
少壮如雲老如雪豈知灌頂有醍醐能使清凉頭不熱¶
吕梁之水挂飛流黿鼉蛟蜃不敢遊少年恃險若平地¶
<pb:KR4h0022_WYG_200-14a>¶
獨倚長劍凌清秋行路難行路難昔少年今已老前朝¶
竹帛事皆空日暮牛羊古城草¶
　　　同前　　　　　　　　　　釋寶月¶
君不見孤鴈關外發酸嘶度陽越空城客子心腸斷幽¶
閨思婦氣欲絶凝霜夜下拂羅衣浮雲中斷開明月夜¶
夜遥遥徒相思年年望望情不歇取我匣中青銅鏡倩¶
人為君除白髪行路難行路難夜聞西城漢使度使我¶
流淚憶長安¶
<pb:KR4h0022_WYG_200-14b>¶
　　　同前　　　　　　　　　　薛　能¶
何處力堪殫人心嶮萬端藏山難測度暗水自波瀾對¶
靣如千里回腸似七盤已經呉坂困欲向鴈門難南北¶
誠(一作/成)湏泣髙深不可干無因善行止車轍得平安¶
　　　同前五首　　　　　　　　貫　休¶
君不見山髙海深人不測古徃今來轉青碧淺近輕浮¶
莫與交地卑只解生荆棘誰道黄金如糞土張耳陳餘¶
斷消息行路難行路難君自㸔¶
<pb:KR4h0022_WYG_200-15a>¶
　　　二¶
不㑹當時(一作/初)作天地剛有多般愚與智到頭還用真¶
宰心何如上下皆清氣大道𡨕𡨕不知處那堪頓得羲¶
和轡義不義兮仁不仁擬學長生更容易負薪(一作/心)為¶
爐復為火縁木求魚應且止君不見燒金煉石古帝王¶
鬼火熒熒白楊裏¶
　　　三¶
君不見道傍廢井生古木本是驕奢貴人屋幾度美人¶
<pb:KR4h0022_WYG_200-15b>¶
照影來素綆銀瓶濯纎玉雲飛雨散今如此繡闥雕甍¶
作荒谷沸渭笙歌君莫誇不應長是西家哭休説遺編行¶
者幾至竟終湏合天理敗他成此亦何功蘇張終作多¶
言鬼行路難行路難不在羊腸裏¶
　　　四¶
九有茫茫共堯日浪死虚生亦非一清淨𤣥音竟不聞¶
花眼酒腸暗如漆或偶因片言隻字登第光二親又不¶
能獻可替否航要津口譚羲軒與周孔履行不及屠沽¶
<pb:KR4h0022_WYG_200-16a>¶
人行路難行路難日暮途逺空悲歎¶
　　　五¶
君不見道傍樹有寄生枝青青鬱鬱同榮衰無情之物¶
尚如此為人不及還堪悲父歸墳兮未期(一作/朝)夕已分¶
黄金爭田宅髙堂老母頭似雪心作數枝(一作/支)淚長滴¶
我聞忽如負芒刺不獨為君空嘆息古人尺布猶可縫¶
潯陽義夫(一作/丈)令人憶寄言世上為人子孝義團圓莫¶
如此若如此不遄死兮更何俟¶
<pb:KR4h0022_WYG_200-16b>¶
　　　蜀道難　　　　　　　　梁簡文帝¶
巫山七百里巴水三廻曲笛聲下復髙猨鳴(一作/啼)斷還¶
續¶
　　　同前　　　　　　　　　　劉孝威¶
玉壘髙無極銅梁不可攀雙流亦(一作迸/又作逆)巇道九坂澁¶
陽關鄧侯束馬度(一作/去)王生歛轡還歛轡懼身尤叱馭¶
奉王猷若恡(一作/恠)千金重誰為萬里侯戲馬吞珠界揚¶
舲濯錦流沉犀厭恠水掘鏡表靈丘隅山(一作/嵎山)金碧有¶
<pb:KR4h0022_WYG_200-17a>¶
光輝遷豪車馬尚(一作/正)輕肥彌想王褒擁節反(一作/去)更¶
憶相如乗傳歸君平子雲閴(一作/寂)不嗣江漢英靈信已¶
衰(一作巳/信稀)¶
　　此一詩英華與藝文類聚同惟郭茂倩樂府拆前¶
　　五言八句為一篇後七言六句為一篇又無中間¶
　　六句而劉次荘樂府止有前八句今注異同為一¶
　　作¶
　　　同前　　　　　　　　　　隂　鏗¶
<pb:KR4h0022_WYG_200-17b>¶
王尊奉漢朝靈關不憚遥髙岷長有雪隂棧屢經燒輪¶
摧九折路騎阻七星橋蜀道難如此功名詎可要¶
　　　同前　　　　　　　　　　張文琮¶
梁山鎮地險積石阻雲端深谷下寥廓層巖上鬱盤飛¶
梁架絶嶺棧道接危巒攬轡獨長息方知斯路難¶
　　　同前　　　　　　　　　　李　白¶
噫吁&KR1077;危乎髙哉蜀道之難難於上青天蠶叢及魚鳬¶
開國何茫然爾來四萬八千歲不(一作/乃)與秦塞通人煙¶
<pb:KR4h0022_WYG_200-18a>¶
西當太白有鳥道可以横絶峨嵋巔地崩山摧壮士死¶
然後天梯石棧相鈎連上有六龍廻日之髙標(一作上/有横河)¶
(斷海之/浮雲)下有逆折衝波之流川(一作下有逆折/衝波之回川)黄鶴之¶
飛尚不得過猿猱欲度愁攀縁青泥何盤盤百歩九折¶
縈巖巒捫參歴井仰脅息以手撫心(一作/膺)坐長歎問君¶
西遊何當(一作/時)還畏途巉巖不可攀但見悲烏號古木¶
雄飛呼雌遶林間又聞子規啼月落(一作/夜月)愁空山蜀道¶
之難難於上青天使人聽此凋朱顔連峯去天不盈尺¶
<pb:KR4h0022_WYG_200-18b>¶
(一作連峯入/煙幾千尺)枯松倒挂倚絶壁飛湍瀑流爭喧豗峻崖¶
轉石萬壑雷其嶮也如此嗟爾遠道之人胡為乎來哉劔¶
閣崢嶸而崔嵬一夫當關萬夫莫開所守或匪人(一作/親)¶
化為狼與豺朝避猛虎夕避長蛇磨牙吮血殺人如麻¶
錦城雖云樂不如早還家蜀道之難難於上青天側身¶
西望長咨(一作/令人)嗟¶
　¶
　文苑英華巻二百¶
