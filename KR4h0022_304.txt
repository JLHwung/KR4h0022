# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.062571
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百四
<pb:KR4h0022_WYG_304-1a>¶
欽定四庫全書¶
　文苑英華巻三百四　　　宋　李昉等　編¶
　悲悼四¶
　　哭人六十二首¶
　　　張籍五首　　　　　　元稹三首¶
　　　白居易八首　　　　　(闕名/)一首¶
　　　賈島六首　　　　　　釋無可一首¶
　　　杜牧六首　　　　　　姚合一首¶
<pb:KR4h0022_WYG_304-1b>¶
　　　張祜二首　　　　　　朱慶餘一首¶
　　　劉得仁二首　　　　　許渾六首¶
　　　雍陶一首　　　　　　温庭筠三首¶
　　　方干三首　　　　　　李洞二首¶
　　　項斯一首　　　　　　馬戴二首¶
　　　聶夷中一首　　　　　皮日休二首¶
　　　鄭谷五首　　　　　　陳陶一首¶
　　　哭元九少尹　　　　　　　張　籍¶
<pb:KR4h0022_WYG_304-2a>¶
平生志業獨相知早結雲山老去期初作學官常對宿¶
晩登朝列暫同時閑来各數經過地醉後齊吟倡和詩¶
今日春風花滿宅(一作/院)入門行哭見靈帷¶
　　　哭胡十八　　　　　　　　前　人¶
早得聲名年尚少尋思(集作/常)志氣出風塵文塲繼續成¶
三代家世(集作/族)輝華在一身㓜子現存(集作/生)纔滿月選¶
書知冩未成人送君帳下衣裳白數尺墳頭栢樹新¶
　　　哭丘長史　　　　　　　　前　人¶
<pb:KR4h0022_WYG_304-2b>¶
曽作先皇殿上臣丹砂久服(一作/别)不成真常騎馬在嘶¶
空櫪自作書留别故人詩句徧傳天下口朝衣長送地¶
中身最悲昨日同逰處看却春(一作/東)風樹樹新(一作/春)¶
　　　没蕃故人　　　　　　　　前　人¶
前年戍月支城下(集作/上)沒全師蕃漢斷消息死生長别¶
離無人收廢帳歸馬識殘旗欲祭疑君在天涯哭此時¶
　　　哭孟寂　　　　　　　　　前　人¶
曲江院裏題名處十九人中最少年今日春光君不見¶
<pb:KR4h0022_WYG_304-3a>¶
杏花零落寺門前¶
　　　傷吕衡州二首　　　　　　　元　稹¶
望有經綸釣䖍收宰相刀鵬心駕風逺雲貎接天高國¶
待球琳噐家藏虎豹韜盡将千載寳埋入五原蒿¶
　　　二¶
鵰鶚生難敵沉檀死更香兒童喧巷市羸老哭碑堂鴈¶
起沙汀暗雲連海氣黃祝融峯上月㡬照北人䘮¶
　　　哭女樊四十韻(虢州長/史時作)　　　　前　人¶
<pb:KR4h0022_WYG_304-3b>¶
逝者何由見中人未逹情馬無生角望猿有斷腸鳴去¶
伴投遐徼来隨夢險程四年巴飬育萬里硤廻縈病是¶
他鄉染䰟應逺處驚山魈邪去(集作/亂)逼沙虱毒濳嬰母¶
㓜看寧辨余慵療不精欲尋方次第俄值疾充盈燈火¶
徒相守香花祗浪擎蓮初開月梵舜已落朝榮魄散雲¶
将盡形全玉尚貞空垂兩行血深送一枝瓊秘祝休巫覡¶
安眠放肆令舊衣和箧施殘藥滿甌傾乳媪閑於社醫¶
僧媿似酲憫渠深覺&KR0484;(集作賸/一作痏)訝佛力難爭騎竹癡猶¶
<pb:KR4h0022_WYG_304-4a>¶
子牽車少外甥等長(集作/閑)迷過影遥戲誤啼聲汙(集作/涴)¶
紙傷餘畫扶牀念試行獨留呵面鏡誰弄倚墻筝憶昨¶
工言語憐初妙長成撩風拓鸚舌凌露觸蘭英翠鳳輿¶
貞女紅蕖捧化生祗憂嫌五濁終恐向三清宿惡諸薰¶
味懸知衆物名(生而不食薰血虎豹狨猿等皮毛盡惡/斥之巴南所無之物及北而黙識其名)¶
(者數/輩)環從枯樹得經認寳凾盛愠怒偏憎數分張雅愛¶
平最憐(一作/矜)貪栗妹頻救嬾書兄為占嬌嬈分良多眷¶
戀誠别恒回靣泣歸定出門迎觧恠還家晩長将逺信¶
<pb:KR4h0022_WYG_304-4b>¶
呈説人偷罪過要我抱從横騰逹㳺江舫攀縁看樂棚¶
和蠻歌字拗學妓舞腰輕迢遞離荒服提(集作/持)携到近¶
京未容誇伎倆惟恨枉聦明往事心千緒新絲鬢百莖¶
暗忩風報曉秋幌雨聞更敗槿蕭踈舘襄陽敗壞城此¶
中臨老淚仍自哭孩嬰¶
　　　哭崔常侍晦叔　　　　　　白居易¶
頑賤一拳石精珍百鍊金名價既相逺交分何其深中¶
誠一以合外物不能侵逶迤二十年與世同浮沉晩有¶
<pb:KR4h0022_WYG_304-5a>¶
退寒約白首歸雲林垂老忽相失悲哉口語心春日蒿¶
高陽秋夜清洛隂邱園共誰卜山水共誰尋風月共誰¶
賞詩篇共誰吟花開共誰看酒熟共誰斟惠死荘杜口¶
鍾殁師廢琴道理使之然從古非獨今吾道自此孤我¶
情安可任惟将病眼淚一灑秋風衿¶
　　　哭皇甫七郎中湜　　　　　前　人¶
志業同元宴詞華似禰衡多才非福禄薄命是聦明不¶
得人間夀還留身後名渉江文一首便可敵公卿¶
<pb:KR4h0022_WYG_304-5b>¶
　　　寄劉蘓州　　　　　　　　前　人¶
去年八月哭㣲子今年八月哭敦詩可堪老淚交流日¶
多是秋風摇落時泣罷幾回深自念情来一倍苦相思¶
同年同病同心事除却蘇州更有(一作/是)誰¶
　　　哭劉尚書夢得二首　　　　前　人¶
四海齊名白與劉百年交分兩綢繆同貧同病退閑日¶
一死一生臨老頭杯酒英雄君與操(曹公曰天下英/雄惟君與操耳)文¶
章㣲婉我知丘(仲尼云后世知丘者春秋/又云春秋之㫖㣲而婉也)賢豪雖殁精¶
<pb:KR4h0022_WYG_304-6a>¶
靈在應共㣲之地下遊¶
　　　二¶
今日哭君吾道孤寝門淚滿白髭鬚不知箭折弓何用¶
兼恐唇亡齒亦枯窅窅窮泉埋寳玉駸駸落景挂桑榆¶
夜臺暮齒期非逺但問前頭相見無¶
　　　哭雀兒　　　　　　　　　前　人¶
掌珠一顆兒三嵗鬢雪千莖父六旬豈料汝先為異物¶
常憂(集作/早知)吾不見成人悲腸自斷非因劒啼眼加昏不¶
<pb:KR4h0022_WYG_304-6b>¶
是塵懐抱又空天黙黙依前重作鄧攸身¶
　　　㣲之敦詩晦叔相次薨(一作/長)逝巋然自傷因成¶
　　　　二絶　　　　　　　　　前　人¶
　　　一¶
併失鴛鴦侣空留麋鹿身只應嵩洛下長作獨遊人¶
　　　二¶
長夜君先去殘年我幾何秋風滿衫淚泉下故人多¶
　　　哭從伯祭酒　　　　　　　失　名¶
<pb:KR4h0022_WYG_304-7a>¶
剖符馮翊次以疾拜司成義重踈皆友仁深怨不生昔¶
居南北省長話水雲情吟諷資高興絲綸發重名經秋¶
漳浦卧一旦逝川聲自古誰廻得重泉獨往程明靈辭¶
魏闕冬日冷秦宫孝子號天䕶銘旌引柩行門闌容足¶
跡章句許才清劣薄無因報㤙知豈謂輕捫膺詞莫吐¶
奠酒淚先傾從此堦前石何人肯念貞(愚魯獻孤石/蒙賞孤峭)¶
　　　哭孟郊　　　　　　　　　賈　島¶
身死聲名在多應萬古傳寡妻無子息破宅帯林泉塜¶
<pb:KR4h0022_WYG_304-7b>¶
近登山道詩隨過海舡故人相弔後斜日下寒天(一作/天邉)¶
　　　哭胡遇　　　　　　　　　前　人¶
夭夀知齊理何曽免嘆嗟祭回收朔雪弔罷折寒花野¶
水秋吟斷空山暮影斜弟兄相識遍那(集作/猶)得到(集作/見)¶
君家¶
　　　哭張籍　　　　　　　　　前　人¶
精靈歸恍惚石磬韻曽聞即日是前古誰人耕此墳舊¶
遊孤棹逺故域九江分本欲蓬瀛去飡芝御白雲¶
<pb:KR4h0022_WYG_304-8a>¶
　　　弔孟恊律　　　　　　　　前　人¶
才行古人齊生前品位低塟時貧賣馬逺日哭惟妻孤¶
塜北邙外空齋中岳西集詩應萬首物象徧曽題¶
　　　哭孟東野　　　　　　　　前　人¶
蘭無香氣鶴無聲哭盡秋天月不明自從東野先生死¶
側近雲山得散行(第三百巻三載王建吊東野二詩今/此篇乃云島作前巻已詳註今併存)¶
(之/)¶
　　　哭盧仝　　　　　　　　　前　人¶
<pb:KR4h0022_WYG_304-8b>¶
賢人無官死不親者亦悲空令古鬼哭更得親隣比平¶
生四十年惟著白布衣天子未辟召地府誰来追長安¶
有交友託孤遽棄移&KR0664;側誌石短文字行參差無錢買¶
松栽自生蒿草枝在日贈我文淚流把讀時從兹加敬¶
重深藏恐失遺¶
　　　弔從兄島　　　　　　　　釋無可(見集/本)¶
盡日歎沉淪孤高碣石人詩名從盖代謫宦竟終身蜀¶
集重編否巴儀薄塟新青門臨舊巷欲見永無因¶
<pb:KR4h0022_WYG_304-9a>¶
　　　哭張籍司業(後篇作/哭陳陶)　　　　前　人¶
先生抱衰疾不起茂陵間夕臨諸孤少荒居弔客還遺¶
文禪東岳留語塟鄉山多雨銘旌故殘燈素帳閑樂章¶
誰與集壠樹即堪攀神理今難問予將呌帝闗¶
　　此詩三百五巻重出今已削去¶
　　　哭李員外(集作哭池/州李使君)　　　　杜　牧¶
縉雲新命詔初(一作/書)行纔(一作/政)是孤䰟受氣(一作/夀氣)成黃¶
壤不知新雨露粉書空(一作/唯)換舊銘旌巨卿哭處雲空¶
<pb:KR4h0022_WYG_304-9b>¶
(一作/魂)斷阿騖歸来月正明多少四年遺愛事鄉閭生子¶
李為名¶
　　　聞慶州趙縱使君祭酒與党項戰中箭而死輙¶
　　　　書哀句　　　　　　　　前　人¶
将軍獨乗鐡騘馬榆溪戰中金僕姑死綏却是古来有¶
驕将自驚今日無青史文章爭㸃筆朱門歌舞笑捐軀¶
誰知我亦輕生者不得君王丈二殳¶
　　　哭韓綽　　　　　　　　　前　人¶
<pb:KR4h0022_WYG_304-10a>¶
平生送塟上都門紼翣交横逐去魂歸来冷笑悲身事¶
喚婦呼兒索酒盆¶
　　　重到襄陽哭亡友章(集作/韋)夀朋(一作重宿襄州/哭韋楚老拾遺)¶
故人墳樹五(集作/立)秋風伯道無兒跡更空重到笙歌分¶
散地隔江吹曲(集作/笛)月明中¶
　　　哭李給事中敏　　　　　　前　人¶
陽陵郭門外坡陀五丈墳九泉如結友兹地好埋君(朱/雲)¶
(塟陽陵/郭外)¶
<pb:KR4h0022_WYG_304-10b>¶
　　　李甘詩　　　　　　　　　前　人¶
太和八九年訓注極虓虎潜身九地底轉上青天去四¶
海鏡清澄千官雲片縷公私各閑暇追逰日相伍豈知¶
祸亂根枝葉潜滋茂九年夏四月天誡若言語烈風駕¶
地震疾(集作/獰)雷驅猛雨夜於正衙階(集作/殿)㧞去千年樹¶
吾君不省覺二兇日威武操持北斗柄開閉天闗路森¶
森門庭士縮縮循墻䑕平生負名節一旦如奴虜指名¶
為鈎黨(集作/黨錮)状跡難告訴喜無李杜誅敢憚髠鉗苦當¶
<pb:KR4h0022_WYG_304-11a>¶
時仲秋(集作/秋夜)月日直曰庚午喧喧皆傳言明晨相登注¶
予時與和鼎官班各持斧和鼎顧予言(集作/云)我死知(集/作)¶
(有/)處所當庭裂詔書退立須鼎爼君門曉日開赭按横¶
霞布儼雅千官容勃欎吾纍怒適属命鄜将(趙儋除鄜/坊節度)¶
昨之傳者誤明日詔書下謫斥南方去夜登青泥坂墜¶
車傷左股病妻尚在牀稚子初離乳幽蘭思楚澤恨水¶
啼湘渚怳怳三門魂悠悠一千古其冬二兇敗渙汗開¶
湯罟賢者須喪亡讒人尚堆貯子於後四年諫官事明¶
<pb:KR4h0022_WYG_304-11b>¶
主常欲雪幽寃於時一禆補拜章豈艱難膽薄多憂阻¶
如何干斗氣竟作炎荒土題此涕滋筆以代投湘賦¶
　　　哭費拾遺徴君　　　　　　姚　合¶
服儒遵佛(集作/師道)㫖糲食卧中林誰識先生事無身本是¶
心空山流水逺故國白雲深日夕誰来哭唯應逺鳥吟¶
　　　哭汴州(一作/夷門)陸大夫　　　　張　祜¶
利劒(一作/刃)太堅操何妨㧞一毛寃深陸機霧憤積伍員¶
(一作/胥)濤直道非無騐(一作/險)明時不録勞誰當青史上卒¶
<pb:KR4h0022_WYG_304-12a>¶
為顯詞褒¶
　　　哭京兆龎尹　　　　　　　前　人¶
揚子津頭昔共迷一為京兆隔雲泥故人昨日同時弔¶
舊馬今朝别處嘶向壁愁眉無復畫扶牀稚齒已能啼¶
也知世路名堪貴誰信荘周物調齊¶
　　　哭胡遇　　　　　　　　　朱慶餘¶
尋僧昨日尚相隨忽見緋幡意可知題處舊詩休更讀¶
置来新馬憶曾騎不應隨分空營奠終擬求人與立碑¶
<pb:KR4h0022_WYG_304-12b>¶
每作宣陽里中過遥聞臨哭淚先垂　　置来(集作/買来)毎¶
作(集作/毎向)¶
　　　哭翰林丁侍郎　　　　　　劉得仁¶
相知出肺腑(一作深/過等)非舊亦非親每見鴛鴦侣多揚鄙¶
拙身即期匡聖主豈料哭賢人應是隨先帝依前作近¶
臣平生任公直愛弟尚風塵宅閉青松古(集作/密)墳臨赤¶
水新官清仍齒壯兒小復家貧惆悵天難問空流淚滿¶
巾¶
<pb:KR4h0022_WYG_304-13a>¶
　　　哭鮑溶有感¶
寥落故人宅今来身已亡古苔淺墨沼深竹舊書堂秋¶
色池臺(一作/舘)静雨聲雲水凉無因展交道日暮割心腸¶
　　　傷馮秀才　　　　　　　　許　渾¶
旅𦵏不可問茫茫西隴頭水雲青草濕山月白楊愁琴¶
信有時罷劒傷無處留淮南舊烟(集作/今夜)月孤棹又(集作/更)¶
逄秋¶
　　　哭虞将軍(一作傷河/東虞押衙)　　　　前　人¶
<pb:KR4h0022_WYG_304-13b>¶
自昔(集作白首/一作十載)從軍未有名近来孤劍到江城巴童戍¶
久能畨語胡馬調多觧漢行對雪夜窮黄石畧望雲秋¶
計(集作秋筭/一作朝筭)黒山程可憐(一作/誰知)身死家猶逺汴水東流¶
無哭聲¶
　　　傷楊攀處士　　　　　　　前　人¶
先生憂道不憂(集作/樂清)貧白髮終為不仕身嵇阮沒来無¶
酒客應劉亡後少詩人山前月照荒(集作/孤)墳曉溪上花¶
開舊宅春昨夜回舟更惆悵至今鐘磬滿南鄰¶
<pb:KR4h0022_WYG_304-14a>¶
　　　重傷楊攀處士二首(攀字緑雲集作/自號緑雲翁)¶
　　　　　　　　　　　　　　　前　人¶
緑雲多學術黄髮竟無成酒縱山中性詩流(集作/留)海上¶
名讀書新樹老垂釣舊磯平今日悲前事西風聞哭聲¶
　　　二¶
從官任直道幾處脱長裾歿後兒猶小𦵏来人漸踈新¶
隣(集作/隣翁)占池舘長史(集作/門吏)覔圖書身賤難相報平生恨¶
有餘(集作無復前秋/事西齋賦子虚)¶
<pb:KR4h0022_WYG_304-14b>¶
　　　傷李秀才　　　　　　　　前　人¶
曾醉笙歌日正遲醉中相送易前期菊花滿地人亡後¶
菰葉連天客(集作/鴈)過時琴倚舊忩塵漠漠劍埋(集作/横)新¶
塜草離離河陽(集作/橋)酒熟平生事更向東流奠一巵¶
　　　哭饒州吳諫議史君　　　　雍　陶¶
忽聞身謝滿朝驚俄感鄱陽罷市情遺愛永存今似古¶
高名不朽死如生神仙難見青騾事諫議空留白馬名¶
門舘曾為㤙愛客幾廻垂淚過宣平(舊宅在/宣平里)¶
<pb:KR4h0022_WYG_304-15a>¶
　　　哭盧處士(見三百/五巻)　　　　　温庭筠¶
　　　和友人悼亡(一作䘮/歌姬)　　　　前　人¶
玉貎潘郎淚滿衣畫羅輕鬢兩霏㣲紅蘭委露愁難盡¶
白馬朝天望不歸寳鏡塵昏鸞影在細筝絃斷鴈行稀¶
春来多少傷心事(集作春風㡬/許傷情事)碧草侵階粉蝶飛¶
　　　傷温徳彛　　　　　　　　前　人¶
昔年戎虜犯榆闗一破(集作/敗)龍城匹馬還侯印不聞封¶
李廣别(集作/他)人邱隴似天山¶
<pb:KR4h0022_WYG_304-15b>¶
　　　哭王大夫　　　　　　　　方　干¶
俗人皆嫉謝臨川果中常情(闕/)　為政舊規方利國¶
降生真性已歸天峴亭惋咽知無極渭曲馨香莫計年¶
從此心喪應畢世忍看墳草讀殘篇¶
　　　哭秘書姚監　　　　　　　前　人¶
寒空此夜落文星星落文存(集作/留)萬古名入室幾人成¶
弟子為儒是處哭先生家無諫草逢明代國有遺篇續¶
正聲臨曉向(集作曉/向平)原陳𦵏禮悲風吹雨濕銘旌¶
<pb:KR4h0022_WYG_304-16a>¶
　　　哭喻鳬　　　　　　　　　前　人¶
日夜役神多損夀先生下世未終年撰碑縱託登龍伴¶
營奠應支賣鶴錢孤壠隂風吹細草空忩濕氣漬殘篇¶
人間别更無寃事此事(集作/到此)誰能與問天¶
　　　弔侯圭常侍　　　　　　　李　洞¶
我重君能賦君褒我觧詩三堂一拜遇四海兩心知影¶
挂僧挑燭名傳鶴拂碑涪江弔孤塜片月落峨嵋¶
　　　弔膳曹從叔郎中　　　　　前　人¶
<pb:KR4h0022_WYG_304-16b>¶
華省支殘俸寒蔬辦祭稀安墳對白閣買石折朱衣蜀¶
客彈琴哭江鷗入宅飛㠶吹佳句逺不獨徧王畿¶
　　　哭南流人　　　　　　　　項　斯¶
遙見南来使江頭哭問君臨終時有雪亂𦵏處無雲官¶
庫空收劍山僧共起墳知名人尚少誰為録遺文¶
　　　哭京兆龎尹　　　　　　　馬　戴¶
神州喪賢尹父老泣(集作/哭)闗中未盡群生願纔留及物¶
功清光沉皎月素業振遺風履跡蒼苔掩珂聲紫陌空¶
<pb:KR4h0022_WYG_304-17a>¶
從来受知者㑹𦵏漢陵東¶
　　　哭劉駕博士　　　　　　　聶夷中(見集/本)¶
出門四顧望此日何徘徊終南舊山色夫子安在哉君¶
詩如門户夕閉晝還開君名如四時春盡夏復来原野¶
多邱陵纍纍如高臺君墳雖數尺誰與夫子偕¶
　　　傷盧獻秀才　　　　　　　皮日休¶
從征新價欲陵空一首堪欺左太冲只為白衣聲過重¶
且非青漢路難通貴侯待冩過門下詞客偷名入巷中¶
<pb:KR4h0022_WYG_304-17b>¶
手弄桂枝嫌不折直敎身歿負春風¶
　　　哭進士李洞二首　　　　　鄭　谷¶
所惜絶吟聲不悲君不榮李端終薄宦賈島有(集作/得)高¶
名旅𦵏新墳少遺孤逺俗輕猶疑隨計晩昨夜草蟲鳴¶
　　　二¶
自聞東蜀病唯我獨(集作/最)闗情若近長江死想君勝在¶
生(先生酷愛賈浪仙詩在長江東/蜀嶺一作境内浪仙家在此處)瘴蒸丹旐濕燈隔素¶
帷清&KR0664;樹僧栽後新蟬一兩聲¶
<pb:KR4h0022_WYG_304-18a>¶
　　　哭建州李員外頻　　　　　前　人¶
令終歸故里末嵗道如初舊友誰為誌清風豈易書雨¶
墳生野蕨鄉奠釣江魚獨夜吟還泣前年伴直廬¶
　　　弔禮部常員外序　　　　　前　人¶
臈雪初晴共舉盃便期攜手上春臺高情惟怕酒不滿¶
長慟可悲花正開曉奠鶯啼殘漏在風幃燕覔舊巢来¶
杜陵荒草年年緑醉魄吟魂無復回¶
　　　弔水部賈員外嵩　　　　　前　人¶
<pb:KR4h0022_WYG_304-18b>¶
八韻與五字俱為時所先幽魂應自慰李白墓相連¶
　　　哭王賛府　　　　　　　　陳　陶¶
白水流今古青山送死生驅馳三楚掾倐忽一空名金¶
玉埋臯壤芝蘭哭弟兄龍頭孤後進鵬翅失前程愁變¶
風雲色悲連皷角聲落星辭聖代寒夣閉佳城伊昔来¶
江邑從容副國英徳踰棲棘美公亞飲氷清大厦亡孤¶
直羣儒憶老成白駒悲里巷梁木慟簮纓隴遂添新草¶
珠還滿舊籝蒼蒼難可問原上晩烟横¶
<pb:KR4h0022_WYG_304-19a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_304-19b>¶
　¶
　¶
　¶
　¶
　¶
　¶
　¶
　文苑英華巻三百四¶
