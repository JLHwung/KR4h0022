# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.442306
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百十七
<pb:KR4h0022_WYG_317-1a>¶
欽定四庫全書¶
　文苑英華巻三百十七　　宋　李昉等　編¶
　居處七¶
　　園齋八十五首¶
　　　遊後園　　　　　　　　　梁元帝¶
暮春多淑氣斜景落髙舂日照池光淺雲歸山望濃入¶
林迷曲徑渡渚隔危峯¶
　　　晩景有遊後園　　　　　　前　人¶
<pb:KR4h0022_WYG_317-1b>¶
髙軒聊騁望焕景入川梁波摇(類聚/作横)山度影雨罷葉生¶
光日移花色異風散水紋長¶
　　　山齋　　　　　　　　　　庾　信¶
寂寥尋靜室䝉宻就山齋滴瀝泉遶(一作/澆)路穹窿石卧¶
堦淺槎全不動盤根惟半埋殘珠墜曉菊細火落空槐¶
直置風雲慘彌憐心事乖¶
　　　同前　　　　　　　　　　徐　陵¶
桃源驚往客鶴嶠斷來賔復有風雲處蕭條無俗人寒¶
<pb:KR4h0022_WYG_317-2a>¶
山㣲有雪石路本無塵竹徑朦朧巧茅齋結搆新燒香¶
披道記懸鏡壓山神砌水何年溜簷桐幾度春雲霞一¶
已絶寜辯漢將秦¶
　　　敬酬楊僕射山齋獨坐　　　薛道衡¶
相望山河近相思朝夕勞龍門竹箭急華岳蓮花髙嶽¶
髙嶂重疊鳥道風煙接遥原樹若薺逺水舟如葉葉舟¶
旦旦浮金波夜夜流露寒洲渚白月冷函闗秋秋夜清¶
風發彈琴即鑑月雖非莊舄歌吟咏常思越¶
<pb:KR4h0022_WYG_317-2b>¶
　　　重酬楊僕射山齋　　　　　前　人¶
寂寂無與晤朝端去總戎空庭聊歩月閒坐獨臨風臨¶
風時太息歩月出泉側朝朝散綵霞暮暮澄秋色秋色¶
遍臯蘭霞綵落雲端吹旌朔氣冷照劔日光寒光寒塞¶
草平氣冷咽笳聲將軍獻凱入藹藹風雲生¶
　　　郊園即事　　　　　　　　王　勃¶
煙霞春旦賞松竹故年心斷山疑畫障懸溜瀉鳴琴草¶
遍南亭合花濃北院深閒居饒酒賦隨興欲抽簪¶
<pb:KR4h0022_WYG_317-3a>¶
　　　冬日過故(一作/友)人任處士書齋¶
　　　　　　　　　　　　　　　駱賔王¶
神交尚投漆虛室罷遊蘭網結(集作/積)窓文亂苔深履跡¶
殘雪明書帳冷氷靜墨池寒獨此琴臺夜(集作/上)流水為¶
誰彈¶
　　此詩三百七巻重出前已削去¶
　　　南山家園林木交暎盛夏五月幽然清凉獨坐¶
　　　　思逺率成十韻　　　　　陳子昻¶
<pb:KR4h0022_WYG_317-3b>¶
寂寥守窮巷幽獨坐(集作/卧)空林竹松生虛白堦庭横(集/作)¶
(懐/)古今鬱蒸炎夏晩凉宇閟清隂軒窓交紫靄簾(一作/簷)¶
户對蒼岑鳳蘊仙人籙鸞歌素女琴忘機委人代閉牖¶
察天心蛺蝶憐紅藥蜻蜓愛碧潯坐觀萬象化方見百¶
年侵擾擾將何息青青長苦吟願隨白雲駕龍鶴相招¶
尋¶
　　　田假限疾不獲還莊載想田園兼思親友率成¶
　　　　短韻用寫長懐贈林(一作/杜)幽素兄(見二百四/十九巻)¶
<pb:KR4h0022_WYG_317-4a>¶
　　　　　　　　　　　　　　　李　嶠¶
　　　郡宅中齋　　　　　　　　宋之問¶
郡宅枕層嶺春湖遶芳甸雲甍出萬家卧覽皆已遍漁¶
商汙成雨廨邑明若練越俗鏡中行夏祠雲表見茲都¶
信盤鬰英逺常棲眄王子事黄老獨樂恣遊衍謝公念¶
蒼生同憂感推薦靈越多秀士運濶無由靣神理翳青¶
山風流滿黄巻揆余謬成(疑/)奬自昔從纓弁瑶水執仙¶
覊金閨負時選晨趨博望苑夜直明光殿一朝罷臺閣¶
<pb:KR4h0022_WYG_317-4b>¶
萬里違鄉縣風土足慰心况恱年芳變淮廩佇茲實沂¶
歌非所羡訟寢歸四明齡頽親九轉微上本江海少留¶
豈交戰惟餘後凋色竊比東南箭¶
　　　同李員外春園　　　　　　崔　湜¶
落日啼連夜孤燈坐徹明捲簾雙鷰入披幌百花驚隴¶
水寒應晩閨中織未成管絃愁不意(一作/記)粧梳懶無情¶
去嵗聞西伐今年送北征容顔離别盡流恨滿長城¶
　　　崔禮部園亭得深字　　　　張　說¶
<pb:KR4h0022_WYG_317-5a>¶
窕窈留清館虛徐歩晩隂水連伊闕近雲(集作/樹)接夏闗¶
(集作/陽)深柳蔓憐垂拂藤苖愛上尋訝君軒葢偶(一作/侣)非¶
復俗人心¶
　　　小園納凉即事　　　　　　蘇　頲¶
煩暑避蒸鬱歸閒習髙明長風自逺來層閣有餘清散¶
灑納凉氣蕭條遺世情奈何誇大隠終日繫塵纓¶
　　　先是新昌小園待獻嵗羣物期京兆尹一訪兼¶
　　　　郎官數子自頃沉痾年復寒食兹願不果率¶
<pb:KR4h0022_WYG_317-5b>¶
　　　　然成章　　　　　　　　前　人¶
獨好中林隠先期上月春閒花傍户落喧鳥逼簷馴寂¶
寞東陂叟傳呼北里人在山琴易調開甕酒歸醇佇望¶
應三接彌留忽幾旬不疑丹火變空恠緑條新鬬蟻聞¶
常日歌龍值此辰其如衆君子嘉㑹阻清塵¶
　　　晨坐齋中偶而成詠　　　　張九齡¶
寒露結秋空遥山紛在矚孤頂乍倄聳微雲復相續人¶
茲賞地偏鳥亦愛林旭結念憑幽逺撫躬曷覊束昻(集/作)¶
<pb:KR4h0022_WYG_317-6a>¶
(仰/)霄謝逸幹(一作/翰)臨路嗟疲足徂嵗方暌携歸心亟躑¶
躅休閒儻有素豈負南山曲¶
　　　郡内閒齋　　　　　　　　前　人¶
賔(集作/郡)閣晝常掩庭蕪日復滋簾(集作/簷)風落鳥毳忩葉¶
掛蟲絲拙疾(集作/病)宦情少機(集作/覊)閒秋氣悲理人無異¶
績為郡但經時惟有江湖意沉㝠獨(集作/空)在茲¶
　　　郡舍南有園畦雜樹聊以永日¶
　　　　　　　　　　　　　　　前　人¶
<pb:KR4h0022_WYG_317-6b>¶
為郡久無補越鄉空復深茍能乗素節安用叨華簮却¶
歩園畦裏追吾野逸心形骸拘俗吏光景頼閒林内訟¶
誠知止外言猶匪忱成蹊謝李逕衛足感葵隂榮達豈¶
不幸(集作/偉)孤心(一作/生)非所任江城何寂歴秋樹亦蕭森¶
下有比流水上有南飛禽我願從歸翼無然空自(一作/自在)¶
沉¶
　　　春園即事　　　　　　　　王　維(見集/本)¶
宿雨乗輕屐春寒著敝袍開畦分白水間柳發紅桃草¶
<pb:KR4h0022_WYG_317-7a>¶
際成棊局林端舉桔橰還持鹿皮几日暮隠蓬蒿¶
　　　春中田園　　　　　　　　前　人¶
屋上春鳩鳴村邊杏花白持斧伐逺揚荷鋤覘泉脉歸¶
燕識舊巢舊人㸔新厯臨觴忽不御惆悵思逺(集作/逺行)客¶
　　　題梧州陳司馬山齋　　　　孟浩然¶
南國無霜霰連年對物華青林暗换葉紅蘂亦開花春¶
去無山鳥秋來見海槎流芳雖可恱㑹自泣長沙¶
　　　題張逸人園廬　　　　　　前　人¶
<pb:KR4h0022_WYG_317-7b>¶
與君園廬並微尚頗亦同耕釣方自逸壺觴趣不空門¶
無俗士駕人有尚皇風何必先賢傳惟稱龎徳公¶
　　　家園夜坐寄郎微　　　　　祖　詠¶
前堦微雨歇開户散窺林月出夜方淺水涼池更深餘¶
風生竹樹清露薄衣襟遇(一作/寓)物遂遥嘆懐人滋逺心¶
依稀成夣想影響絶徽音誰念窮居者明時嗟陸沉¶
　　　巴陵劉處士東齋作　　　　王昌齡¶
劉生隠岳陽心逺洞庭水偃㠶入山郭一宿楚江裏竹¶
<pb:KR4h0022_WYG_317-8a>¶
暎秋舘深月寒江風起煙波桂陽接日夕數千里嫋嫋¶
清夜猿孤舟坐如此湘中有來鴈雨雪候音㫖¶
　　　同姜濬題裴式微餘干東齋　劉長卿¶
世事終成夣生涯欲半過白雲心已矣滄海意如何藜¶
杖全吾道榴花養太和春風騎馬醉江月釣魚歌散帙¶
㸔蟲蠧開門見雀羅逺山終日在芳草傍人多吏體莊¶
生傲方言楚俗訛屈平君莫弔膓斷洞庭波¶
　　　贈大理黄主簿湖上髙齋　　前　人¶
<pb:KR4h0022_WYG_317-8b>¶
閉門湖水畔自與白鷗親竟日忩中岫終年林下人俗¶
輕儒服弊家厭法官貧多雨茅簷夜空洲草逕春桃源¶
君莫愛且作漢朝臣¶
　　　田園觀雨兼晴後作　　　　孟雲卿¶
貧賤少情欲借荒種南陂我非老農圃安得良上宜秋¶
成不亷儉嵗餘多餒饑顧視倉廩間有糧不成炊晨登¶
南園土(疑/)莫歇清蟬悲早苖既芃芃晩田尚離離五行¶
孰堪廢萬物當及時賢哉數夫子開翅慎勿遲¶
<pb:KR4h0022_WYG_317-9a>¶
　　　題從弟制(疑/)官竹齋　　　　張　謂¶
羡爾方為吏衡門獨晏如野猿偷紙筆山鳥汚圖書竹¶
裏藏公事花間隠使車不妨垂釣坐時鱠小江魚¶
　　　春題劉相公山齋(時相公初除/太子賔客)¶
　　　　　　　　　　　　　　　錢　起¶
能以功成疎寵位不將心賞負雲霞林間客散孫宏閣¶
城(一作/壇)上山宜綺季家蝴蝶晴憐池岸葉黄鸝曉出柳¶
園花(集作山蝶成羣争遶/蕙黄鸝禽子暗移花)日陪鯉也趍文苑誰道門生¶
<pb:KR4h0022_WYG_317-9b>¶
隔絳紗¶
　　　題右(集作/暮遏)龜谷溫處士園林(前篇作送溫逸士/見二百三十六巻)¶
　隠几(前篇作/垂白)田園(前篇/丘園)闗心(前篇作縈心/集作嬰心)晒藥(前篇/作曝)¶
　(藥/)支頥(前篇作/榰頥)¶
　　　勅和元相公家園即事寄王相公¶
　　　　　　　　　　　　　　　韓　翃¶
共列中台貴能齊物外心廻車青閣晩觧帶碧芳深寒¶
水隨畦入晴光度竹尋題詩更相應一字重千金¶
<pb:KR4h0022_WYG_317-10a>¶
　　　題張逸人園林　　　　　　前　人¶
藏頭不服見時人愛此雲山奉養真露色㸃衣孤嶼月¶
(一作/曉)花枝妨帽小園春(一作/時)悶携㓜稚諸峯上閒濯鬚¶
睂一水濱興罷歸來還對酌茅簷掛著紫荷巾¶
　　　題裴固新園(又𤣥集作裴/二十一新園)　　皇甫冉¶
東郊訪先生西郊尋舊路久為江南客自有雲陽樹已¶
得閒園心不知公府歩開門白日晩倚杖青山暮菓熟¶
任霜封籬踈從水渡窮年無牽綴往事惜淪誤惟見獨¶
<pb:KR4h0022_WYG_317-10b>¶
(一作/耦)耕人朝朝自來去¶
　舊路(又𤣥集/作隠路)¶
　　　題李沆園林　　　　　　　盧　綸¶
古巷牛羊出重門接柳隂閒㸔入竹路自有向山心種¶
藥齊幽石耕田到逺林願同詞賦客得與(一作/興)謝家深¶
　　　題耿拾遺春中題第五四郎新&KR0113;書院¶
　　　　　　　　　　　　　　　前　人¶
得接西園㑹多(一作/皆)因野性同引藤連樹影移栢(集作/移石)¶
<pb:KR4h0022_WYG_317-11a>¶
間花叢學就晨昏外歡生禮樂中春遊隨墨客夜宿伴¶
潛公散帙燈驚燕開簾月帶風朝朝在門下自與五侯¶
通¶
　　　春日同諸公過兵部王尚書林園¶
　　　　　　　　　　　　　　　權徳輿¶
休沐君相近時容曳履過花間留客久臺上見春多松¶
色明金艾鶯聲雜玉珂更逢新酒熟相與藉庭莎¶
　　　春日山齋　　　　　　　　釋靈一¶
<pb:KR4h0022_WYG_317-11b>¶
野逕東風起山扉度日開晴光拆紅蕚流水長青苔逋¶
客殊未云芳時已再來非闗戀春草自是欲徘徊¶
　　　程評事西園之作　　　　　釋法震¶
誰向春鶯道名園已共知簷前廻水影城上出花枝摇¶
拂煙雲動登臨翰墨隨相招能不厭山舍為君移¶
　　　題鄭容江畔桐齋(鄭先生好琴/性廉兼寡欲)¶
　　　　　　　　　　　　　　　釋皎然¶
客齋開别住坐占緑江濆流水非外物閒雲長屬君浮¶
<pb:KR4h0022_WYG_317-12a>¶
榮未可累曠達若無羣風起髙桐下清絃日日聞¶
　　　和翰林吳舍人兄弟西齋　　顧　况¶
君家誠易知易知復難同新裁尺一詔早入明光宫西¶
齋何其逺(一作/髙)上與星漢通永懐洞庭石春色相玲瓏¶
又懐巴峽泉夜落君絲桐信是怡神所迢迢蔑華嵩鳥¶
飛晴雲滅疊嶂盤虚空君家誠易知易知意難窮¶
　　　安邑王校書房　　　　　　耿　緯¶
秋來池館清夜聞宫漏聲迢遞玉山逈泛灧銀河傾琴¶
<pb:KR4h0022_WYG_317-12b>¶
上松風至忩裏竹煙生多君不家食孰云事巖耕¶
　　　題孝(一作/李)廉書房　　　　　前　人¶
商瞿長易教一室向青山業就三編絶心通萬象閒鸎¶
啼春水上草遍暮陽間莫道符繻在來時棄故闗¶
　　　題鮮于秋林園(集作鮮于/映竹園)　　司空曙¶
雨後園林好幽行迥(一作/向)野通逺山芳草外流水落花¶
中容醉悠悠慣鶯啼處處同夕陽(集作/傷春)自一望日暮杜¶
陵東¶
<pb:KR4h0022_WYG_317-13a>¶
　　　秋園戱題　　　　　　　　前　人¶
傷秋不是惜年華别憶春風碧玉家强向衰叢見芳意¶
茱萸紅實似繁花¶
　　　題崔端公園林　　　　　　李　端¶
上士愛清輝開門向翠微抱琴㸔鶴去枕石待雲歸野¶
坐苔生席髙眠竹掛衣舊山東望逺惆悵暮花飛¶
　　　南園　　　　　　　　　　韋應物¶
清露夏天曉荒園野氣通水禽遥泛雪池蓮拂披紅幽¶
<pb:KR4h0022_WYG_317-13b>¶
林詎知暑環舟似不窮頓酒塵喧意長笑滿襟風¶
　　　題沈八齋　　　　　　　　暢　當¶
江齋一入何亭亭因寄淪漣心杳𡨕緑綺琴彈白雪引¶
烏絲絹勒黄庭經¶
　　　春日過(闕/)　　　　　　　　前　人¶
帝里陽和日(一作/早)遊人到御園暖催新景氣春認舊蘭¶
蓀詠徳先臣沒成蹊大樹存見桐猶近井㸔柳尚依門¶
獻地非更宅遺忠永奉恩又期攀桂後來賞百花繁¶
<pb:KR4h0022_WYG_317-14a>¶
　　　秋過龍武李將軍書齋　　　王　建¶
髙樹蟬聲秋巷裏朱門冷净似閒居重裝墨畫數莖竹¶
長着香薰一架書語笑侍兒知禮數吟哦野客任狂踈¶
就中愛讀英雄傳欲立功勲恐不如¶
　　　和元員外題昇平里新齋　　楊巨源¶
因知休沐諸幽勝遂肯髙齋枕廣衢舊地已開新玉圃¶
春山仍展緑雲圖心源邀得閒詩證肺氣宜將慢酒扶¶
此外惟應任真宰同塵最是道門樞¶
<pb:KR4h0022_WYG_317-14b>¶
　　　題表丈二大夫書齋(復覽/文集)　　前　人¶
盛府自蓮花羣公是嵗華蘭姿丈人圃松色大夫家素¶
巻堆瑶席朱絃暎絳紗詩題三百首髙韻照春霞¶
　　　春園即事　　　　　　　　陳　羽¶
水隔羣物外花(一作/夜)深風起頻霜中千樹橘月下五湖¶
人聽鶴忽忘寢見山如得隣明年還到此共㸔洞庭春¶
　　　過張老村園　　　　　　　于　鵠¶
身老無&KR0113;餙頭巾用白紗開門朝掃逕輦水夜澆花藥¶
<pb:KR4h0022_WYG_317-15a>¶
氣聞深巷桐隂到數家不愁還酒債腰下有丹砂¶
　　　南溪書院　　　　　　　　楊　發¶
茅屋住來久山深不置門草生垂井口花發接(一作/擁)籬¶
根入院將鶵鳥攀蘿抱子猿曾逢異人說風景似桃源¶
　　　春園醉醒閑卧小齋　　　　前　人¶
酣醉送餘春醒來恨更頻花殘蜂蠧物葉暗鳥欺人簾¶
閉髙眠貴齋空浩氣新從今北忩蝶長是夣中身¶
　　　小園秋興(一作/晩)　　　　　　前　人¶
<pb:KR4h0022_WYG_317-15b>¶
誰言帝城裏獨作野人居石磴晴㸔疊(一作/疊)山苖晩自¶
鋤相慙五秉粟尚癖一車書昔日揚雄宅還無卿相輿¶
　　　題從叔園林　　　　　　　吕　温¶
阮宅閒園暮忩中見樹隂樵歌依野草僧語過長林鳥¶
下花間井人彈竹裏琴自嫌身未老已有住山心¶
　　　道州夏日早訪苖參軍林園敬酬見贈¶
　　　　　　　　　　　　　　　前　人¶
髙眠日出始開門竹逕傍通到後園陶亮横琴空有意¶
<pb:KR4h0022_WYG_317-16a>¶
任棠置水竟無言松忩宿翠含風薄槿援朝花帶露繁¶
山郡本來車馬少更容相訪莫辭喧¶
　　　和李僕射西園　　　　　　張　籍¶
過午歸閒處西亭敞四簷髙眠着琴枕散帙檢書簽印¶
在休通客山晴好捲簾竹凉蠅到少藤暗蝶争潛曉(一/作)¶
(晩/)鵲頻驚喜疎蟬不許拈石苔生紫㸃欄藥吐紅尖虛¶
坐詩情逺幽探道侣兼所營當勝地雖儉復誰嫌¶
　　　松齋偶興　　　　　　　　白居易¶
<pb:KR4h0022_WYG_317-16b>¶
置心思慮外滅跡是非間約俸為生計隨官換往還耳¶
煩聞曉皷眼醒見秋山頼此松簷下朝廻半日閒¶
　　　郡中西園　　　　　　　　前　人¶
閒園多芳草春夏常(集作/春)靡靡深樹足佳禽旦暮鳴不¶
已院門閉松竹庭徑穿蘭芷愛彼池上橋獨來聊徙倚¶
魚依藻長樂鷗見人蹔起有時舟隨風盡日蓮照水誰¶
知郡府内景物閒如此始悟喧静縁何嘗繋逺邇¶
　　　題崔(集作/鄭)駙馬園林(集作/林亭)　　姚　合¶
<pb:KR4h0022_WYG_317-17a>¶
東園連宅起勝事與心期幽洞自生藥新篁迸入池宻¶
林行不盡芳草坐難移石翠疑無價(集作/質)鶯歌似有詞¶
莎臺髙出樹蘚壁盡題詩我獨多來此九衢人不知¶
　　　西園　　　　　　　　　　許　渾¶
西園春已(一作/欲)盡芳草徑難分静語惟幽鳥閒眠獨使¶
君宻林生雨氣古石帶苔文雖去清朝逺朝朝見白雲¶
　　　山齋秋晩　　　　　　　　前　人¶
殘月皓煙露(一作/霧)掩門深竹齋草蟲鳴曲檻山鳥下空¶
<pb:KR4h0022_WYG_317-17b>¶
階清鏡曉㸔髮素琴秋寄懐因知北忩客日與世情乖¶
　　　題裴處士園林(集作題鄒/處士居)　　前　人¶
桑柘滿江村西齋接(集作/對)海門浪衝髙岸響潮入小池¶
渾巖樹䕃棊局山花落酒樽相逢每(集作/歡更)留宿還似識¶
王孫¶
　　　同張處士題李隠居園林(見三百/十六巻)¶
　　　　　　　　　　　　　　　前　人¶
　　　荒齋　　　　　　　　　　賈　島¶
<pb:KR4h0022_WYG_317-18a>¶
草舍徑微微終南對掩扉晩凉踈雨絶初曉逺蟬(集作/山)¶
稀葉落無情地閒身着白衣樸愚由本性不是學忘機¶
　　　題號州三堂吳郎中　　　　前　人¶
無窮草樹昔誰栽新起臨湖白石臺半岸泥沙孤鶴立¶
三堂風雨四門開荷飜圓(集作/團)露驚秋近柳轉斜陽過¶
水來昨夜北樓堪郎詠號城初鎖月徘徊¶
　　　田將軍書院　　　　　　　前　人¶
滿庭花木半新栽石自平湖逺岸來笋迸隣家還長竹¶
<pb:KR4h0022_WYG_317-18b>¶
地經山雨幾層苔井當深夜泉㣲上閣入髙秋户盡開¶
行背曲江誰到此琴書鎖着未朝廻¶
　　　齋中　　　　　　　　　　前　人¶
耽静非偽(集作/謬)為本性實踈索齊中一就枕不覺白日¶
落低扉礙軒轡寡徳謝接諾藂菊在墻隂秋窮未開蕚¶
所食(集作/飡)類病馬動影似移岳欲駐廹逃衰豈殊辭綆¶
縛已見飽時雨應豐蔬與藥¶
　　　題從伯舍人道正里南園　　劉得仁¶
<pb:KR4h0022_WYG_317-19a>¶
帝里餘新第朱門靣碧岑曙堂增爽氣喬木動清隂直¶
去親瑶陛朝廻在竹林風流才子調好尚古人心薜荔¶
遮忩暗莓苔近井深禮無青草隔(一作/鎖)詩有(一作/共)白衣¶
吟軒静留孤鶴庭虛到逺砧掩闗裁鳳詔開鏡理瓊簮¶
種植今如此塵埃永不侵雲奔投刺者日月待為霖¶
　　　初夏題叚郎中&KR0113;竹里南園　前　人¶
髙人遊息處與此曲池連宻樹纔春後深山在目前逺¶
峯初絶雨片石欲生煙數有僧來宿應縁静好禪¶
<pb:KR4h0022_WYG_317-19b>¶
　　　西園　　　　　　　　　　前　人¶
夏圃秋(一作/晩)凉入樹低逢幘欹水聲飜敗堰山翠濕疎¶
籬緑滑莎藏徑紅連(一作/繁)果壓枝幽人更何事旦夕與¶
僧期¶
　　　錢塘青山題李隠居西齋　　李　郢¶
小隠西亭為客開翠蘿深處遍青苔林間掃石安棊局¶
巖下分泉遞酒盃蘭葉露光秋月上蘆花風起夜潮來¶
湖山遶屋猶嫌淺欲棹漁舟近釣臺¶
<pb:KR4h0022_WYG_317-20a>¶
　　　園居　　　　　　　　　　前　人¶
暮雨揚雄宅秋風向秀園不聞砧杵動時㸔桔橰飜釣¶
下魚初食船移鴨蹔喧橘寒才弄色須帶(一作/待)早霜繁¶
　　　春晩東園曉思　　　　　　薛　逢¶
劔外春餘日更長東園留醉樂髙張松杉露滴無情淚¶
桃杏風飄不語香鶯戀葉深啼緑樹燕窺巢穩坐雕梁¶
也知留滯年華晩争那罇前樂未央¶
　　　宿陳生山齋(見二百/十七巻)　　　　溫庭筠¶
<pb:KR4h0022_WYG_317-20b>¶
　　　扶持山州避難冬夜二三禪侣吟茅齋¶
　　　　　　　　　　　　　　　李　涸¶
四海通禪客搜吟葉擁扃撚髭孤燭白閉目&KR0333;山青壁¶
掛敲氷杖爐溫注月瓶獨愁衙舊斾笏冷立殘星¶
　　　花園即事呈常中丞(集作/侍郎)　　趙　嘏¶
煙煖池塘柳覆臺百花園裏㸔花來燒衣熖席三千樹¶
破鼻醒愁一萬盃不肯為歌隨拍落却因令舞帶香廻¶
山公仰爾延賔客好傍春風次第開¶
<pb:KR4h0022_WYG_317-21a>¶
　延賔(集作/留賔)春風(集作/春城)¶
　　　南園　　　　　　　　　　前　人¶
雨過郊原綠尚微落花惆悵滿塵衣芳罇有酒無人共¶
日暮㸔山還獨歸¶
　　　郊園　　　　　　　　　　鄭　谷¶
相近復相尋山僧與水禽蓑衣(集作/煙蓑)春釣静雪屋夜碁¶
深雅道誰開口時風未醒(集作/省)心恩(集作/溪)光何以報祗¶
有醉和吟¶
<pb:KR4h0022_WYG_317-21b>¶
　　　題友人林齋　　　　　　　張　喬¶
喬木帶源(疑作/凉)蟬來吟暑雨天不離髙枕上似宿逺山¶
邊簟冷忩中月茶香竹裏泉(一作/煙)吾廬近溪島憶别動¶
經年¶
　　　和崔監丞春遊鄭僕射東園　張　蠙¶
春興隨花盡東園自養閒不離三畝地似入萬里山白¶
鳥穿籬去清泉抵石還豈同秦代客無位隠商山¶
　　　次韻和友人冬日書齋　　　前　人¶
<pb:KR4h0022_WYG_317-22a>¶
四季多花木窮冬亦不凋薄氷(一作/雲)行處斷殘火睡來¶
消象版簽書帙蠻藤絡(一作/落)酒瓢公卿有知己時得一¶
相招¶
　　　南園題　　　　　　　　　羅　隠¶
摶擊路終迷南園且灌畦敢言逃俗態自是樂幽棲葉¶
長春松濶科圓早薤齊雨沾虛檻冷雪壓逺山低竹好¶
還成徑桃夭亦有蹊小忩奔野馬閒甕養醯鷄水石心¶
愈切煙霄分已暌病憐王猛畚愚笑隗囂泥澤圃潮平¶
<pb:KR4h0022_WYG_317-22b>¶
岸江村柳覆堤到頭乗興是誰手好提携¶
　¶
　¶
　¶
　¶
　¶
　¶
　文苑英華巻三百十七¶
