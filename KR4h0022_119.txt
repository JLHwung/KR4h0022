# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:41.416268
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百十九 
<pb:KR4h0022_WYG_119-1a>¶
欽定四庫全書¶
　文苑英華巻一百十九　　宋　李昉等　編¶
　寳五　絲帛一¶
　　珊瑚樹賦一首　　　　碎琥珀枕賦一首¶
　　通犀賦一首　　　　　琥珀拾芥賦一首¶
　　不寳金玉賦一首　　　蜀江春日文君濯錦賦¶
　　　一首　　　　　　　廻文錦賦二首¶
　　臨風舒錦賦一首　　　海人獻文錦賦一首¶
<pb:KR4h0022_WYG_119-1b>¶
　　　珊瑚樹賦　　　　　　　　仲子陵¶
珊瑚生矣于彼滄溟稟精於天地之氣擢秀於魚龍之¶
庭含九泉之滋液冠百寳之神靈在涅不緇既同象玉¶
之潔有枝無葉亦如貝樹之形當其萌芽欲成根柢初¶
結同堅冰之有漸類隂火之潛爇瓊枝碩茂鐵網森列¶
貫纎目而玲瓏映重泉而昭晰海人於是方舟以進拭¶
目而觀牽夫密網出彼清瀾潤奪白虹之氣光連赤玉¶
之盤厥價伊何有逾於琥珀其色則爾取類於雞冠及¶
<pb:KR4h0022_WYG_119-2a>¶
夫漢帝思仙神君降質堂惟大小帳有甲乙植以珊瑚¶
之樹綴以明珠之實何幽茂以陵秋獨青葱而照日亦¶
有王家貴戚石氏財雄争豪世上使氣胷中視珊瑚之¶
若芥運如意以成風彼植之爲貴此碎之又何謂諒無¶
補於經綸徒見稱於祥瑞今也聖人御天所寳惟賢歛¶
雲物之容不書於策斮珠玉之脛而沉於泉車有龍首¶
鸞衡不以珊瑚爲柱馬有乘黄兹白(四字見文選/曲水詩序)不以¶
珊瑚爲鞭故雖古人之所貴獨吾君能捨旃¶
<pb:KR4h0022_WYG_119-2b>¶
　　　碎琥珀枕賦(以良藥是資竒/物非寳爲韻)　獨孤授¶
琥珀爲枕兮可保而持欲加首兮金瘡是資况無用於¶
寢戈之日固非全於枕轡之時在寳難求不藉金之堅¶
也其脆易破無勞斧以斮(一作/斯)之豈為我寳用安爾止¶
况將展轉之狀用救通中之痏分好惡於千歲之姿定¶
剛柔於一人之捶莫投金柱相如之璧則非不隕霜鋒¶
子雲之珍焉是夫其鏗然始解發耀騰暉定錙銖詎論¶
乎大小考多少未極乎精㣲異色旁分兮渙然冰釋虹¶
<pb:KR4h0022_WYG_119-3a>¶
光中裂兮溘爾星飛然後霞彩斷角勢違豈同摘玉之¶
流去彼取此殊異毁珠之日辨是與非美夫節彼用物¶
視其豐約始如席上之珍忽碎封中之藥念刮骨之痛¶
爾將束手於無爲在抗首(一作/道)之時我則曲肱而奚若¶
故逺於患無或不良扣兩端兮乍疑分寳摧一角兮尚¶
可含章在目無全似假庖丁之術應手而碎不同石氏¶
之强誰謂大道不寳吾道則屈固非合散之流不是羣¶
分之物假以衒將(疑/)爲美絶代稱竒昔爲永堅之好今¶
<pb:KR4h0022_WYG_119-3b>¶
傷善價之儀偕苻氏之堅名果遭貞石同五鹿之神角¶
或遇金槌猶能動彩熠熠馳精杲杲難分走海之靈尚¶
認沙洹之寳徒美夫棄其異而斥其好曽不知失其枕¶
而獲其道¶
　　　通犀賦(以温潤而澤厥/文自然爲韻)　　　王　損¶
犀有異角其名通天外徑挺以孤聳内清明而自全匪¶
刻匪雕既含章而無隱如追如琢(一作/瑑)亦通理於未然¶
當其逺徴搜備琛賮得自烏弋之野斷以龍泉之刃瑟¶
<pb:KR4h0022_WYG_119-4a>¶
兮素理如線之狀既呈灼爾清光似玉之开(疑作/形)方潤¶
豐下銳上勢圓質峻倘成象以表竒必駭雞而取信明¶
徴以騐分剸是資美勝截肪之日珍逾剖蚌之時素光¶
的的而中貫𤣥彩規規而外滋良玉無瑕既呈竒而異¶
矣白圭有玷將配美兮逺而故其分堅貞比金石光通¶
上下色潤膏澤透掌而纎粟必分窺天而秋毫不隔況¶
本精粹蓄絪緼依稀象物皎潔成文或似雙魚伏緑水¶
而鬐鬛皆見偶成孤鶴翔碧霄而羽翮斯分則知變態¶
<pb:KR4h0022_WYG_119-4b>¶
不恒衆美難越契人情之用矣豈天意之貽厥故能貞¶
而不變明而不昏粲竒文之烱烱暢美質之温温則貝¶
有文兮不必爲異羲列卦兮何足而論究其所然徴其¶
所自雖常情難得之貨葢造物偶然之意何異夫筆誤¶
㸃而狀蠅蟲食菜(疑作/葉)而成字若然者則文犀之美故¶
不足爲瑰異¶
　　　琥珀拾芥賦　　　　　　　何　據¶
天地之根孰知其源倐而化化歘爾存存琥珀拾芥鳳¶
<pb:KR4h0022_WYG_119-5a>¶
形精蕞物之㝠㑹出乎意外於是氣以㝠合物猶化造¶
礎因雲以積潤燧取火而就燥伊琥珀之為珠亦鳳形¶
而吸草既璀錯以瓊豔又熒煌而金藻爾乃探其至賾¶
持其自然手與心惬視與目全美寳擢色以臨矣飛芒¶
乘虚而附焉此見幾而作間不可省彼因感而應道不¶
可傳故能異質脗合殊途𤣥通播形的皪透影玲瓏似¶
乎月含桂以貞明泉泛籜而映净雲發彩於虹玉竹乘¶
隂於鵲鏡虞都尉見而言曰昔者楓丹崖綺松翠山衣¶
<pb:KR4h0022_WYG_119-5b>¶
膏淪甘壤珠孕清輝全其真詎蜂巢之所僭守其朴寜¶
鶴卵之能希進乎潔已一薫一蕕而並採徳以繄物拾¶
蕭拾艾而同歸且珠之於寳也至貴芥之於草也至㣲¶
不以貴而黜菅蒯不以寳(疑作/微)而替葑菲君無謂我腐¶
為螢有耀君之經是照君無謂我弱為舟有徴君之¶
流可乘物猶尚爾人亦諒只若太初之偶蒹葭長公之¶
俯青紫生芻對如玉之容芳荷被懐琰之士則珠豈草¶
以相期芥得珠以成美吾乃今知然乎至矣¶
<pb:KR4h0022_WYG_119-6a>¶
　　　不寳金玉賦(以君子立身無/利財賄為韻)　蔣　防¶
聖哲之人含道徳以自貴逺瓌竒而不珍被褐所懐上¶
恃慈儉以為主作礪於用下推忠信以為臣俾得各歸¶
於其璞庶將靡失於其真異彼滿堂且由乎知足殊夫¶
潤屋焉藉以發身慮知損而賈害比行妨而賤賄寜因¶
衆口以鑠自絶匹夫之罪當令與土同價誰重一籯念¶
其將石俱焚奚誇陸海塞淫奢之路彰亷潔之徒諒縱¶
横而抵鵲豈鎔範以為符抑好貨之心自家刑國秉不¶
<pb:KR4h0022_WYG_119-6b>¶
貪之志雖有若無顧毁櫝兮則那念稱穴之可恥獻而¶
辭也足愧彼宋人欲乃攫之誠(一作/誡)書乎列子還兹磧¶
礫之内宜彼巖巒之隈類亞父之碎斗鄙昭王之築臺¶
虚而盈將以禮義為器藏諸用何須府庫之財靡近取¶
於藍田詎逺求於林邑却玲瓏兮塵翳守清淨兮氷立¶
或黄或白得之而必捐如錫如珪踐之而不拾空韞石¶
以自晦孰披沙而强分苦受欺於田父嗤冒賞於商君¶
執固窮以去奢視同累塊喻至富於來學輕如浮雲於¶
<pb:KR4h0022_WYG_119-7a>¶
是國尚親仁民從棄利戒多藏於百貨思寡欲於萬¶
類所攻惟善寧採之于荆山所揀惟賢任雨之於秦¶
地¶
　　　蜀江春日文君濯錦賦　　　張　何¶
粤惟姑洗應律勾芒御辰鴈橋風暖犀浦花新疊嶂縈¶
郭長楊映津軒車照地士女驚人風土堪樂山川可珍¶
歲時不殊於荆楚形勝有類夫咸秦晩景彌秀晴江轉¶
春即有卓氏名姝相如麗室織迴文之重錦豔傾國之¶
<pb:KR4h0022_WYG_119-7b>¶
妖質鳴梭靜夜促杼春日布葉扶踈安花巧密寫庭葵¶
而不欠擬山鳥而能悉績縷嫌遲嚬蛾慕疾乍離披而¶
成段或煥爛而成匹言濯春流鳴環乃出於是近深沉¶
傍清泚朱顔始映珍篋方啓其始入也疑芳樹影落澗¶
中少將安焉若晴霞色照潭底奪五雲長風未散泫(一/作)¶
(勝/)百花微雨新洗爾乃曝林厓出泉洞遲日徐轉和風¶
緩送稍變迴鸞全分舞鳳戯蝶時遶嬌鸎欲弄乘春景¶
而方收俟王正而入貢懿其彩色足重鮮明可嘉青為¶
<pb:KR4h0022_WYG_119-8a>¶
禁桞紅作宫花能使御(疑作/飾)尉榮障夫人飾車郎官居¶
而列宿郡守衣而還家若夫齊紈之與楚練豈非細縠¶
之與輕紗¶
　　　迴文錦賦(以文思精絶今/古傳賞為韻)　　張仲素¶
昔竇滔之于役從軍伊少婦兮玉潔蘭薰對鳴機以抽¶
恨織美錦而成文攅萬緒之荏苒揉衆綵之絪緼腸迥¶
而緑字初結髮亂而青絲共棼萋兮斐兮常屬思於黄¶
絹不日不月長寄懐於碧雲其始也軫蕙心蓄藻思披¶
<pb:KR4h0022_WYG_119-8b>¶
流黄之渥彩等後素之繪事循環而覽夫言豈一端宛¶
轉而求則韻皆居次寫别既久怨心有盈錦霞駮而増¶
麗詩綺靡而縁情自發於巧心素手何慙於墨妙筆精¶
當其用寄逺方臨風載閱跡類雕蟲文如委纈既連珠¶
而復貫又通理而不絶居人言念緘萬恨而在中君子¶
寘懐字三歲而寜滅是繹是尋攻乎織紝宛而成章見¶
色絲之麗永以為好表美人之心儻或以新而代故豈¶
殊陋古而榮今黼黻不同愁閱目而等耀彩章自異懼¶
<pb:KR4h0022_WYG_119-9a>¶
䜛口之見侵況復委篋多年化塵千古方爛兮如在復¶
燦兮可覩藻豔波旋環迴輻圓藴四愁而難解煥五采¶
以相鮮猶或踰繡段勝彩牋貴以文自奪鴛衾之價贈¶
乎逺無勞雁足之傳且物在人亡留思長想謂其文之¶
著也可巻而懐謂其製之貴焉乃攄而賞若知七襄之¶
非匹豈玉案之虚徃¶
　　　第二(同前/韻)　　　　　　　　皇甫威¶
彼美人兮懸隴雲念塞上之征客迴機中之錦文千里¶
<pb:KR4h0022_WYG_119-9b>¶
馳心十年誓志相闗山之延夣託丹素而垂意札札鳴¶
杼紛紛績翠梭曵緒而龍迴錦披雲而鳳至情生萬象¶
功歸一致緑為芳草怨王孫之不歸紅作仙花發美人¶
之幽思懿夫逹其意者在乎誠為其藝者貴乎精顧異¶
物之可賞諒同心之所成離披而芳樹揺影煥爛而明¶
霞近榮振素手以鳴機蘭閨霜集歛翠蛾而績縷紗窻¶
月生則知妙極十全才光一絶既以彰其意亦以表乎¶
節類乎錦卓氏服以妍精言乎詩謝女慙乎清切稽六¶
<pb:KR4h0022_WYG_119-10a>¶
義而不忒方百花而迥别心唯念逺將績縷以同營字¶
是迴文與愁腸而共結成乎手發乎心銳精思而在今¶
方之紈比之素積𤣥功而冠古笑草露之輕薄勝林花¶
之新吐宛矣麗矣錯金彩以成章寂兮寥兮零玉筯而¶
如雨於是閱披風前光文爛然百花互進五色相宣文¶
彬彬而愴矣彩重重而恨焉匪類雕蟲工乎織豈徒恱¶
目寄乎邊寫片心之贈逺代尺素之相傳一則託乎情¶
一則存於想謂乎錦也可裁心乎足賞君乎君乎發緘¶
<pb:KR4h0022_WYG_119-10b>¶
封知精誠之不爽¶
　　　臨風舒錦賦(以賦之明麗/當如此為韻)　　閻楚封¶
風響清韻錦明色絲閱攅花之麗綵當偃草之驚時拂¶
袖而起翻光益滋始暉暉之展也俄習習以動之且爛¶
兮則舒爰假不周之力及斐然而異誠同絶妙之詞爾¶
其黼黻言開浸淫逺度藴鳴(一作/投)梭之巧思比擲地之¶
麗賦暉光亂起如蕩漾之波翻彩狀閒飄若逶迤之霞¶
布觀夫引曵交映彰施煥盈當大塊之初發遇迴文之¶
<pb:KR4h0022_WYG_119-11a>¶
已成奪雲彩曜日晶激飀飀而愈疾動獵獵而增明向¶
水而揺似挂㠶之欲去當筵而列謂施障之將行況復¶
入座輕泠横空掣曵當蜀郡之新濯擬潘文而更麗絪¶
緼乍舉時牽素手之中煦嫗潛來逺自青蘋之際晩映¶
花户暗臨洞房簸烟暉之照判(疑/)騰藻豔而飄揚裊輕¶
吹鑠流光扇涵和而迥觸攄炳麗而前當五色相宣喻¶
體物之詞彩八風迭起駭織文之鳥章且蕭颯初戾紅¶
明正舒照瑣窻而粲矣煥雲幄以暉如彩曜克宣諒本¶
<pb:KR4h0022_WYG_119-11b>¶
因於剪飾精華可翫終亦藉其吹嘘是知修時者莫貴¶
其精微製錦者莫尚其綺靡善染翰之瑰麗狀臨風之¶
旖旎懿哉文之義也諒發明之在此¶
　　　海人獻文錦賦(以珍物時來以/應君徳為韻)李君房¶
彼潛織兮泉室之人曵文綃兮結氷縷灼錦彩兮照花¶
新背窮海以入貢望君門而効珍于以獻之爰彰至徳¶
非同㡛氏之練更異仙家之織臨風始啓全含琪樹之¶
芳向闕爰開遥寫蜃樓之色固竒工之所就蚩(疑作/豈)常¶
<pb:KR4h0022_WYG_119-12a>¶
情之可識當其綵縷方織鳴梭靜聞絢霞光於隂火綴¶
縟藻於卿雲舞鳳翔鸞乍徘徊而撫翼重葩疊葉紛宛¶
轉以成文疑映地之花折似飲渚之虹分弄杼斯成既¶
呈妍於泉客垂衣可仰欣有奉於明君啟瑶緘而駭視¶
方霧縠而難擬離披耀彩臨玉砌以蓮舒燦爛生姿映¶
金門而霞起固將保(疑作/寶)其所異孰能識其所以投熾¶
熖而靡燎為灰濯清流而不濡於水原夫獻琛方至捧¶
篋員來臨虚庭而障倚俯洞户以屏開蝶翩翻而誤起¶
<pb:KR4h0022_WYG_119-12b>¶
鳥眄睞以驚迴物無情而自感化有孚而斯應以文為¶
貴寜同巷伯之詩表徳方來且異美人之贈非同禹貢¶
不謝堯時對天庭而照燭向麗景而葳蕤皎潔凝光爰¶
識氷蠶之緒霏微發色不唯園客之絲既而煥彼文章¶
作為黼黻方可重於逺人寜有譏於翫物¶
　¶
　¶
　文苑英華巻一百十九¶
