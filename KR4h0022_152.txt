# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.147119
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百五十二
<pb:KR4h0022_WYG_152-1a>¶
欽定四庫全書¶
　文苑英華卷一百五十二　宋　李昉等　編¶
　天部二¶
　　望月二十六首　　　雜題月三十五首¶
　　星十首¶
　　望月¶
　　　望江中月　　　　　　　梁簡文帝(一作梁/孝元帝)¶
澄江涵月影(類聚作/皓月)水影若浮天風來如可汎流急不¶
<pb:KR4h0022_WYG_152-1b>¶
成圓秦鏡斷復接和璧碎還聮裂紈依岸草斜桂逐行¶
船即此清江上無俟百枝然¶
　　　望月　　　　　　　　　前　人¶
流輝入畫堂初照上梅梁形同七子鏡影類九秋霜桂¶
花那不落團扇與誰粧空聞北忩彈未舉西園觴¶
　　　舟中望月　　　　　　　　梁朱超(見初/學記)¶
大江濶千里孤舟無四鄰唯餘故樓月逺近必隨人入¶
風先繞暈排霧急移輪若教長似扇堪拂艶歌塵¶
<pb:KR4h0022_WYG_152-2a>¶
　　　望月　　　　　　　　　　庾肩吾¶
桂殿月偏來留光引上才圓隨漢東蚌暈逐淮南灰渡¶
河光不濕移輪澈詎開此夜臨清景還承終宴杯¶
　　　和徐主簿望月　　　　　　前　人¶
樓上徘徊月窓中愁思人照雪光偏冷臨花色轉春星¶
流時入暈桂長欲侵輪願以重光曲承君歌扇塵¶
　　　望月愁　　　　　　　　　蕭子範¶
漢河東西隂清光此夜出入帳華珠被斜筵照寳瑟霜¶
<pb:KR4h0022_WYG_152-2b>¶
慘庭上蘭風鳴簷下橘獨見傷心者孤燈坐幽室¶
　　　望月有所思　　　　　　　劉孝綽¶
秋月始纎纎微光垂出(類聚/作步)簷朣朧入牀簟髣髴鑑窓¶
簾簾螢隠光息簾蟲映光織玉羊東北上金虎西南昃¶
長門隔清夜高堂夢容色如何當此時懐情向(類聚/作滿)胷¶
臆¶
　　　江上望月　　　　　　　　鮑　泉¶
客行鈎始懸此夜月將弦川澄光尚動流駛影難圓蒼¶
<pb:KR4h0022_WYG_152-3a>¶
蒼隨逺色&KR0222;&KR0222;(類聚作/瀁瀁)逐漪漣無因轉還㠶廻首眷吾¶
(類聚/作前)賢¶
　　　舟中望月二首　　　　　　庾　信¶
舟子夜離家開舲望月華山明疑有雪岸白不闗沙天¶
漢㸔珠蚌星橋視桂花灰飛重暈闕蓂落獨輪斜¶
　　　二¶
夜光流未曙金波影上(疑作/尚)賒照人非七子含風異九¶
華蓂新半璧(疑作/壁)上桂滿獨輪斜乗舟聊可望無假逐¶
<pb:KR4h0022_WYG_152-3b>¶
靈槎¶
　　　遼城望月　　　　　　　唐太宗¶
𤣥兎月初明澄輝照遼碣映雲光漸隠隔樹花如綴魄¶
滿桂枝圓輪虧鏡彩缺臨城却影散帶暈重圍結駐蹕¶
俯九都佇觀妖氛滅¶
　　　卧痾喜霽開扉望月簡宫内知友¶
　　　　　　　　　　　　　　　庾　抱¶
秋雨移弦望疲痾倦苦辛忽對荆山璧委照越吟人高¶
<pb:KR4h0022_WYG_152-4a>¶
高侵地鏡皎皎徹天津色麗班姬篋光潤洛川神輪輝¶
池上動桂影隙中新懐賢雖不見或似暫參春(疑作/辰)¶
　　　江中望月　　　　　　　　盧照鄰¶
江水向涔陽澄澄瀉月光鏡圓珠溜澈弦滿箭波長沉¶
鈎摇兎影浮桂動舟芳延照相思夕千里共霑裳¶
　　　秋山望月酬李騎曹　　　　李　嶠¶
愁客坐山隈懐抱自悠哉況復高秋夕明月正徘徊亭¶
亭出逈岫皎皎映層臺色帶銀河滿光含玉露開白雲¶
<pb:KR4h0022_WYG_152-4b>¶
籠影度虚暈抱輪廻谷&KR0201;凉隂静山空夜響哀寒催數¶
鴈急風送一螢來獨軫離君恨遥想故人盃¶
　　　和康五望月有懐　　　　　杜審言¶
明月高秋迥愁人獨夜㸔暫將弓並曲翻與扇俱團霧¶
濯清輝苦風飄素影寒羅衣一此鑒頓使别情(集作/離)難¶
　　　和洛州司士康士曹庭芝望月有懐¶
　　　　　　　　　　　　　　　沈佺期¶
天使下西樓光含萬象(集作/里)秋臺前疑掛鏡簾(集作/簷)外¶
<pb:KR4h0022_WYG_152-5a>¶
似懸鈎張尹將眉學班姬取扇儔佳期應借問為報在¶
南(集作/刀)頭¶
　　　秋夜望月　　　　　　　　姚　崇¶
明月有餘鑒覊人殊未安桂寒秋樹晚波入夜池寒灼¶
灼雲枝净光光草露團所由迷所在長望獨長歎¶
　　　望月　　　　　　　　　　張九齡¶
清迥江城月流光萬里同所思如夢裏相望枉庭中皎¶
潔青苔露蕭條黄葉風含情不得語頻使桂華空¶
<pb:KR4h0022_WYG_152-5b>¶
　　　望月懐逺　　　　　　　　前　人¶
海上生明月天涯共此時人情怨遥夜竟夕起相思㓕¶
燭憐光滿披衣覺露滋不堪盈手贈還寢夢佳期¶
　　　雨後望月　　　　　　　　李　白¶
四郊隂靄散開户半蟾生萬里野霜合一條江練横出¶
時山眼白高後海心明為惜如團扇長吟到五更¶
　　　南樓望月　　　　　　　　釋皎然¶
夜月家家望亭亭愛此樓纎雲溪上斷踈柳影中秋漸¶
<pb:KR4h0022_WYG_152-6a>¶
映千峰出遥分萬𣲖流關山誰復見應獨起邊愁¶
　　　龍池寺望月寄韋使君闕别駕(集作閻/别駕)¶
　　　　　　　　　　　　　　　司空曙¶
清光此夜中萬古望應同當野山沉霧低城樹有風花¶
宫紛共&KR0201;水府皓相空遥想高樓上唯君對庾公¶
　　　登樓望月寄鳯翔李少尹　　戴叔倫¶
陌上凉風槐葉凋夕陽清露濕寒條登樓望月楚山迥¶
月到南樓山獨遥心送情人趨鳳闕目隨陽鴈極煙霄¶
<pb:KR4h0022_WYG_152-6b>¶
軒轅不重無名客此地還能訪寂寥¶
　　　西樓望月(一作登/城望月)　　　　　張　籍¶
城西樓上月復是雪晴時寒食(集作/夜)共來望思鄉獨下¶
遲幽光落水塹净色在霜枝明日千里去此中還别離¶
　　　望關山月(此詩見一百/九十八巻)　　　陳　陶¶
　　　海昌望月　　　　　　　　前　人¶
何處無今夕豈期在海頭賈客不愛月嬋娟閒滄洲浩¶
然傷歲華獨望湖邊樓煙島青歴歴藍田白悠悠誰無¶
<pb:KR4h0022_WYG_152-7a>¶
破鏡期繄我信虚舟誰無桂枝念繄我方摧輈始見彎¶
環春又逢團圓秋莫厭綾扇夕百年多銀鈎金盤誰雕¶
鐫玉窟難寫(疑作/冥)搜重輪運時節三五不自由疑抛雲¶
上鏡欲摟(疑/)天邊毬孀居應寒冷𢷬藥青㝠愁兎子樹¶
下蹲蝦䗫池中游如何名金波不共水東流天花辟膻¶
腥野雲無邊陬蚌蛤乗大運含珠相對醻夜鵲思南鄉¶
露華清東甌百寳安可覷老龍鏁深湫究究(詩自我/人究究)如¶
情人盗者即仇讐海涯上皎潔九門更清幽亭亭勸金¶
<pb:KR4h0022_WYG_152-7b>¶
樽(疑/)夜乆喘吴牛夷俗皆輕擲北山思全(疑/)遊鴈聲故¶
鄉來客淚墮南洲平生煙霞志讀書覔封侯四海尚白¶
身豈無故鄉羞&KR0452;坎何足嘆壯如水中虬獵獵谷底蘭¶
摇摇波上鷗中逾(疑/)䘮資斧兩地生繁憂一杯太隂君¶
鷦鷯豈無求明日將片葉三山東南浮¶
　　雜題月¶
　　　視月　　　　　　　　　　虞　騫¶
清夜未云疲細(類聚/作珠)簾聊可發冷冷玉殿外映見蛾眉¶
<pb:KR4h0022_WYG_152-8a>¶
月靡靡露方垂暉暉光稍没佳人復千里餘影徒揮忽¶
　　　縣中庭㸔月　　　　　　　劉　瑗¶
移榻坐庭隂初弦時復臨侍兒能勸酒貴客解彈琴栢¶
葉生髮内桃花出髻心月光移數尺方知夜巳深¶
　　　林下月影(集本類聚/並作映月)　　　　劉孝綽¶
明明三五夜(集作/月)垂影當高樹攅柯伴玉蟾裛葉映(集/本)¶
(類聚並/作彰)金兎茲林有夜坐嘯歌無與晤側光聊可書含¶
毫且成賦¶
<pb:KR4h0022_WYG_152-8b>¶
　　　闗山月(此詩見一/百九十卷)　　　　　王　褒¶
　　　詠月贈人　　　　　　　　前　人¶
月色當秋夜斜暉映薄帷上弦如半璧初魄似蛾眉渡¶
雲光忽駛中天影更遲高陽懐許掾對此憶相思¶
　　　薄帷鑒明月　　　　　　　張正見¶
長河上月桂澄彩照高樓分簾如碎璧隔幔似垂鈎窓¶
外光恒滿帷中影暫流豈及西園夜長隨飛葢遊¶
　　　賦得三五明月夜　　　　　江　總¶
<pb:KR4h0022_WYG_152-9a>¶
三五兎輝成浮隂冷復輕隻輪悲(類聚/作非)戰反團扇少歌¶
聲雲前來往色水上動摇明况復高樓照何嗟攬不盈¶
　　　明月引　　　　　　　　　盧照鄰¶
筮仕無中秩歸耕有外臣人歌小歲酒花舞大唐春草¶
色迷三徑風光動四鄰願得長如此年年物候新¶
　　　朗月行　　　　　　　　　張　漸¶
朗月照簾晃清夜有餘姿洞房怨孤枕挾瑟愛前墀萱¶
草&KR2393;數葉梨花復遍枝去歲草始榮與君新相知今年¶
<pb:KR4h0022_WYG_152-9b>¶
花未落誰分生别離代情難重論人亊好乖移合比月¶
華滿分同月易虧虧月當再圓人别星隕天吾欲竟此¶
曲意深不可傳歎息孤鸞鳥傷心明鏡前¶
　　　月下獨酌(此詩見一百/九十五卷)　　　李　白¶
　　　金陵城西樓月下吟　　　　前　人¶
金陵夜寂凉風發獨上西樓望吴越白雲映水摇秋光¶
(集作/空城)白露如珠滴(集作垂/珠濕)秋月月下長吟乆不歸古今¶
相接眼中稀解道澄江浄如練令人却憶謝𤣥暉¶
<pb:KR4h0022_WYG_152-10a>¶
　　　把酒問月　　　　　　　　前　人¶
青天有月來幾時我今停杯一問之人攀明月不可得¶
月行却與人相隨皎如飛鏡臨丹闕綠煙滅後(集作/盡)青¶
輝發但見宵從海上來寧知曉向雲間没白兎𢷬藥秋¶
復春姮娥孤棲與誰隣今人不見古時月今月曽經照¶
古人古人今人若流水共㸔明月皆如此所(集作/唯)願當¶
歌對清酒(集作/酒時)月光長照金罇裏¶
　　　月宫詞　　　　　　　　　楊巨源¶
<pb:KR4h0022_WYG_152-10b>¶
宫中月明何所似如積如流滿田地迥過前殿曽學眉¶
廻照長門慣催淚昭陽昨夜秋風來綺閣金鋪情(疑/)影¶
開藻井浮花共陵亂玉階零露相徘徊稍映明河泛仙¶
馭滿窓猶在更衣處管弦廻燭無限情環珮憑欄不能¶
去皎皎蒼蒼千里同穿煙飄葉九門通珠簾欲卷畏成¶
水瑶席初陳驚似空復值君王事歡宴宫女三千一時¶
見飛葢愁㸔素暈低稱觴願踏清輝遍江上無雲夜可¶
憐冐沙披浪自嬋娟若共心賞風流夜那比高高太液¶
<pb:KR4h0022_WYG_152-11a>¶
前¶
　　　溪上月　　　　　　　　　僧皎然¶
秋水月娟娟初生色界天蟾光散浦溆素景動淪漣何¶
事無心見虧盈向夜禪¶
　　　月夜泛舟　　　　　　　　僧法振¶
西塞長雲盡南湖片月斜&KR0222;舟人不見卧(高僧詩/作悮)入武¶
陵花¶
　　　剡山夜月(六/言)　　　　　　　朱　放¶
<pb:KR4h0022_WYG_152-11b>¶
月在沃州山上人歸剡縣溪邊漠漠黄花覆水時時白¶
鷺驚船¶
　　　秋庭夜月有懐　　　　　　李澄之¶
游客三江外單棲百慮違山川憶處近形影夢中歸夜¶
月明虚帳秋風入𢷬衣從來不慣别况屬鴈南飛¶
　　　和元郎中從八月十一至十五夜翫月五首¶
　　　　　　　　　　　　　　　王　建¶
半秋初入中旬夜己向階前守月明從未圓時㸔却好¶
<pb:KR4h0022_WYG_152-12a>¶
一分一見傍輪生¶
　　　二¶
亂雲遮却臺東月不許教依次第㸔莫為詩家先見境¶
被他籠與作艱難¶
　　　三¶
今夜月明勝昨夜新添桂樹近東枝立多地濕舁床坐¶
㸔過墻西寸寸遲¶
　　　四¶
<pb:KR4h0022_WYG_152-12b>¶
月似圓來色漸凝玉盆生水欲侵稜夜深盡放家人睡¶
(雜詠作/佳人醉)直到天明不炷燈¶
　　　五¶
合望月時長望月分明不得似今年仰頭五夜風中立¶
從未圓時㸔到圓(一作從未團/圓直到圓)¶
　　　月夜寄微之憶樂天　　　　劉禹錫¶
今宵帝城月一望雪相似遥想洛陽城清光正如此知¶
君當此夕亦望臨(集作/鏡)湖水展轉相憶心明月(集作/月明)千¶
<pb:KR4h0022_WYG_152-13a>¶
萬里¶
　　　江樓望月　　　　　　　　白居易¶
嘉陵江曲曲江池明月誰同人别離一宵光景潜相憶¶
兩地隂晴逺不知誰料江邊懐我意正當池畔望君時¶
今朝共語方同悔不解多情先寄詩¶
　　　山中問月　　　　　　　　前　人¶
為問長安月誰教不暫離(集作相思/必切離)昔隨飛葢處今照¶
入山時借助秋懐曠留連夜卧遲如歸舊鄉國似對好¶
<pb:KR4h0022_WYG_152-13b>¶
親知松下行為伴谿頭坐有期千嵓將萬壑無處不相¶
隨¶
　　　寒食夜月　　　　　　　　前　人¶
風香露重梨花濕草舎無煙(集作/燈)愁未入南鄰十(集作/井)¶
里歌吹時獨倚柴門月中立¶
　　　宿藍橋題月　　　　　　　前　人¶
昨夜鳯池頭今夜藍(一作/溪)橋口明月本無心行人自回¶
首新秋松影下半夜鐘聲後清影不宜昏聊將茶代酒¶
<pb:KR4h0022_WYG_152-14a>¶
　　　宿陽城驛題月　　　　　　前　人¶
親故尋回駕妻孥未出闗鳯凰池上月送我過南山¶
　　　對琴待月　　　　　　　　前　人¶
竹院新晴夜松牕未卧時共琴為老伴與月有愁期玉¶
軫臨風乆金波出霧遲幽音待清景惟是好(集作/我)心知¶
　　　西樓月　　　　　　　　　前　人¶
悄悄復悄悄城隅隠林杪山郭燈火稀峽天星漢少年¶
光東流水生計南枝鳥月没江沉沉西樓殊未曉¶
<pb:KR4h0022_WYG_152-14b>¶
　　　禁中月　　　　　　　　　前　人¶
海上明月出禁中秋夜長東南樓殿白稍稍上宫墻净¶
落金盤水明浮玉砌霜不比人間見塵土汙清光¶
　　　客中月　　　　　　　　　前　人¶
客從江南來來時月上弦悠悠行旅中三見清光圓曉¶
隨殘月行夕與新月宿誰謂月無情千里逺相逐朝發¶
渭水流暮入長安陌不知今夜月又作誰家客¶
　　　客中月　　　　　　　　　于武陵¶
<pb:KR4h0022_WYG_152-15a>¶
離家凡幾宵一望一寂寥新魄又將滿故鄉應漸遥猶¶
臨彭蠡水逺憶洛陽橋更有乗舟客悽然亦駐橈¶
　　　霜月　　　　　　　　　　李商隠¶
初聞征鴈巳無蟬百尺樓臺水接天青女素娥俱耐冷¶
月中霜裏鬬嬋娟¶
　　　月夕　　　　　　　　　　前　人¶
草下隂蟲葉下(集作/上)霜朱欄迢遞壓湖光兎寒蟾冷桂¶
花白此夜姮娥應斷腸¶
<pb:KR4h0022_WYG_152-15b>¶
　　星¶
　　　月夜觀星　　　　　　　　隋煬帝¶
團團素月净翛翛夕景清谷泉驚暗石松風動夜聲披¶
衣出荆户躡履歩山楹欣覩明堂亮喜見太階平觜參¶
猶可識牛女(初學記/作女牛)尚分明更移斗柄轉夜乆天河横¶
徘徊不能寐參差幾種情¶
　　　奉和御製月夜觀星示百僚　諸葛頴¶
&KR0772;窱神居逺蕭條更漏深薄煙净遥色高樹宿清隂星¶
<pb:KR4h0022_WYG_152-16a>¶
月滿茲夜燦爛還相臨連珠欲東上團扇漸西沉澄水¶
含斜漢修樹隠横參時聞送籌柝屢見繞枝禽聖情寄¶
餘事振玉復鳴金¶
　　　同前　　　　　　　　　　袁　慶¶
六龍初匿影顧兎始馳光戒井(文選刻漏銘/徼宫戒井)傳宵漏山¶
庭引夕凉宸居多勝託閒步出琳堂爛爛星芒動耿耿¶
清河長清(初學記/作情)道移天駟北極轉文昌喬枝猶隠畢¶
絶嶺半侵張仰觀留玉裕(文選陸士衡宣猷/堂詩天姿玉裕)睿作動金¶
<pb:KR4h0022_WYG_152-16b>¶
相無庸徒扣寂何以繼連章¶
　　　同前　　　　　　　　　　蕭　琮¶
陽精去南陸大(疑作/火)耀始西流夕風凄謝暑夜氣應新¶
秋重門月己映嚴城漏漸修臨風出累榭度月蔽層樓¶
靈河隔神女仙轡動星牛玉衡指棟落瑶光對幌留徒¶
知仰閶闔乗槎未有由¶
　　　同前　　　　　　　　　　虞世南¶
旦秋炎景暮初弦月彩新清風滌暑氣文露净囂塵藹¶
<pb:KR4h0022_WYG_152-17a>¶
霧銷輕縠鮮雲卷夕鱗休光灼前耀瑞彩接重輪緣情¶
摛聖藻並作命徐陳宿草誠渝溢吹嘘偶縉紳天文豈¶
易述徒知仰北辰¶
　　　星名　　　　　　　　　　辛徳源¶
邊祲昏高柳爟光照離宫明堂發三令鈎陳集五戎素¶
羽麾全月牛(疑/)旗引半虹虎落驚氛歛龍城宿霧通繫¶
(疑作/擊)鐘張大樂置酒宴羣公闗山無復阻車書方大同¶
　　　詠星　　　　　　　　　　董思恭¶
<pb:KR4h0022_WYG_152-17b>¶
歴厯東井&KR0213;昭昭右掖垣雲際龍文出池中鳥色翻流¶
輝下月露墜影入河源方知潁川集别有太丘門¶
　　　同前　　　　　　　　　　李　嶠¶
蜀郡靈槎轉豐城寳劒(集作/氣)新將軍臨北塞天子入西¶
秦未作三台輔寧為五老臣今宵頴川曲誰識聚賢人¶
　　　江邊星月二首　　　　　　杜　甫¶
驟雨清秋夜金波耿玉繩天河元自白江浦向來澄映¶
物連珠斷縁空一鏡昇餘光隠更漏况乃露華凝¶
<pb:KR4h0022_WYG_152-18a>¶
　　　二¶
江月辭風檻(集作/纜)江星别霧船鷄鳴還曙色鷺浴自清¶
川歴歴竟誰種悠悠何處圓客愁殊未已他夕始相鮮¶
　¶
　¶
　¶
　¶
　¶
<pb:KR4h0022_WYG_152-18b>¶
　¶
　¶
　¶
　¶
　¶
　¶
　¶
　文苑英華巻一百五十二¶
