# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:50.529796
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百四十九
<pb:KR4h0022_WYG_449-1a>¶
欽定四庫全書¶
　文苑英華巻四百四十九　宋　李昉等　編¶
　制書二¶
　　命相二¶
　　　權徳輿拜相制　　　　　玉堂遺範¶
門下夫宰相之任上以代天工輔佐之宜下以立人極¶
燮調之理(詔令無/此四字)爰得忠正方膺股肱正議大夫守太¶
常卿上柱國襄武縣開國侯賜紫金魚袋權徳輿器度¶
<pb:KR4h0022_WYG_449-1b>¶
端實智識通敏學成師法文為國華素履常踐於貞方¶
黄中允合於易簡自出入清列茂著嘉聲名利無屑於¶
中懐風雨不移(詔令/作易)其常性驥騄之質常識於逺途鸞¶
鳳之姿宜巢於阿閣期于致理推之至公寵以春卿掌¶
我樞務輔天地之徳俾化及平明導隂陽之和使物靡¶
疵癘予違汝弼言無面從君可臣否事己心同(詔令/作許)用¶
佇𢎞美式副虚懐可守禮部尚書同中書門下平章事¶
散官勲封賜如故(元和五/年九月)¶
<pb:KR4h0022_WYG_449-2a>¶
　　　武元衡冄入相制¶
門下邦國興理将相是資選衆而舉思賢俾乂故有台¶
臣外撫宣力已靖於四方衮職迭居懋功復凝於庻職¶
允兹崇踐爰屬上才前劒南西川節度副大使知節度¶
事管内度支營田觀察處置統押近界諸藩及西山八¶
國雲南安撫等使銀青光禄大夫檢校吏部尚書兼門¶
下侍郎同中書門下平章事成都尹上柱國臨淮郡開¶
國公食邑二千戶武元衡粹厚端莊簡易常壹有誠明¶
<pb:KR4h0022_WYG_449-2b>¶
之道以致用有宏茂之略以佐時貞方自得於性術操¶
尚不愆於風雨加以懿文合雅聚學承師通禮樂刑政¶
之源逹古今治變之要歴登華貫休聞穆然洎處鈞衡¶
中立不倚致君思堯舜之盛修職以邴魏為宗益部大¶
藩比仗兼濟而能布宣威惠撫蒞蠻髦縣道輯寧疲黎¶
安息推心而下皆率附正已而人自嚮方臨之累年理¶
有殊(詔令/作異)等朕以出納王命緝熈帝圖緫庻官之職業¶
為百度之扄鍵惟此重任屬于黄扉分憂遂輟於殿邦¶
<pb:KR4h0022_WYG_449-3a>¶
具瞻再歸於碩望爾尚行之以中正煦之以和平毗于¶
一人膏潤天下祗膺禮命無替徽猷可守門下侍郎同¶
中書門下平章事兼崇𤣥舘大學士充太清宫使(元和/八年)¶
(三/月)¶
　　　令狐楚拜相制¶
門下賛天工而成光濟叶帝力以致昇平非中和禀氣¶
不能將燮調之道非誠明在躬何以膺弼亮之位况今¶
積祅(詔令/作殄)已弭而邉鄙猶虞大化方行而里閭未泰将¶
<pb:KR4h0022_WYG_449-3b>¶
欲舉百度甄群材外撫四夷内輯諸夏納之夀域被以¶
仁風代予之勤其孰克任眷求斯得是用命之河陽三¶
城懐州節度使朝議郎持節懐州諸軍事守懐州節度¶
兼御史大夫賜紫金魚袋令狐楚根於粹厚著以端明¶
表山立之莊容洞泉渟之精識文髙雄冨學茂該通自¶
頃揮翰掖垣持囊禁署嘗延造膝屢竭沃心發言有(詔/令)¶
(作/必)誠臨事無惑藹是公望居然國楨及剖符近郊兼暢¶
牧人之術仗節分閫尤深馭衆之方可謂器適中外效¶
<pb:KR4h0022_WYG_449-4a>¶
宣文武宜展舟檝之用式登鼎鉉之司管于中樞持我¶
大柄於戯輔翼之任人臣極崇未至而衆馭有歸既處¶
而其名罕副萬務攸託朕何賴焉爾其敬聽此言渝思¶
其道行致君之志終始勿渝以報國為期夙夜益勵無¶
俾厥后有慙知臣可朝議大夫守中書侍郎同中書門¶
下平章事(元和十四/年七月)¶
　　　李夷簡拜相制¶
門下致理之道王者由其盡心弼成之功輔臣所以宣¶
<pb:KR4h0022_WYG_449-4b>¶
力皇極是建蒼生乃安敷求實難倚任斯重将付大政¶
必惟僉諧正議大夫守御史大夫上柱國成紀縣開國¶
侯食邑一千戶賜紫金魚袋李夷簡學(詔令/作才)稱通明性¶
本嚴重守以正直傳之文華羽儀朝端冠耀宗籍早司¶
邦憲爰緫地征糾逖無聞於避强經費克均其定制中¶
立不撓孤標出倫聳善激(一作/仰)貪法行令肅自鎮漢上¶
洎臨蜀州儉徳載彰清規一貫山岳比厚雷風有常勵¶
貞峻以理心竭忠勞而奉上人望汲黯印歸趙堯俾之¶
<pb:KR4h0022_WYG_449-5a>¶
持綱萬目皆舉固可以綜參庻務允釐百工燮和隂陽¶
宣發號令是用申命陟于台堦於戯說積爾躬夢恊朕¶
志虚已将求其𢎞濟鯾言罔懼於怫違道必舉中位無¶
苟曠膺此寵擢敬哉戒哉可守中書(詔令作/門下)侍郎同中¶
書門下平章事(元和十三/年三月)¶
　　　夏侯孜拜相制¶
門下篙檝克修航艦以之濟海羽翮可勵(一作/厲)鵾鵬於¶
是摩天朕恭已寰瀛勞誠夢獵将以篙檝賢輔羽翮寳¶
<pb:KR4h0022_WYG_449-5b>¶
臣以三代至理之英濟群生並洽之欲載仗舊徳期獲¶
我心劒南西川節度副大使知節度使事管内度支營¶
田觀察處置統押近界諸蠻及西川八國雲南安撫等¶
使光禄大夫檢校尚書右僕射同中書門下平章事(元/和)¶
(十三年/三月)上柱國譙郡開國公食邑三千戶夏侯孜大昴¶
分精維嵩挺秀擅四海之賢俊作中朝之表儀禮樂詩¶
書資其懿範温恭孝愛輔以多才服道以致身含章而¶
底力經國之用貫百川而不改其清應物之明體萬象¶
<pb:KR4h0022_WYG_449-6a>¶
而莫窮其照周踐華列多識舊章郎署諫垣休聲夙振¶
東陽故絳恵愛洽聞洎甘棠政成㑹府徴命兼領臺轄¶
之任冄居邦憲之尊正色無私當官必舉㧾征賦以贍¶
國幹山澤而富人美利無加遺澤益覩積是朝著(一作/徳)¶
昇於台司内竭謨明外𢎞體理馳咎䕫之極摯陋周漢¶
之遐蹤克彰為輔之聲允叶有開之契屬者以西南重¶
鎮邉徼多虞爰頼恵征以隆外閫福星時雨既恵巴庸¶
景化元和須歸鼎鉉是用召於驛騎待(一作/代)以天工重¶
<pb:KR4h0022_WYG_449-6b>¶
開集鳳之池冄仰問牛之化弼謨萬務師長庻僚亟付¶
機衡俾康區夏於戯刀非礪不剖(一作/割)魚非水不行為¶
君誠難得中(一作/時)甚易决疑定計吾以爾為神龜肥國¶
救人吾以爾為上藥盡布四體懋堅一心勉哉勿疑對¶
揚我休命可尚書左僕射同中書門下平章事散官勲¶
封如故(咸通三/年七月)　　一作皆唐大詔令¶
　　　韋執誼入相制¶
門下宰相之職寅亮緝熈導隂陽之和賛天地之化裁¶
<pb:KR4h0022_WYG_449-7a>¶
成百揆揔領庻官非道契時中識通理本則何以敷暢¶
皇猷(一作/極)阜安群庻(一作/黎)朕以𦕈身嗣守丕業思立人¶
紀以承鴻休(一作/天)其代予言允屬良弼朝議郎守吏部¶
郎中騎都尉賜緋魚袋韋執誼孝友忠肅自誠而明茂¶
實本於宗師英華發於事業久參内署動冝静恵累踐¶
中臺職修事舉克有令(一作/公)望冠于群倫以予冲人恭¶
黙思道是用命爾納誨弼違必能行四方之風成天下¶
之務祗乃茂(一作/&KR2136;乃)職厥惟欽哉可守尚書左丞同中書¶
<pb:KR4h0022_WYG_449-7b>¶
門下平章事賜紫金魚袋(永貞元/年二月)　一作皆唐大詔令¶
　　　皇甫鎛加恩制¶
門下選衆舉材俾參大政俟善績丕著嘉謨有成然後¶
進序台階協宣徳務乃制輕重謂之盈虚以經用靡虧¶
而成功克集黄扉之位式示疇勞具官皇甫鎛器識端¶
方性尚孤直文發貞而詞去枝葉學為己而政資本根¶
每脫落於浮榮能優游於劇任志圖經逺心惟狥公自¶
貳中臺專㧾大計昇之相府兼賛鴻猷屬問罪二方徴¶
<pb:KR4h0022_WYG_449-8a>¶
師十萬千金難减於日費百役併萃於司存而供億罔¶
差中外咸樂(一作/若)泉貨無虞於竭涸干戈遂致於清寧¶
允茲忠勤副我倚任是宜踐居左輔均賦中邦漸於雍¶
熈期乃成績可守門下侍郎平章事依前判度支¶
　　　皇甫鎛罷判度支制¶
門下古者丞相府不接吏盖以任重體大地親禮崇苟¶
非征討之時豈仗貨財之事爰俾出納歸諸有司用嚴¶
台庭以輔吾道中大夫守門下侍郎同中書門下平章¶
<pb:KR4h0022_WYG_449-8b>¶
事判度支上柱國賜紫金魚袋皇甫鎛精明絶倫乾健¶
不息藴是器業發為英華頃以守位聚人必資大計因¶
其能事委以重權致用之機所以經天下之務重輕之¶
法所以莞天下之財自淮右不䖍東平犯順兵車在野¶
饋食連年而乃庖無折刄御有濡轡既授明命升之股¶
肱軒裳所瞻崖峯(詔令/作岸)益峻請謁自絶其風凛然况贍¶
給之餘謀慮必至平二方之險阻慮載戢之干戈庸非¶
坐籌佐朕而致今則百揆攸叙萬邦保和宜全相府之¶
<pb:KR4h0022_WYG_449-9a>¶
重勿領計司之劇撫夷夏調隂陽用安元元時乃之職¶
可守門下侍郎依前同中書門下平章事¶
　　　程异拜相制¶
門下漢宣帝𢎞祖宗之業正刑徳之本簡求輔相以致¶
中興朕祗荷丕圖思揚聖緒每懐舟檝以渉巨川俾人¶
不迷用底于道今獲良弼式允僉諧朝散大夫守衛尉¶
卿御史大夫充諸道鹽鐡轉運等使賜紫金魚袋程异¶
厚徳外嚴沉機内朗抱精微以致逺本誠明以格物盡¶
<pb:KR4h0022_WYG_449-9b>¶
瘁亊國誠明在公常探化原雅髙學術揚歴斯久公望¶
藹然自位列大寮揔諸劇務逹𣙜酤之利適財賦之方¶
贍出納於邦家申績效於官業頃以淮夷未殄師旅在¶
郊有漕輓之勞兼供億之費言念多事恐傷吾人而异¶
法能變通道益明著言無伐善動必由𠂻藴夷難致君¶
之心見懐道佐時之略况屬饋軍之事尚倚良能載閱¶
前功宜當大用乃服休命俾參中樞爰表秩於冬官仍¶
兼綜於舊職膺兹重任用表全材爾宜左右朕躬朝夕¶
<pb:KR4h0022_WYG_449-10a>¶
啟沃干戈未絶(詔令/作戢)尤佇廟謀敬聽斯言副我明奨可¶
守尚書工部侍郎同中書門下平章事依前充諸道鹽¶
鐡轉運使(元和十三/年九月)¶
　　　楊收加恩制¶
門下古先聖哲之御天下也莫不勞於擇賢逸於任已¶
(一作/恭己)是以巖求匪易殷代稱宗畋獲甚難周王受命(一/作)¶
(膺/)肆朕在位天授(一作/材)正人於言語侍從之間得亮采¶
恵疇之俊固亦髙邁前烈垂休當朝敬遵用汝之文(一/作)¶
<pb:KR4h0022_WYG_449-10b>¶
(言/)爰舉弼予之典雅符不讓㫁自無私翰林學士承㫖¶
朝議大夫守尚書兵部侍郎知制誥柱國賜紫金魚袋¶
楊收器茂渾金寳欽大玉瑩清冰於溽暑挺緑桂於嚴¶
霜行過曽顔道兼夷恵詞(一作/文)冠一時而若非游藝學¶
該(一作/窮)千古而似不能言自鴻飛名場鷺振班列憲署¶
每聞其守法曲臺咸著於推公所蒞有聲歴試皆可才¶
(一作/用)彰簡要已洽譽於含香業擅精微遂騰輝於視草¶
戒慎攸至初終莫(一作/不)渝常懐造滕之中俾見沃心之¶
<pb:KR4h0022_WYG_449-11a>¶
㫖謝安體識王儉精(一作/才)能動為僉論所諧居益(一作/溢)¶
具瞻之望由是擢於禁苑升以台階求匡輔之勤用燮¶
和之事(一作俾申匡輔之/勤用燮和之重)爾其慕伊周之志𢎞臯益之¶
謨九流既分百辟斯正嘉猷可舒於前席妙略尚在於¶
止戈式序三才允歸一徳懋乃致主副予知臣無使載¶
筆之褒獨稱於姚宋也可守本官同中書門下平章事¶
散官勲賜如故主者施行(咸通四/年五月)¶
　　　授李逢吉門下侍郎同平章事制¶
<pb:KR4h0022_WYG_449-11b>¶
　　　　　　　　　　　　　　　　同前¶
門下朕聞天地洪鑪鼓之者槖籥帝王大業成之者股¶
肱故堯舜垂衣禹湯恭已𢎞道任徳惟(一作/為)予輔臣則¶
八表清寕萬邦咸乂(一作/理)故伊尹之舉臯陶之升庻績¶
其凝不仁自逺正議大夫守兵部尚書輕車都尉賜紫¶
金魚袋李逢吉大方比量中正持心貞玉無瑕精(一作/堅)¶
金匪礪(一作/在礪)峻節而髙山是仰推誠而止水可觀剛柔¶
所持吐茹無易徃以青宫齒學導我典墳儀刑式孚蘭¶
<pb:KR4h0022_WYG_449-12a>¶
藿馨茂洎升台席翊奉先朝訏謨密聞獻替潜逹外順¶
明徳中深至言温恭聿修終始一貫朕嗣守丕業思得¶
賢良将俟和羮期於舊老易之襄漢居以南宫每詢嘉¶
言啟沃惟允今授之相印委以樞衡代天之工爾在專¶
任於戯發號施令選賢任(一作/與能)能申於百辟之上行於¶
四海之内朝無黨比人絶澆浮白黑燦然淄澠不溷使¶
巖廊重位揚我清風𢎞宣大猷以暢王度可守門下同¶
中書門下平章事散官勲如故主者施行(長䖍二/年六月)¶
<pb:KR4h0022_WYG_449-12b>¶
　　一作皆唐大詔令¶
　　　除鄭朗工部尚書同平章事制¶
門下雲因龍興龍非雲無以施膏澤臣由君用君非臣¶
無以播皇猷信乎際㑹相湏以康天下永念(詔令/作言)良弼¶
常切寤思詳求國禎乃獲時傑通議大夫守御史大夫¶
上柱國賜紫金魚袋鄭朗間代應期禀靈作瑞王室髦¶
彦士林菁英温華凝珪玉之姿磊落負棟梁之任諫垣¶
蘭省常推讜正之風㢘俗登壇克懋撫循之績洎領劇¶
<pb:KR4h0022_WYG_449-13a>¶
務益見盡忠杜邪徑而啟公途懲奸吏(大制誥/作利)而絶私¶
託饋軍無闕贍國有經委以憲綱尤彰直道是宜毗賛¶
大業翊宣景化朕以區區齊晉取覇諸侯率由三賢叶¶
心五臣同徳况今四海為宅百辟盈庭未能㓂靖塞陲¶
人歸夀域豈無長䇿俾及升平惕然疚懐莫知攸措肆¶
予命汝徃踐台階勉𢎞濟代之功罔致曠官之誚善調¶
兵食以備我邉虞慎舉典章以貞我庻品敬戒于位惟¶
其有終可工部尚書同中書門下平章事散官勲賜如¶
<pb:KR4h0022_WYG_449-13b>¶
故主者施行(大中十年正月/十二日丁巳)¶
　　　韋貫之授中書侍郎平章事制¶
門下地拱宸居任膺宰臣宣明大號佐佑丕圖失其道¶
而庻事靡陳得其道而彛倫攸叙成我柱石在乎鈞衡¶
况今戎役方殷廟謀為切利用既彰於歴試崇名冝允¶
於僉諧右丞韋貫之代秉亷清天資貞白竒文包於五¶
色茂徳體於千鈞含和抱公居易求己徊翔禮闥堅明¶
以辨其妍媸綱轄仙臺宻靜克修其班制動有直氣居¶
<pb:KR4h0022_WYG_449-14a>¶
無流心洎權登衮職參事樞務平章庻事屢入三臺逺¶
猷是經中立不倚𤣥成之慶靈斯集山甫之恭勤日聞¶
俾重輝於相門爰正位於台座於戯宰相者實執人柄¶
以為國楨化有未孚于休物有不遂其性俟爾髙議副¶
予虚懐予欲恵于兆庻爾思均賦之宜庸觀在位式序¶
品物咸亨鼔時風以淳厚吾人流王澤以光昭乃辟服¶
我成命仰而行之可守中書侍郎平章事¶
　　　擬門下侍郎平章事制¶
<pb:KR4h0022_WYG_449-14b>¶
門下天地至大任四時以成功元首雖尊託三台而佐¶
理况外居黄閣入奏青蒲寅亮皇猷緝熈帝載以相予¶
位以安兆人必有夢卜之期式重将明之職求其具位¶
果獲良臣¶
　　　擬中書侍郎平章事制¶
門下四輔齊耀衆星拱於北辰百職分官萬物歸於西¶
掖翺翔鳳閣泛泳龍池報我祖宗格於上帝今獲良弼¶
天實賚予¶
<pb:KR4h0022_WYG_449-15a>¶
　　　授盧翰劉從一門下中書侍郎平章事制¶
　　　　　　　　　　　　　　　陸　贄¶
門下(集作/勅)寅亮天工𢎞宣理本俾予從乂時乃輔臣扈¶
蹕載馳以勞定國懋官遷列式是彛章銀青光禄大夫¶
行尚書兵部侍郎同中書門下平章事范陽縣開國公¶
盧翰嚴重不撓貞方自持養恬鎮俗(集作/浮)居簡濟(衆/言)思¶
無隠亊必有恒守尚書刑部侍郎同中書門下平章事¶
賜紫金魚袋劉從一質厚器深識精體逺(集作/雅)冲用無¶
<pb:KR4h0022_WYG_449-15b>¶
竭真規不渝從容以和出納惟允自鸞(一作/鑾)車載駕薄¶
狩于梁執覊有從我之勤及霤勵匪躬之節交修不逮¶
(集作/怠)庻績其凝俾並命於掖(集作/禁)垣仍參掌於樞務今¶
百度伊始四維載張論駮是非不可以不審宣揚憲令¶
不可以不明爾其欽承無墜我丕(集作/休)命翰可守門下¶
侍郎同中書門下平章事餘並如故¶
　　　授劉滋崔造齊映平章事制¶
門下朕嗣位君臨精求理道小大之務靡不經心日慎¶
<pb:KR4h0022_WYG_449-16a>¶
一日于今八載教化未洽蒸黎未康因之以甲兵繼之¶
以災沴斯固鍳有所不至慮有所未周予&KR0454;(集作/心)浩然¶
若渉深水思所以匡我致理助我官人宣其澤而四方¶
以寧執其要而百工式序允是大任其惟輔臣夣想勞¶
懐敷求俊乂得兹良弼爰在周行權知吏部侍郎劉滋¶
操履貞清介然自守居能慎獨動(集作/思)不違仁析理究¶
其精微勵學探於㫖趣(集作其/㫖奥)守給事中賜緋魚袋齊¶
映修已崔夣識通化源適時有成務之才事上懐匪躬¶
<pb:KR4h0022_WYG_449-16b>¶
之節藴蓄器業居為名臣中書舎人賜紫金魚袋齊映¶
修已以立(集作/敬)自明而誠體賢人可大之規用君子時¶
行(集作/中)之道虚受能擇清通不流惟滋之直方可以激¶
風俗惟造之體度可以振條綱惟映之精深可以該物¶
理我有大典爾其參之&KR0375;昭厥猷勿替休聞滋可守(集/作)¶
(左/)散騎常侍同平章事造映可各守本官同平章事造¶
仍賜紫金魚袋其有散官勲封賜並如故(貞元二/年正月)¶
　文苑英華巻四百四十九¶
