# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.885575
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百三十二
<pb:KR4h0022_WYG_332-1a>¶
欽定四庫全書¶
　文苑英華巻三百三十二　宋　李昉等　編¶
　仙道¶
　　華清詞二首　　　　　夣仙謡二首¶
　　懐仙歌一首　　　　　桃源行二首¶
　　黿頭山神女歌一首　　馬明生遇仙女歌一首¶
　　天上謡一首　　　　　朝上清歌一首¶
　　漢武帝雜歌三首　　　王子喬行一首¶
<pb:KR4h0022_WYG_332-1b>¶
　　玉華仙子歌一首　　　學仙難一首¶
　　元丹丘歌一首　　　　仙人詞二首¶
　　謫仙詞一首　　　　　王母歌一首¶
　　　華淸詞　　　　　　　　　劉禹錫¶
日出驪山東徘徊照温泉樓䑓相(集作/影)玲瓏稍稍開白¶
烟言昔太上皇常居此祈年風中聞清樂往往來列仙¶
翠華入五雲紫氣歸上元哀哀生人淚泣盡弓劔前聖¶
道本自我凡情徒顒然小臣感元化一望靑𡨕天¶
<pb:KR4h0022_WYG_332-2a>¶
　　　同前　　　　　　　　　　顧　雲¶
祥雲皓鶴盤碧空喬松稍稍韻微風絳節影來朱旛響¶
丁東相公淸齋朝蘂宮太上符籙龍蛇散花天女侍香¶
童隔烟遥望見雲水璈吹鳯淸瓏瓏丹砂黄金世可度¶
願啓一言告仙翁道門弟子山中客長向山中禮空碧¶
九色眞龍上漢時願把霓幢引仙客(一作/烟䇿)¶
　　　夣仙謡　　　　　　　　　李　沇¶
海宮蹙浪收殘月挈壺掌事傳更歇銀蟾半墜恨流咽¶
<pb:KR4h0022_WYG_332-2b>¶
六鰲披月撼蓬闕九炁眞翁騎白犀臨池静聽雌蛟啼¶
桂花浥露曙香冷八牎玉朗驚晨雞裁紗剪羅貼丹鳯¶
膩霞逺閉瑶山夣露乾欲醉芙渠塘廻首驅雲朝正陽¶
　　　同前　　　　　　　　　　祝元膺¶
蟾蜍夜作靑𡨕燭螮蝀晴為碧落梯好箇分明上天路¶
誰教深入武陵溪¶
　　　懐仙歌　　　　　　　　　李　白¶
一鶴東飛過滄海放心散漫知何在仙人浩歌望我來¶
<pb:KR4h0022_WYG_332-3a>¶
(一作/秋)應攀玉樹長相待堯舜之事不足驚自餘囂囂眞¶
(集作/直)可輕巨鰲莫戴三山去我欲蓬萊頂上行¶
　　　桃源行　　　　　　　　　王　維¶
漁舟逐水愛山春兩岸桃花夾去(一作/古)津坐看紅樹不¶
知逺行盡淸溪忽值(一作/不見)人山口潜行始隈隩山開曠¶
望旋平陸遙看一處攅雲樹近入千家散花竹樵客初¶
傳漢姓名居人未改秦衣服居人共住武陵源還從物¶
外起田園月明松下房櫳净(一作/静)日出雲中雞犬喧忽¶
<pb:KR4h0022_WYG_332-3b>¶
(一作/驚)聞俗客争來集競引還家問都邑平明閭巷掃花¶
開薄暮漁樵乘水入初因避地去人間及至(一作/更聞)成仙¶
去(一作/遂)不還峽裏誰知有人事世中遙望空雲山不疑¶
靈境難聞見塵心未盡思鄉縣出洞無論隔山水辭家¶
終擬長遊衍自謂經過舊不迷安知岑(一作/峯)壑今來變¶
當時只記入山深靑溪幾度(一作/幾回)到雲林春來遍是桃¶
花水不辨仙源何處尋¶
　　一作皆文粹¶
<pb:KR4h0022_WYG_332-4a>¶
　　　同前　　　　　　　　　　前　人¶
武陵川徑入幽遐中有雞犬秦人家家傍流水多桃花¶
桃花兩邊種來久流水一道何時有垂條落蕋暗春風¶
夾岸芳菲至山口歲歲年年能寂寥林下青苔日為厚¶
時有仙鳥來銜花曽無世人此携手可憐不知若為名¶
君任(一作/徃)從之多所更古驛荒橋平路盡崩湍怪石小¶
溪行相見維舟登覽處紅堤緑岸宛然成多君此去從¶
仙隐令人晩節悔營營¶
<pb:KR4h0022_WYG_332-4b>¶
　　　黿頭山神女歌　　　　　　韋應物¶
黿頭之山直上洞庭連青天蒼蒼煙樹閉古廟中有蛾¶
眉成水仙水府沉沉行路絶蛟龍出沒無時節魂同魍¶
魎潜太隂身與空山長不滅東晋永和今幾代雲髪素¶
顔猶盼睞隂(作/沉)深靈氣静凝美的皪龍綃雜瓊珮山精¶
木魅不敢親昏明響像如有人蕙蘭瓊芳積煙露碧䆫¶
松月無冬春舟客經過奠椒醑巫女南音歌激楚碧水¶
冥空見鳥飛長天何處雲隨雨紅蕖緑蘋芳意多玉靈¶
<pb:KR4h0022_WYG_332-5a>¶
蕩漾陵淸波孤峯絶島儼相向鬼嘯猿啼垂女蘿皓雪¶
瓊枝殊異色北方絶代徒傾國雲没煙銷不可期明堂¶
翡翠無人得精靈變態狀無方游龍宛轉驚鴻翔湘妃¶
獨立九疑暮漢女菱歌春日長始知仙事無不有可惜¶
吳宮空白首¶
　　　馬明生遇神女歌　　　　　前　人¶
學仙貴功(集作/工)亦貴精神女變化感馬生石壁千尋啓¶
雙檢中有玉床鋪玉簟(集作/堂)立之一隅不與言玉體安¶
<pb:KR4h0022_WYG_332-5b>¶
穏三日眠馬生一立心轉堅知無丹白蒙哀憐安期先¶
生來起居請示金璫玉珮天皇書神女呵責不合見仙¶
子謝過手足戰大瓜元棗冷如氷海上摘來朝暮凝賜¶
仙復坐對食了(集作/訖)頷之使去隨雲升乃言馬生合不¶
死少頃(集作/姑)勑教令付爾安期再拜將生出一授素書¶
天地(一作/章)畢¶
　　　天上謡　　　　　　　　　李　賀¶
天河夜轉杓回星銀浦流雲學水聲玉宮桂樹花未落¶
<pb:KR4h0022_WYG_332-6a>¶
仙姿綵女(集作仙/妾採春)垂珮纓秦妃捲羅八方曉(集作簾/北牎曉)牎¶
前食桐青鳯小王子吹簫鵝管長呼龍耕煙種瑶草粉¶
霞紅綬藕絲裙青洲步拾蘭苕春東指羲和能走馬海¶
雲(集作/塵)初生石城(集作/山)下¶
　　　朝上淸歌　　　　　　　　顧　况¶
潔服朝上清緑景開紫霞皇皇紫微君左右皆靈娥曼¶
聲流睇和清歌些至陽無諼其樂多些旌盖䬃沓簫鼓¶
和些金鳯玉鱗欝駢羅些反風名香香氣遐些瓊田瑶¶
<pb:KR4h0022_WYG_332-6b>¶
草壽無涯些君着玉衣升玉車些欲降瓊宮玉女家些¶
其桃千年始著花些蕭寥天清而滅雲目瓊瓊兮情感¶
珮隨香兮夜聞肅肅兮愔愔啓天和兮洞靈心和為舟¶
兮雲為馬君乗之觴于瑶池之上兮三光羅列而在下¶
　　　漢武帝雜歌三首　　　　　韋應物¶
漢武帝好神仙黄金作䑓與天近玉母海上摘桃還(集/作)¶
(摘桃海/上還)感之西過(一作/遇)聊問訊欲來不來夜未央殿前¶
青鳥先徊翔緑鬢縈雲裙曳霧雙節飄颻不仙步白日¶
<pb:KR4h0022_WYG_332-7a>¶
分明到世間碧空何處來時路玉盤捧桃將獻君踟蹰¶
未去留彩雲海水桑田幾翻覆此桃中間三四熟(集作/中間)¶
(此桃四/五熟)可憐穆滿瑶池讌正值花開不得薦花開子熟¶
焉(集作/安)可期邂逅能當漢武時顔如芳花潔如玉心念¶
武(作/我)皇多嗜慾雖畱桃核桃有靈人間糞土種不生由¶
來在道豈在藥徒勞方士海上行掩扇一言相謝去如¶
煙非煙不知處¶
　　　二¶
<pb:KR4h0022_WYG_332-7b>¶
金莖孤峙兮陵紫煙漢宮美人望杳然通天䑓上月初¶
出承露盤中珠正圓珠可飲壽可永武皇南面曙欲分¶
從空將(集作/下)來玉杯冷世間採翠亦作囊八月一日仙¶
人方仙人稱上藥(集作/方)静者服之恒綽約栢梁沉飲自¶
傷神猶聞駐顔八十春乃知甘醴(集作醲/又作酒)皆是腐腸物¶
獨有淡泊之水能益人千載金盤竟何處當時鑄金恐¶
不固蔓草生來春復秋碧天何言空墜露¶
　　　三¶
<pb:KR4h0022_WYG_332-8a>¶
漢天子觀風自南國浮舟大江屹不前蛟龍索闘風濤¶
黑春秋方壯雄武才彎弧叱浪連山開愕然觀者千萬¶
衆舉麾齊呼一矢中死蛟浮出不復靈舳艫千里江水¶
清鼓鼙餘響數日在天吳深入魚鼈驚左有佽飛落霜¶
翮右有弧兒貫犀革何為臨深親射蛟示威以奪諸侯¶
魄威(一作/蛟)可畏皇可尊平田校獵書猶諫(集作/陳)此日從¶
臣何不言獨(一作/猶)有威聲振前(集作/千)古君不見後嗣尊¶
為武¶
<pb:KR4h0022_WYG_332-8b>¶
　　　王母歌　　　　　　　　　李　頎¶
武帝齋戒承華殿端拱須㬰王母見霓旌照耀麒麟車¶
羽盖淋漓孔雀扇手指元梨遣帝食可以長生臨㝢縣¶
上元頭戴九星冠揔領玉童坐南面欲聞要言今告汝¶
帝乃焚香請此語若能練魄去三尸後當見我天皇所¶
顧謂侍女董雙成酒䦨可奏雲和笙紅霞白日儼不動¶
七龍五鳯來相迎惜哉志驕神不悅歎息馬蹄與車轍¶
複道歌鍾杳將暮深宮桃李飛成雪但㸔青玉五枝燈¶
<pb:KR4h0022_WYG_332-9a>¶
盤螭吐火光欲絶¶
　　　玉華仙子歌　　　　　　　李康成¶
紫陽仙子名玉華珠盤承霞餌丹砂轉態凝情五雲裏¶
嬌顔千歲芙蓉花紫陽綵女紟(疑/)無數遥見玉華皆掩¶
嫭高堂初日不成妍洛渚流風徒自憐瑶堦霓綺閣碧¶
題霜羅幕仙娥桂樹長自春王母桃花未嘗落上元夫¶
人賔上淸深宮寂歴厭曽城觧珮空憐鄭交甫吹簫不¶
逐許飛瓊溶溶紫庭歩渺𣺌瀛䑓路蘭陵貴士謝相逢¶
<pb:KR4h0022_WYG_332-9b>¶
濟北書生尚廻顧滄洲傲吏愛金丹淸心廻望雲之端¶
羽盖霓裳一相識轉(疑/)情冩念長無極長無極永相隨¶
攀霄歴金闕弄影下瑶池夕宿紫府雲母帳朝飡元圃¶
崑崙芝不學蘭香中道絶却教靑鳥報相思¶
　　　王子喬行　　　　　　　　髙允生¶
仙化非常道其義出自然王喬誕神氣白日忽昇天晻¶
曖御雲氣飄颻乘長烟寄想崆峒外翺翔宇宙間七月¶
有佳節控鶴崇崖巔永與時人别一去不復還¶
<pb:KR4h0022_WYG_332-10a>¶
　　　元丹丘歌　　　　　　　　李　白¶
元丹丘愛(集作/好)神仙朝飲潁川(集作/水)之清流暮還嵩岑¶
之紫煙三十六峯長周旋長周旋躡星虹身騎飛龍耳¶
生風横河矯(集作/跨)海與天通我知爾心遊(集作/遊心)無窮¶
　　　學仙難　　　　　　　　　韋應物¶
昔有道士求神仙靈眞下試心確然千鈞巨石一髮懸¶
卧之石下十三年存道忘身一試過名奏玉皇乃昇天¶
雲氣冉冉漸不見晋語子弟(集作/弟子)但精堅¶
<pb:KR4h0022_WYG_332-10b>¶
　　　謫仙詞(見二百二/十五巻)　　　　　陳　陶¶
　　　僊人詞二首¶
小仙皆云十洲客莓苔為衣雙耳白淸編遺我忽隠身¶
暮雨紅霞一千尺¶
　　　二¶
赤城門開六丁直曉日已紅(一作/燒)東海色朝天半路聞¶
玉雞星斗離離礙龍翼¶
　文苑英華巻三百三十二¶
