# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:39.702260
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二十八
<pb:KR4h0022_WYG_028-1a>¶
欽定四庫全書¶
　文苑英華巻二十八　　　宋　李昉等　編¶
　地類四¶
　　華山賦二首　　　　掌上蓮峯賦一首¶
　　華山仙掌賦一首　　仙掌賦二首¶
　　晨光麗仙掌賦一首　巨靈擘太華賦一首¶
　　謁華山嶽廟賦一首¶
　　　華山賦(并序/)　　　　　　　楊敬之¶
<pb:KR4h0022_WYG_028-1b>¶
臣有意諷賦乆不得發偶出東門三百里抵華嶽宿于¶
趾下明日試望其形容則縮然懼紛然樂蹙然憂歊然¶
嬉快然欲追雲將浴乎天河浩然毁衣裳晞髮而悲歌¶
怯欲深蔵果欲必行熱若宅爐寒若室氷薰然以和怫¶
然不平三復晦明以摇其精萬態既窮乃還其真形骸¶
以安百鈞去背然後知身之治而見其難焉於是既留¶
無成辭以長歎翛然一人下于崖金玉其聲霜雪其顔¶
傳則有之代無其鄰姑射之神蒙荘云始不敢視然得¶
<pb:KR4h0022_WYG_028-2a>¶
與言粲然笑曰用若之求周大物用若之智窮無端三¶
四日得無顛倒反側於胷中乎是非操其心而自别者¶
耶雖然喜若之専而教若之聼無多傳¶
嶽之初成二儀氣糊(一作/凝)其間小積焉為丘大積焉為¶
山山之大者曰(一作/為)嶽嶽其數五予尸其一焉嶽之尊¶
燭日月居乾坤諸山並馳附麗其根渾渾河流從禹以¶
来(一作従/南而来)自北而奔姑射九&KR0580;荆巫梁岷道(一有/之字)之云¶
逺兮徒遥而賔嶽之形物類無儀(二字一作/不可階)其上無齊¶
<pb:KR4h0022_WYG_028-2b>¶
其傍無依舉之千仞不為崇抑之千仞不為卑天雨初¶
霽三峯相差虹蜺出其中来飲河濵(一作/湄)特立無朋似¶
乎賢人守位北面似乎(二字/作而)一為臣望之如雲就之如¶
天仰不見其巔肅何芊芊蟠五百里當諸侯田嶽之作¶
鬼神反覆蛟龍不敢伏若嵗大旱鞭之扑之走之馳之¶
甘雨瀾(一作/爛)漫百川東逝千里而散噫氣蹶不(一作/然)怒¶
乎幽巖漸於聞(一作漸/于人間)其聲瀏瀏嶽之殊巧説不(一有/可字)¶
窮見于(一作/乎)中天挲挲而掌峩峩而蓮起者似人伏者¶
<pb:KR4h0022_WYG_028-3a>¶
似獸坳者似池洼者似臼欹者似弁呀者似口突者似¶
柜(一作/距)翼者似抱文乎文質乎質動乎動息乎息鳴乎¶
鳴黙乎黙上上下下千品萬類似是而非似非而是其¶
無(一作/乃)繕人事吾焉(一作/安)得畢議議予(二字/作今)作帝耳目¶
相其聰眀下瞩九州在宥羣生初太易時其人俞俞其¶
主人者始乎容成卒乎神農中間數十君姓氏可稱其¶
徒以飲食為事未有仁義時哉時哉又何(一作/曷)足涖是¶
後敬乎天成乎人者必闢其心假其神與之齡降其人¶
<pb:KR4h0022_WYG_028-3b>¶
故黄(一作/軒轅)有盛徳蚩尤為賊生物不遂帝乃(一作/軒轅)用力¶
大事不可獨治降以后牧三人有心烈火就撲其子之¶
子其孫之孫咸明且仁雖徳之衰物其所(一作/處)宜繇夏¶
以降湯發仁以王癸受暴以亡太(一作/甲)戊誦釗不敢有¶
加唯遵(一作/道)其常享國遂長天事著矣莫見乎髙而謂¶
其茫茫予受帝命億有萬嵗而不敢怠遑臣賛之曰若¶
此古矣祖矣大矣異(一作/廣)矣富矣庶矣駭矣怖矣上古¶
之事粗知之矣而神之言又聞之矣然神起居於上宫¶
<pb:KR4h0022_WYG_028-4a>¶
室於下(一作/上)如此而(一作/之)久矣其所見何如也曰見若¶
咫尺田千畝矣見若環堵城千雉矣見若桮水池百里¶
矣見若蟻垤&KR0279;九層矣醯雞往来周東西矣蠛蠓紛紜¶
(一作/紛)秦速亡矣蜂巢(一作/窠)聫聫起阿房矣俄而復然立¶
建章矣小星奕奕焚咸陽矣纍纍繭栗祖龍蔵矣其下¶
千載更改興壊悲愁辛苦循其上矣臣又問云(一作/曰)古¶
有封禪今讀書者云得其傳云(一有失其/傳三字)語言棼(一作/紛)¶
綸於神何如也曰若(一有知之/乎三字)聞聖人撫天下(一有哀/天下三)¶
<pb:KR4h0022_WYG_028-4b>¶
(字/)既信於天下則因山嶽而質于天不敢多物若秦皇¶
漢武則率海内以奉祭祀圖福其身(一作/已)故廟祠相望¶
壇墠迤邐盛氣臭夸金玉聚薪以燔積灰以(一作/如)封天¶
下怠矣然猶歉歉(一作/慊慊)不足秦由是替(一作/薙)漢由是弱¶
眀天子得賢者在位能者在職廟堂之上垂衣裳而已¶
(一有/於字)封禪存可也亡可也¶
　　　第二(并序/)　　　　　　　　逹奚珣¶
太華之山削成四面方直者五千餘仞盖嶽之雄也徃¶
<pb:KR4h0022_WYG_028-5a>¶
因行邁望之不及今来何幸作尉于茲因而賦之以歌¶
厥美¶
華山惟嶽羣嶽之雄天開厥状神致其功昔與襄山連¶
岡不絶河水長注横流曲折神元再造拓崖而兩分仙¶
掌常存倚天而迥列其後多厯年所至于夏王窮地絡¶
正乾綱綠甲之功既就𤣥圭之業有光定我祀典因為¶
舊章同夫三事偉哉煌煌徒觀其倚伏而起削成而峻¶
作秦塞之髙標為豫州之巨鎮其南接楚其北臨晉嶔¶
<pb:KR4h0022_WYG_028-5b>¶
乎數都之間豈惟直上者五千餘仭逺疑将適近若将¶
騰氤氲緑潤霮䨴青凝發地壁立連天石稜披重霄而¶
自致與元氣而相陵旁望羣山兮盡為幽側猶夫南面¶
兮用資峻極巍巍乎掩夏雲之竒峯蒼蒼然合秋天之¶
正色近壓闗輔載樞京國此其所以為嶽者也若乃人¶
寰不逺勝氣常清石含古色泉落秋聲懸(一作/層)巖蔽虧¶
謂乾坤之闔闢洞壑幽邃泛雷雨之滿盈怳怳乎又似¶
龍虎潜伏鬼神含精伊彼崇林望之盡目参灝氣而森¶
<pb:KR4h0022_WYG_028-6a>¶
秀侔㫁山之遥矗仙草殊品靈花異族不以無人而不¶
芳香風麗乎函谷皆負靈造是潤是黷具物靈繁故難¶
詳鞫蕭條世俗髣髴神仙玉女眀祠星壇尚在羊公舊¶
室石榻常穿霧雨迷處雲&KR0279;巍然則知大象所存何有¶
於古列真攸萃寧獨於先國家南正司天北正司地人¶
神不擾方嶽定位森森象設之若生憺憺威稜而可畏¶
宗伯制禮巫咸視事殺氣毎登騂剛必備盖所謂敬而¶
無黷厲夫精意此則邦之禮物也受命如響依人而榮¶
<pb:KR4h0022_WYG_028-6b>¶
攸歆盛徳載答嘉生不&KR0317;旬時作為雲雨白漿既挹黄¶
玉斯覩隤止如山永康中土此則神之叶賛也初披山¶
嶽非無壮麗或隠峯於羣嶺或結根於荒裔空聞象外¶
之談何貴人間之世而我直兩都之大道當三條之正¶
中偏近日月髙謝紛濛通天之氣成天之功鑾輅常幸¶
聲眀有融能事無爽揚言莫窮舉天下而爭長故難可¶
比而崇¶
　　　掌上蓮峯賦(以題/為韻)　　　　　吕令問¶
<pb:KR4h0022_WYG_028-7a>¶
衆山邐迤曽何足仰未若太華崪為之長削成三峯壁¶
立千丈伊昔太虚結而為山伊昔巨靈拓而為掌擘開¶
元象崛起原(疑作/厚)壤當少隂而徳合秋成據丁酉而氣¶
涵金爽深沉其色菡蓞其状雲霞不映而其勢彌雄塵¶
露将禆而其髙靡讓掌形仙蹠石容天壮雖造次於自¶
然若䥴磨於意匠晦夕霧而羣峯乍隠煦朝陽而衆壑¶
相向繇是考圖籍髙為四嶽之先眄靈竒勢出九天之¶
上若乃雲摇羽盖鶴掛飛泉危峯並吐巨掌髙懸異蓬¶
<pb:KR4h0022_WYG_028-7b>¶
萊之鼇泛海若崑崙之柱承天清露降零小為盤而仰¶
漢陽烏假道疑覆日之孤蓮不但子先之霓裳時見羊¶
公之石榻仍全况乎運唘皇家應河源而降望豈比詩¶
歌周徳美嵩甫之生賢者哉既而嵐氣霽媚煙光晩濃¶
林巒一色嵒崿千重想清虚而可覩歎攀陟兮無従歌¶
曰苔至滑兮石無蹤道不可得仙不可逢儻賜一丸生¶
羽翼願輕舉於三峯¶
　　　華山仙掌賦(以化作有端遥/存麗壮為韻)　尹　樞¶
<pb:KR4h0022_WYG_028-8a>¶
覧削成之峯見靈掌之状拓跡崇岫據竒疊嶂迢亭上¶
竦赫奕東向髙蹤可覿猶存二華之間纎指遥臨逺蹠¶
重霄之上爾其依峭壁據叢巒排物外撫雲端羽客遐¶
指都人竦觀據開闢之殊致若騰陵而上干惟昔巨靈¶
唘斯太華拓崇崇而喬嶽西靡决浩浩而洪流東下故¶
能遵八川安萬化幹厚土存中夏姜嫄歆於帝武跡可¶
相倫伯禹遵於龍門功亦齊霸厥道可遵厥狀斯存仰¶
摧天漢遥臨國門蓮萼髙生如将搴擷桂枝傍倚狀欲¶
<pb:KR4h0022_WYG_028-8b>¶
攀援試冥搜於𤣥造諒遺跡於坤元若乃傍攀冥濛上¶
指寥落右倚岑嶺左臨絶壑紛詭狀之無朕諒神功之¶
有作星壇未没必俟於捧持石皷常鳴庸非其拊搏揖¶
之永久斯為不朽嗟列嶽之所無小終南之何有喻天¶
地唯資於一物拯沉溺豈藉於煩手常抗跡於介丘乃¶
遺芳於崇阜依乎泬寥掲彼嶕嶢聳昈昈於千仭擢纎¶
纎於九霄折若華於暮景捧麗日於晴朝既瞻眺之無¶
斁望提携之匪遥共仰瓌姿徒懐壮麗如排霧雰似拂¶
<pb:KR4h0022_WYG_028-9a>¶
昏曀遐窺巨跡猶存體物之辭迥瞰崇朝暫冩凌雲之¶
勢¶
　　　仙掌賦(以指掌極瞻峩/然秋碧為韻)　　　喻　餗¶
行盡煙蘿仙峯隠嶙兮髙掌巍峩無得而踰扼金方之¶
險固不言而信指秦地之山河觀其贔屭削成崟岑逺¶
蹠斡開元氣剖破凝碧五千餘仞兮似假扶持百二之¶
都兮如能指畫每勞瞻望徂秦適洛之人誰可攀援駕¶
鶴驂鸞之客勢比捫天形標一拳旁臨而靄靄無際直¶
<pb:KR4h0022_WYG_028-9b>¶
上而巉巉克全稍謂動摇帶晨光而耀若如同拊擊聞¶
石皷以轟然可以引羣生麾八極孤標承露之狀想蓄¶
拔山之力霽雨飛盡見毛女同掌上之人嵐岫叢分封¶
蓮峯為握中之色勢孤聳於巖巖形不類於纎纎拆煙¶
霧以斯出控闗防而可瞻夕清而丹桂輪低疑将禠佩¶
晝短而六龍駕逸似欲攀髯拏攫難窮規模酷似莓苔¶
剥綠以盈握葛藟駢青而繞指因罅裂以文成偶嵌空¶
而脉起齊大道之悠久挈坤維之綱紀有客西逰時當¶
<pb:KR4h0022_WYG_028-10a>¶
凜秋始憑軾以遐睇惟攀雲而冩憂吾聞太華中立黄¶
河西流有巨靈兮受天之命擘竒峯兮裂帛斯柔故得¶
一帶東引致洪濤而直注千尋西峙標異跡以長㽞况¶
乃豫鎮稱雄秦城是仰沉潜之右臂斯見示化之前蹤¶
可賞豈非大壮皇都制遐荒而示諸掌¶
　　　第二(以白帝西下黄/河北来為韻)　　　　房元洛¶
造化巍巍表迹西夏蓄巨靈之贔屭擇雄峯以照冩迥¶
抗羣嶽旁臨九野誰謂河廣我則視之於掌中誰謂山¶
<pb:KR4h0022_WYG_028-10b>¶
髙我則數之於指下駭乎哉當其清濁未判兆朕未彰¶
孰謂真宰廓此殊常奠峻崿之葱翠分靈掌之𤣥黄直¶
指無虧受金莖之勁質如山不動合仁義於聖王爾其¶
雲散天澄煙消雨霽旭日暉映隂崖虧蔽狀若拍紅霞¶
之霏微捧青霄之摇曳察其迹也雖見於東峯混其嶽¶
焉是配於秋帝及乎蓐收謝𤣥冥格日彩寒霜氣白上¶
捫星漢左控虞虢南聳羣嶺北臨廣陌将招泛槎之仙¶
如指迷途之客至其嵐翠朝欝輕雲夕過桂影依稀而¶
<pb:KR4h0022_WYG_028-11a>¶
流照松風髣髴而扇和時也靄靄溶溶疑掩氷紈之被¶
蒼蒼羃羃如揮舞袖之羅功洽於人則擘太華扳長河¶
俾安流而不極遹徂東而自北千古獲其永賴兆庶階¶
於夀域同彼補天之功陋其㧞山之力然而山匪我開¶
功匪我裁班形今古任質徘徊人之睹也因似而生意¶
靈之契也曷究其従来風物已凄我来自西駭髙掌之¶
隠嶙思元化之端倪願税駕以攀覧庶登路而見携¶
　　　晨光麗仙掌賦(以有如攀青天/捧白日為韻)潘存實¶
<pb:KR4h0022_WYG_028-11b>¶
晴天既曙峻嶽凝青仰熙熙之旭将吐見髙髙之掌呈¶
形假彼晶光庶有分於清濁挺茲秀異示無雙於杳冥¶
燠矣而昇岧然相射浮艶華之爛爛靡太虚之奕奕冩¶
乾坤之麗色先覺曈曨廓煙霧之餘姿轉見眀白疑参¶
若木似坼芙蕖杲杲之容漸積惨惨之状不如下映而¶
千巖共曉上照而丹霞共舒影曜人間毎當曕曕之早¶
跡居物外長承煦煦之初昭昭以臨峩峩莫匹向空凝¶
彩若月下之對金莖遶指流輝異樓上之呈素質既炫¶
<pb:KR4h0022_WYG_028-12a>¶
晃之旁逹亦孤標而獨出幸當清凈之晨免敵沉隂之¶
日佳氣或爍朝雲不還發明媚於紫霄之際擎彩翠於¶
碧落之間自彰和朗寕俟躋攀遥揮六龍迥臨萬有初¶
分焜燿訝髣髴以成文俯掬清光信爛漫而入手則知¶
事不自妍理資相鮮因流光徳獲照金天想清風旁来¶
宛其穆若視晴景中駐何愧拳然故得無私功博潤色¶
道全當八極洞開之次眀二儀交泰之先豈獨擘洪濛¶
而干造化設形象以配神仙而已哉於是靈蹤長聳日¶
<pb:KR4h0022_WYG_028-12b>¶
華長捧不然何羣山邐迤而相奉¶
　　　巨靈擘太華賦(以神力所作開/山導河為韻)關　圖¶
太華崔嵬伊巨靈兮其壯哉挺髙掌以遐舉擘孤峯而¶
洞開功侔造化勢越風雷劃千仞之巖巒屹從地裂决¶
九河之波浪杳自天来昔者混茫是生磅礴惟神無朕¶
配天有作念彼流之未通頋茲山之可却将以闢迢逓¶
正嶄鑿惬心而再定川原應手而别開林壑靈意将伸¶
雄稜益振蓄怒贔屭注情嶙峋謂釣鼇不足以駭人鞭¶
<pb:KR4h0022_WYG_028-13a>¶
石不足以騁神指揮而疊嶂知改盼睞而三峯可新然¶
後攘臂効能端身任力捫蒼靄以天半折翠微於月側¶
若百神将萃而潜動二儀欲判而未息嵐光兩向猶連¶
松栢之聲黛影中開已㫁雲霞之色豈不以閟形幽黙¶
拓跡巍峩致用而扶持天地程功而變化山河分積翠¶
於空中千年軋漢唘通津於指下萬里騰波豁丹崖於¶
天阻呀峭壁而相距勢且異於兩傷力自𢎞於一舉截¶
仙子幽棲之洞壮王者建都之所盖以神開夀域靈固¶
<pb:KR4h0022_WYG_028-13b>¶
人寰廓峻極於倐忽標削成而險難超大禹之理水小¶
愚公之移山竹箭波中路竟深於導逹蓮花峯外跡終¶
寄於躋攀是知事冠杳㝠理歸𤣥奥石有時而分裂水¶
有時而疏導信乎宰物者之使然非人情之所到¶
　　　謁華山嶽廟賦　　　　　　姚　幹¶
沐蘭湯兮同之子采白蘋於南澗羞府君之眀祀祠肅¶
肅兮山之下神萃萃兮凛千古辛夷楣兮葯殿房載雲¶
旗兮駕虬虎澹閟宫之瀏侐紛進拜於軒宇靈連蜷兮¶
<pb:KR4h0022_WYG_028-14a>¶
既留予蹁(一作/扁)蹮而屢舞願馨香而嘉薦豈神祗之或¶
吐精享既周厯勝飛眸東拓巨靈之掌北控長河之流¶
𣪞其雷也寕示口於贔屭成其物也配祀典於清秋豈¶
徒三峯峻秀四面若削扇萬壑以雲騰飛長天而雨落¶
将有開之必先實明神之攸作則神也無私正直自持¶
禍淫福善幽鍳無遺余總角之年毎専精於書圃洎乎¶
既冠之日亦切磋於文詞謂一飛之摩昊胡十上之逰¶
悲聞至誠之必應何功名之太遲豈媚竈而先獲寕守¶
<pb:KR4h0022_WYG_028-14b>¶
道之後時神乎神乎莫使心疑我后之文思望賢如調¶
饑礪乃鋒刃以俟鹿鳴之時收片玉於宗伯兾神兮無¶
我欺¶
　¶
　¶
　¶
　¶
　文苑英華巻二十八¶
