# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.191291
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百五十四
<pb:KR4h0022_WYG_154-1a>¶
欽定四庫全書¶
　文苑英華巻一百五十四　宋　李昉等　編¶
　天部四¶
　　詠雪三十三首　　　對雪十七首¶
　　喜雪七首¶
　　詠雪¶
　　　同劉諮議詠春雪　　　　梁簡文帝¶
晩霰飛銀礫浮雲暗未開入池消不積因風堕(類聚/作隨)復¶
<pb:KR4h0022_WYG_154-1b>¶
來思婦流黄素(張載四愁詩何/以報之流黄素)温姬玉鏡臺㸔花言可¶
挿(類聚/作折)定自非春梅¶
　　　雪朝　　　　　　　　　　前　人¶
同雲凝暮序嚴隂屯廣隰落梅飛四注飜霙舞三襲實¶
斷望如連恒分似相及已觀池影亂復視簾珠濕¶
　　　和謝朏花雪　　　　　　　任　昉¶
土膏候年動禎(類聚/作積)雪表辰暮散蘤似浮玉飛英若總¶
素東序皆白珩西雍盡翔鷺山經陋宻榮騷人貶瓊樹¶
<pb:KR4h0022_WYG_154-2a>¶
　　　花雪　　　　　　　　　　庾肩吾¶
瑞雪墜堯年因風入綺錢飛花洒庭樹凝瑛結井泉寒¶
光晦八極同雲暗九天已飄黄石(類聚/作竹)路還(類聚/作共)慶白¶
渠田¶
　　　詠雪　　　　　　　　　　呉　均¶
微風過(初學記/作摇)庭樹細雪下簾隙縈空如霧轉凝階似¶
花積不見楊柳春徒㸔桂枝白零淚無人道相思空何¶
益¶
<pb:KR4h0022_WYG_154-2b>¶
　　　同前　　　　　　　　　　　前　人¶
雪逐春風來過集巫山野爛熳雖可愛翻揚詎堪把問¶
君何所思(一作/知)思昔(一作/昔日)同心者坐湏風雪霽相期洛¶
城下¶
　　此詩一百五十六巻重出今已削去注異同為一¶
　　作¶
　　　同前　　　　　　　　　　裴子野¶
飄飄千里雪倐忽度龍沙從雲合且散因風捲復斜拂¶
<pb:KR4h0022_WYG_154-3a>¶
草如連蝶落樹似飛花若贈離居者折以代瑶華¶
　　　同前　　　　　　　　　　何　遜¶
凝階夜似月拂樹曉疑春蕭散忽如盡徘徊已復新暫¶
蔽巻紈質無漸施粉人(此二句以/集本添入)若逐微風起誰言非¶
玉塵¶
　　　同前　　　　　　　　　　徐　陵¶
瓊林𤣥圃葉桂樹日南華豈若天庭瑞輕雪帶風斜三¶
農喜盈尺六出舞崇華明朝闕門外應見海神車¶
<pb:KR4h0022_WYG_154-3b>¶
　　　雪　　　　　　　　　　　董思恭¶
天山飛雪度言是落花朝惜哉不我與蕭索從風飄鮮¶
潔凌紈素紛糅下枝條良書(類聚作/良詩)竟何在坐見容華¶
銷¶
　　　同前　　　　　　　　　　駱賔王¶
龍雲玉葉上鶴雪瑞華(集作/花)新影亂銅烏吹光銷玉馬¶
津含輝朗(集作/明)素篆隠迹奉(集作/表)祥輪幽蘭不可儷徒¶
自繞陽春¶
<pb:KR4h0022_WYG_154-4a>¶
　　　同前　　　　　　　　　　李　嶠¶
瑞雪驚千里從風下(一作同/雲暗)九霄地疑明月夜(一作龍/沙風正)¶
(逺/)山似白雲朝(一作玉馬/地還銷)逐舞花光動臨歌扇影飄大¶
周天闕路今日海神朝¶
　　　同前　　　　　　　　　　王　烈¶
雪飛當夢蝶風度幾驚人半夜一牕曉平明千樹春花¶
園應失路白屋忽為隣散入仙厨去還為雲母塵¶
　　　同前(一字至/七字)　　　　　　　張南史¶
<pb:KR4h0022_WYG_154-4b>¶
雪雪花片玉屑簇隂風凝暮節高嶺虚晶平原廣潔初從¶
雪(集作/雲)外飄還向空中噎千門萬户皆静獸炭皮裘自¶
熱此時雙舞洛陽人誰悟郢中歌斷絶¶
　　　雪中作　　　　　　　　　韋應物¶
空堂歲已晏宻室獨成(集作/安)眠壓條(集作/篠)夜偏積覆閣¶
曉愈(集作/逾)妍連山暗古郡驚風散一川此時騎馬出忽¶
憶(集此/省)京華年¶
　　　雪夜下朝呈省中一絶　　　　前　人¶
<pb:KR4h0022_WYG_154-5a>¶
南望青山滿禁闈曉陪鴛鷺正差池共愛來朝何處雪¶
蓬萊宫裏拂松枝¶
　　　春雪　　　　　　　　　　前　人¶
春雪滿空來觸處是花開不知園裏樹若箇是真梅¶
　　　雪二首　　　　　　　　　司空曙¶
樂遊春苑望鵝毛宫殿如星樹似毫漫漫一川横渭水¶
太陽初出五𨹧高¶
　　　二¶
<pb:KR4h0022_WYG_154-5b>¶
王屋南崖見洛城石龕松寺上方平半山槲葉當牕下¶
一夜曽聞雪打聲¶
　　　春雪　　　　　　　　　　韓　愈¶
觀雪乗清旦無人坐獨謡拂花輕尚起落地暖初消已¶
訝凌歌扇還來伴舞腰洒篁留宻節着柳送長條入鏡¶
鸞窺沼行天馬度橋徧階憐可掬滿樹戯成摇江浪迎¶
濤日風毛縱獵朝弄閒時細轉争急忽驚飄城險疑懸¶
布砧寒未𢷬綃莫愁隂景促夜色自相饒¶
<pb:KR4h0022_WYG_154-6a>¶
　　　詠雪贈張籍　　　　　　　前　人¶
祗見縱横落寧知逺近來飄颻還自弄歴亂竟誰催座¶
暖消那怪池清失可猜&KR0638;中初葢底垤䖏遂成堆慢有¶
先居後輕多去却回度前鋪瓦壠奔發積墻隈穿細時¶
雙透乗危忽半摧舞深逢坎井集早值層臺砧練終宜¶
𢷬階紈未暇裁城寒粧睥睨樹凍裹莓苔片片匀如剪¶
紛紛碎若挼定非燖鵠鷺真是屑瓊瑰緯繣觀朝蕚𡨕¶
茫矚晩埃當牕恒凛凛出户即皚皚潤野榮芝菌傾都¶
<pb:KR4h0022_WYG_154-6b>¶
委貨財娥嬉華蕩漾胥怒浪崔嵬磧迥宜(集作/疑)浮地雲¶
平想輾雷隨車翻縞帶逐馬散銀盃萬物漫汗合千株¶
照耀開松篁遭挫抑糞壤獲饒培隔絶門庭遽擠排階¶
級纔豈堪禆嶽鎮强欲効鹽梅隠匿瑕疵盡包羅委瑣¶
該誤鷄宵呃喔驚雀暗徘徊浩浩過三暮悠悠匝九垓¶
鯨鯢陸死骨玉石火炎灰厚慮填溟壑高愁㨖斗魁日¶
輪埋欲側坤軸壓將頺堰似長虵擾陵猶巨象豗水宫¶
誇傑黠木氣怯胚胎着地無由巻連天不易推龍魚冷¶
<pb:KR4h0022_WYG_154-7a>¶
蟄苦虎豹餓號哀巧借奢豪便専繩困約災威貪凌布¶
被光肯離金罍賞玩捐他亊歌謡放我才狂教詩硉矹¶
興與酒陪鰓惟子誰(集作/能)諳耳諸人得語哉助留風作¶
黨勸坐火為媒雕刻文刀利搜求智網恢莫煩相屬和¶
傳示及提孩¶
　　　春雪　　　　　　　　　　前　人¶
片片驅鴻急紛紛逐吹斜到江還作水着樹漸成花越¶
喜非排瘴胡愁原(一作/厚)葢沙兼雲封洞口助月照天涯¶
<pb:KR4h0022_WYG_154-7b>¶
暝見迷巢鳥朝逢失轍車呈豐盡相賀寧止力耕家¶
　　　同前¶
新年都未有芳華二月初驚見草芽白雪却嫌春色晩¶
故穿庭樹作飛花¶
　　　雪夜對酒招客　　　　　　白居易¶
帳小青氊暖杯香緑蟻新醉憐今夜雪歡憶去年人暗¶
落燈花燼閒生草座塵殷勤報絃管明日有佳賔¶
　　　江州雪　　　　　　　　　前　人¶
<pb:KR4h0022_WYG_154-8a>¶
新雪滿前山初晴好天氣日西騎馬出忽有京都意城¶
柳方綴花簷氷纔結穗湏㬰風日暖處處皆飄墜行吟¶
賞未足坐歎銷何易猶勝嶺南㸔雰雰不到地¶
　　　小雪　　　　　　　　　　釋無可¶
片片下玲瓏飛揚玉露中乍微全滿地漸宻更無風集¶
物圓方别連雲逺近同作膏凝&KR0484;土呈瑞下深宫透漏¶
推牕隙紛紜失藥叢飄秦増舊嶺發漢攪長空迥冐巢¶
松鶴孤鳴穴島蟲過三知臘盡盈尺賀長(集作/年)豐委積¶
<pb:KR4h0022_WYG_154-8b>¶
休聞竹稀踈漸見鴻葢沙資澶漫洒海助冲融草木潜¶
加潤山河更益雄因知天地力覆育有全功¶
　　　雪　　　　　　　　　　　前　人¶
松亞竹珊珊心知萬井歡山明迷舊逕溪滿漲新瀾客¶
醉瑶臺曙兵防玉塞寒紅樓知有酒誰肯學袁安¶
　　　和賔客相國詠雪詩　　　　前　人(集無/此詩)¶
近臈千巖白迎春四氣催雲隂連海起風急度山來盡¶
日隋堤絮經冬越嶺梅艶疑歌處散輕似舞時廻道韞¶
<pb:KR4h0022_WYG_154-9a>¶
詩傳麗相如賦騁才霽添松篠媚寒積蕙蘭猜暗漲宫¶
池水平封輦路埃燭龍初照耀巢鶴乍徘徊簷日瓊先¶
挂墻風粉旋摧五門環玉壘雙闕對瑶臺綺席凌寒坐¶
珠簾逺曙開靈芝霜下秀仙桂月中栽巻幌書千帙援¶
琴酒百盃垂休編太史呈瑞表中台皓夜迷三徑浮光¶
徹九垓茲辰是豐歲歌詠屬良哉¶
　　　雪夜與友人同宿曉寄近　　温庭筠¶
閉門羣動息積雪透踈林有客寒方覺無聲曉已深正¶
<pb:KR4h0022_WYG_154-9b>¶
繁聞近鴈併落起棲禽寂寞寒塘路憐君獨阻尋(集作/履跡)¶
(行當滿依/依欲阻尋)¶
　　此詩二百一十七巻及二百六十一巻重出今已¶
　　削去¶
　　　雪二首　　　　　　　　　前　人¶
硯水池先凍牕風酒易消雅(即鴉/字)聲出山郭人跡過村¶
橋稍急方縈轉才深未寂寥細光穿暗隟輕白駐寒條¶
草静封還新(疑/)松欹堕復摇謝莊今病眼無意坐通宵¶
<pb:KR4h0022_WYG_154-10a>¶
　　　二¶
羸驂出更慵林寺已踈鐘踏緊寒聲澁飛交細㸃重圃¶
斜人過跡階静鳥行蹤寥寂梁鴻病誰人代夜舂¶
　　　同前　　　　　　　　　　李　洞¶
迢迢來極塞連闕謂(疑/)風吹禪客呵金錫征人擘凍旗¶
細填蟲穴滿重壓鶴巢欹有影晴飄野無聲夜落池正¶
繁秦甸暖漸厚楚宫飢凍把分泉澁光凝二閣癡踏遺¶
蘭署跡聴起石門思用表豐年瑞無令掃玉墀¶
<pb:KR4h0022_WYG_154-10b>¶
　　　同前　　　　　　　　　　羅　隠¶
細玉羅紋下碧霄杜門顔(集作/傾)巷落偏饒巢居只恐高¶
柯折旅客愁聞去路遥撅凍野蔬和粉重掃庭松葉帶¶
蘇燒寒牕呵筆尋詩句一片飛來紙上銷¶
　　對雪¶
　　　對雪　　　　　　　　　　劉孝綽(見初/學記)¶
桂華殊皎皎柳絮亦霏霏詎比咸池曲飄颻千里飛耻¶
均班女扇羞儷曹人衣浮光亂粉壁積照朗彤闈(此下/集有)¶
<pb:KR4h0022_WYG_154-11a>¶
(全篇今並録于此鶺鴒摇羽至鵯鶋拂翅歸相彼猶有/得嗟余獨有遺終朝守玉署方夜勞金扉未能奏緗帙)¶
(何由辨國闈坐銷風霧質遊聮珠璧暉偶懐笨/車是良知高葢非寄言謝端本無為陳巧機)¶
　　　洛濵對雪憶二兄弟　　　　駱賔王¶
旅思𦕈難裁衝颷憤(集作/恨)易哀曠望洛川晩飄飄瑞雪¶
來積彩明書帳流韻響(集作/繞)琴臺色奪迎仙羽花遍(集/作)¶
(避/)犯霜(集作/雪)梅謝庭賞方逸袁扉掩未開高人儻有訪¶
興盡詎湏廻¶
　　　立春日晨起對積雪　　　　張九齡¶
<pb:KR4h0022_WYG_154-11b>¶
忽對林庭雪瑶花處處開今年迎氣始昨夜伴春廻玉¶
潤牕前竹花繁院裏梅東郊齋祭所應見五神來¶
　　　冬晩對雪憶胡處士　　　　王　邵¶
寒更傳唱晩清鏡覽衰顔隔牖風驚竹開簾雪滿山洒¶
空深巷静積素廣庭閒借問袁安舍翛然尚閉闗¶
　　　和張丞相春朝對雪　　　　孟浩然¶
迎氣當春至(集作/立)承恩喜雪來潤從河漢下(集作/落)花逼¶
艶陽開不覩豐年瑞焉(集作/安)知爕理才撒鹽如可擬願¶
<pb:KR4h0022_WYG_154-12a>¶
糝和&KR0245;梅¶
　　　省中對雪寄判官拾遺昆季(集作省中對雪/寄謝舎人昆季)¶
　　　　　　　　　　　　　　　錢　起¶
萬㸃瑶臺雪飛來錦帳前瓊枝應比净鶴髮敢争先散¶
影成華月流光透竹煙今朝謝家興幾䖏郢歌傳¶
　　　淮海對雪贈傳靄　　　　　李　白¶
朔雪落吴天從風度溟渤海樹成陽春江山(集作/沙)皓明¶
月興從剡溪起思繞梁山發寄君郢中歌曲罷心斷絶¶
<pb:KR4h0022_WYG_154-12b>¶
　　　對雪　　　　　　　　　　杜　甫¶
北雪犯長沙胡雲冷萬家隨風且開(集作/問)葉帶雨不成¶
花金錯囊徒罄銀壺酒易賒無人竭浮蟻有待至昏鴉¶
(何遜詩云城隂渡/塹黒昏鴉接翅歸)¶
　　　同前¶
戰國多新鬼愁吟獨老翁亂雲低薄暮急雪舞廻風瓢¶
棄罇無綠爐存火似紅數州消息斷愁坐正書空¶
　　　對雪贈徐秀才　　　　　　韋應物¶
<pb:KR4h0022_WYG_154-13a>¶
霏霏寒欲收靄靄隂還結晨起望南端千林散春雪妍¶
光屬瑶階亂緒陵新節無為掩扉卧獨守袁生轍¶
　　　滁州對雪　　　　　　　　前　人¶
晨起滿帳(集作/闈)雪憶在(集作/朝)閶闔時玉座分曙早金爐¶
上煙遲飄散雲臺下陵亂桂樹姿厠跡鴛鷺末蹈舞豐¶
年期今朝覆山郡寂寞復何為¶
　　　對雪　　　　　　　　　　許　渾¶
飛舞北風凉玉人歌玉堂簾帷増曙色珠翠發寒光柳¶
<pb:KR4h0022_WYG_154-13b>¶
重絮微濕梅繁花未香茲辰賀豐歲簫皷宴梁王¶
　　　和叚學士對雪　　　　　　喻　亮¶
盈尺知豐歲開牕對酒壺飄當大野匝洒到急流無宻¶
際西風盡凝間朔氣扶乾摧鳥棲枿冷射夜殘爐替月¶
澄斜漢兼沙攪北湖慙於郢客坐一此調巴歈¶
　　　對雪二首　　　　　　　　李商隠¶
寒(集作/爽)氣先侵玉女扉清光旋透省郎闈梅花大庾嶺¶
頭發柳絮章臺街裏飛欲舞定隨曹植馬有情應濕謝¶
<pb:KR4h0022_WYG_154-14a>¶
莊衣龍山萬里無多逺留待行人二月歸¶
　　　二¶
旋撲珠簾過粉墻輕於柳絮重於霜已隨江令誇瓊樹¶
又入盧家妬玉堂侵夜可能争桂魄忍寒應欲試梅粧¶
闗河凍合東西路腸斷斑騅送陸郎¶
　　　對雪　　　　　　　　　　杜荀鶴¶
風攪長空寒骨生先於曉色報窓明江湖不見飛禽影¶
巖谷時(集作/唯)聞折竹聲溝壑本深無復滿(集作巢穴幾/多相似處)¶
<pb:KR4h0022_WYG_154-14b>¶
路岐兼得一般平擁袍公子莫言冷中有樵夫跣足行¶
　　　對雪　　　　　　　　　　裴　說¶
大片向空舞出門肌骨寒路岐平即易溝壑滿應難兎¶
穴歸時失禽枝宿處乾豪家寧肯厭五月畫圖㸔¶
　　喜雪¶
　　　奉酬辛大夫喜湖南臘月連日降雪見示之作¶
　　　　　　　　　　　　　　　劉長卿¶
長沙耆舊拜旌旗喜見江潭積雪時柳絮三冬先北地¶
<pb:KR4h0022_WYG_154-15a>¶
梅花一夜遍南枝初開窓閣寒光滿欲掩軍城暮色遲¶
閭里何人不相慶萬家同唱郢中詞¶
　　　喜雪上竇相公　　　　　　陳　羽¶
千門萬户雪花浮㸃㸃無聲落瓦溝全似玉塵銷更積¶
半成氷水結還流光添曙色連天逺輕逐春風繞玉樓¶
平地已沾盈尺潤年豐湏賀富人侯(類詩作湏/待富人侯)¶
　　氷水(類詩作/氷片)連天逺(類詩作/清天苑)¶
　　　喜雪獻裴尚書　　　　　　韓　愈¶
<pb:KR4h0022_WYG_154-15b>¶
宿雲寒不巻春雪墜(集作/堕)如簁騁巧先投隙潜光亂(集/作)¶
(半/)入池喜深將策試驚宻仰簷窺自下何曽汚増高未¶
見危比心明可燭拂靣愛還吹妬舞時飄袖欺梅併壓¶
枝地空迷界限砌滿接高卑浩蕩乾坤合霏微物象移¶
為(集作/驗)祥矜大熟布澤荷平施已分年華晩猶憐曙色¶
隨氣嚴當酒暖洒急聴窓知照耀臨初日玲瓏滳晩漸¶
聚庭㸔岳聳掃地(集作/路)見雲披陣勢魚麗逺書文鳥篆¶
竒縱歡羅艶黠列賀擁熊螭履敝行偏冷門扃卧更羸¶
<pb:KR4h0022_WYG_154-16a>¶
悲嘶聞病馬浪走信嬌兒竈静愁煙絶絲繁念鬢衰擬¶
鹽吟舊句授簡慕前規捧贈同燕石多慙失所宜¶
　　　西樓喜雪命宴　　　　　　白居易¶
宿雲黄慘淡曉雪白飄颻散麵遮槐市堆花壓柳橋四¶
郊鋪縞素萬室甃瓊瑶銀榼携桑落金爐上麗譙光凝¶
舞妓動寒近醉人銷歌樂惟(集作/雖)盈耳慚無五袴謡¶
　　　春夜喜雪寄王二十二　　　前　人¶
夜雪有佳趣幽人出書帷微寒生枕席輕素對(集作/封)階¶
<pb:KR4h0022_WYG_154-16b>¶
墀坐罷楚絃曲起吟班扇詩明宜滅燈(集作/燭)後静愛巻¶
(集作/褰)簾時窓引曙色早庭消春氣遲山隂應有興不卧¶
待徽之¶
　　　早過梨嶺喜雪書情呈崔判官¶
　　　　　　　　　　　　　　　張　起¶
渡嶺逢朝雪行看馬跡深輕標南國瑞寒慰北人心皎¶
潔停丹嶂飄颻映緑林共君歌樂土無作白頭吟¶
　　　奉賀王(詩選/作徐)相公喜雪　　　皇甫冉¶
<pb:KR4h0022_WYG_154-17a>¶
春雪偏當夜暄風却變寒庭深不復掃城曉更宜看命¶
酒閒令酌披裘晩未冠連營皷角動忽似戰桑乾¶
　　此詩二百三十巻重出今已削去¶
　¶
　¶
　¶
　¶
　¶
<pb:KR4h0022_WYG_154-17b>¶
　¶
　¶
　¶
　¶
　¶
　¶
　¶
　文苑英華巻一百五十四¶
