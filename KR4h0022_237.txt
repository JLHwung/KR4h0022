# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.225363
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百三十七
<pb:KR4h0022_WYG_237-1a>¶
欽定四庫全書¶
　文苑英華巻二百三十七　宋　李昉等　編¶
　寺院五(塔/附)¶
　　楊巨源六首　　　　楊衡四首¶
　　韓愈一首　　　　　陳羽一首¶
　　劉禹錫三首　　　　白居易六首¶
　　李紳一首　　　　　劉商三首¶
　　姚合四首　　　　　賈島八首¶
<pb:KR4h0022_WYG_237-1b>¶
　　釋無可六首　　　　周賀四首¶
　　劉得仁九首¶
　　　和鄭少師相公題慈恩寺禪院¶
　　　　　　　　　　　　　　　楊巨源¶
舊寺長桐孫朝天是聖恩謝公詩更老蕭傅道方尊白¶
法知深得蒼生要重論若為將此望心地向空門¶
　　　同趙校書題普救寺　　　　前　人¶
東門高處天一望幾悠然白浪過城下青山滿寺前塵¶
<pb:KR4h0022_WYG_237-2a>¶
光分驛道嵐色到人煙氣象須文字逢君大雅篇¶
　　　春日與劉評事過故證(一作/澄)上人院¶
　　　　　　　　　　　　　　　前　人¶
曾共劉諮議同時事道林與君方掩淚來客是知心堦¶
雪凌春積鍾煙向夕深依然舊童子相送出花隂¶
　　　春雪題興善寺廣宣上人竹院¶
　　　　　　　　　　　　　　　前　人¶
皎潔青蓮客焚香對雪朝竹風催淅瀝花雨讓飄颻觸¶
<pb:KR4h0022_WYG_237-2b>¶
(一作/灑)石和雲積縈池拂水消只應將日月顔色不相饒¶
　　　和鄭少師尋興善寺廣宣上人不遇¶
　　　　　　　　　　　　　　　前　人¶
放心蓮境去又值竹房空㡬韻飄寒玉餘清不在風¶
　　　夏日苦熱同長孫主簿過仁夀寺納凉¶
　　　　　　　　　　　　　　　前　人¶
火入天地鑪南方正何劇四郊長雲紅六合太陽赤爀¶
爀沸泉壑燄燄燋砂石思減祝融權期匡諸子宅因投¶
<pb:KR4h0022_WYG_237-3a>¶
竹林寺一問青蓮客心空得清凉理證等喧寂開襟天¶
籟廻步履雨花積微風動珠簾惠氣入瑶席境閒性方¶
謐塵逺趣皆適淹駕殊未還朱欄敞虛碧¶
　　　逰峽山寺　　　　　　　　楊　衡¶
結構天南畔勝絶固難儔幸䝉時所漏遂得恣閒逰路¶
石䕃松蓋檻藤維鶴舟雨霽花木潤風和景氣柔寳殿¶
敞丹扉靈幡垂絳旒照曜芙蓉壺金人居上頭翔禽拂¶
危刹落日避層樓端溪瀰漫駛曲澗潺湲流髙居何重¶
<pb:KR4h0022_WYG_237-3b>¶
沓登覽自夷猶煙霞無隱態巖洞詎遺幽奔駟非久耀¶
馳波肯暫留㑹從香火縁滅跡此山丘¶
　　　宿陟岵寺雲律師院　　　　前　人¶
像宇鬰參差寳林踈復宻中有彌天子燃燈坐虛室心¶
澄紅蓮喻跡覊青眼律玉鑪揚翠煙金經開縹帙肆陳¶
堅固學破我夢幻質碧水灑塵纓凉扇當夏日宿禽詎¶
相保迸火煙欲失願廻戚促勞趨隅事休逸¶
　　　題山寺　　　　　　　　　前　人¶
<pb:KR4h0022_WYG_237-4a>¶
千峯白露後雲壁挂殘燈曙色海邊日經聲松下僧意¶
閒門不閉年去水空澄稽首如何問森羅盡一乘¶
　　　宿吉祥寺寄廬山隠者　　　前　人¶
風鳴雲外鍾鶴宿千年松相思杳不見月出山重重(一/作)¶
(孤月出/山重)¶
　　　題臨瀧寺　　　　　　　　韓　愈¶
不覺離家已五千仍將衰病入瀧船潮州(集作/陽)未到吾¶
能(集作/人先)說海氣昏昏水拍天¶
<pb:KR4h0022_WYG_237-4b>¶
　　　題清鏡寺留别　　　　　　陳　羽¶
路入千山愁自知雪花撩亂壓松枝世間(一作/人)並道别¶
離苦誰信山僧輕别離¶
　　　宿誠禪師山房題贈二首　　劉禹錫¶
宴坐白雲端青江直下㸔來人望金刹講席繞香壇虎¶
嘯夜林動鼉鳴秋澗寒衆音從(集作/徒)起滅心在净(集作/定)¶
中觀¶
　　　二¶
<pb:KR4h0022_WYG_237-5a>¶
不出孤峯上人間四十秋視身如傳舍閱世甚東流法¶
為因縁立心從次第修中宵問真偈有住是吾憂¶
　　　和河南裴尹侍郎宿齋太平寺詣九龍祠祈雨¶
　　　　二十韻　　　　　　　　前　人¶
有事九龍廟潔齋梵王祠玉簫何時絶碧樹空凉颸吏¶
散埃壒息月髙庭宇宜重城肅穆閉澗水潺湲時人稀¶
夜復閒慮静境亦隨緬懐斷鼇足凝想乘鸞姿朱明盛¶
農節膏澤方愆期瞻言五靈瑞能救百榖萎咿喔晨鷄¶
<pb:KR4h0022_WYG_237-5b>¶
鳴䦨干斗杓(一作/柄)垂脩容謁神像注意陳正辭驚飈起¶
泓泉若召雷雨師黑煙聳鱗甲灑液如棼絲豐隆震天¶
衢列缺揮火旗炎空忽凄𦂳髙霤懸綆縻生物己滂霈¶
濕雲稍離披丹霞啟南陸白水含東菑熈熈飛走適藹¶
藹草樹滋浮光動宫觀逺思盈川坻吳公敏於政謝守¶
工為詩商山有病客(一作/者)言賀舒厖眉¶
　　　題東虎(一作/武)丘寺六韻　　　白居易¶
香刹㸔非逺祗園入始深龍蟠松矯矯玉立竹森森恠¶
<pb:KR4h0022_WYG_237-6a>¶
石千僧坐靈池一劔沉海當亭兩靣山在寺中心酒熟¶
憑花勸詩成倩鳥吟寄言軒冕客此地好抽簮¶
　　　送王十八歸山寄題仙逰寺　前　人¶
曽於太白峯前徃數到仙逰寺裏來黑水澄時潭底出¶
白雲破處洞門開林間暖酒燒紅葉石上題詩掃緑苔¶
惆悵舊逰那(集作/無)復到菊花時節羡(一作/侍)君廻¶
　　　夜逰西武丘寺八韻　　　　前　人¶
不厭西丘寺閒來即一過舟船轉雲島樓閣出煙蘿路¶
<pb:KR4h0022_WYG_237-6b>¶
入青松影門臨白月波魚跳驚秉燭猿覷恠鳴珂摇曳¶
䨇紅斾娉婷十翠娥香花助羅綺鍾梵避笙歌領郡時¶
將久逰山數㡬何一年十二度非少亦非多¶
　　　孤山寺遇雨　　　　　　　前　人¶
拂波雲色重灑葉雨聲繁水鳥(集作/鷺)䨇飛起風荷一向¶
翻空濛連北岸蕭颯入東軒或擬湖中宿留船在寺門¶
　　　旅泊景空寺宿幽上人院　　前　人¶
不與人境接寺門開向山暮鍾寒鳥聚秋雨病僧閒月¶
<pb:KR4h0022_WYG_237-7a>¶
隱雲樹外螢飛廊宇間幸投花界宿暫得静心顔¶
　　　宿靈巖寺上院　　　　　　前　人¶
髙髙白月上青林客去僧歸獨夜深葷血屏除唯對酒¶
歌鍾放散只留琴更無俗物當人眼但有泉聲洗我心¶
最愛曉亭東望好太湖煙水綠沉沉¶
　　　憶登西霞寺峯懐望(效梁/簡文)　　李　紳¶
香印煙火息法堂鍾磬餘紗燈耿晨熖釋子安禪居林¶
葉脫紅影竹煙含綺疏星珠錯落耀月宇參差虛顧眺¶
<pb:KR4h0022_WYG_237-7b>¶
匪恣適曠襟懐巻舒江海淼清盪丘陵何所如滔滔可¶
問津耕者非長沮茅嶺感仙客蕭園成古墟移步下碧¶
峯沙澗更躊躇鳥噪啄秋果翠驚銜素魚廻塘彩鷁來¶
落影標(一作/在)箖箊漾漾棹飜月蕭蕭風襲袪勞歌起舊¶
思感歎竟難攄却數共逰者凋落非里閭¶
　　　同徐城季明府逰重光寺題晃師房¶
　　　　　　　　　　　　　　　劉　商¶
野寺僧房逺陶潜引客來鳥喧殘果落蘭敗㡬花開真¶
<pb:KR4h0022_WYG_237-8a>¶
性知無住㣲言欲望廻竹風清磬晩歸策步蒼苔¶
　　　題悟空寺　　　　　　　　前　人¶
扁舟水淼淼曲岸復長塘古寺春山上登樓憶故鄉雲¶
煙横極浦花木擁廻廊更有思歸意晴明陟上方¶
　　　題廢禪居寺　　　　　　　前　人¶
凋殘精舍在連步訪緇衣古殿門空掩楊花雪亂飛鶴¶
巢松影薄僧少磬(一作/誦)聲稀青眼能留客踈鍾逼夜歸¶
　　　過無可上人院　　　　　　姚　合¶
<pb:KR4h0022_WYG_237-8b>¶
寥寥聽不盡孤磬與踈鍾煩惱師長别清凉我暫逢蟻¶
行經古蘚鶴毳落深松自想歸時路塵埃復㡬重¶
　　　題雲花寺寳上人院　　　　前　人¶
九陌最幽寺吾師院復深煙霜同覆屋松竹雜成林鳥¶
語境㣲(集作/彌)寂客來機自沉早年(集作/知)如到此應不帶¶
朝簮¶
　　　僧院引泉(巳見一百/六十四巻)　　　　前　人¶
　　　題山寺　　　　　　　　　前　人¶
<pb:KR4h0022_WYG_237-9a>¶
千重山崦裏樓閣影參差未暇尋僧院先㸔置寺碑竹¶
深行漸暗石穩坐多時古塔虵蟲善隂廊鳥雀癡雲開¶
上界近泉落下方遲為愛青桐葉因題滿樹詩¶
　　　靈凖上人院　　　　　　　賈　島¶
掩扉常太半(集作當/太白)臘數等松椿禁漏來遥(一作/遲)夜山¶
泉落近隣經聲終巻曉草色㡬芽春海内知名士交逰¶
湯上人¶
　　　昇道精舍南臺對月寄姚合　前　人¶
<pb:KR4h0022_WYG_237-9b>¶
月向南臺見秋霖洗滌餘出逢危葉落静益衆峯踈冷¶
露尋時有禪牕此夜虛相思聊悵望潤氣徧衣裾(集作/初非)¶
　　　題青龍寺鏡公房　　　　　前　人¶
一夕曽留宿終南摇落時孤燈岡舍掩殘磬雪風吹樹¶
老因寒折泉深出井遲踈慵豈有事多失上方期¶
　　　宿贇上人房　　　　　　　前　人¶
堦前多是竹閒地擬栽松朱㸃草書跡雪平麻履蹤御¶
溝寒夜雨宫寺静時鍾此室無他事來尋(集作/多)不厭重¶
<pb:KR4h0022_WYG_237-10a>¶
　　　就可公宿　　　　　　　　前　人¶
十里尋幽寺寒流數𣲖分僧同雪夜坐雁向草堂聞静¶
語終燈焰餘生許嶠雲猶(集作/由)來多抱疾聲不達明君¶
　　　宿慈恩寺郁公房　　　　　前　人¶
病身來寄宿自掃一牀閒反照臨江磬新秋過雨山竹¶
隂移冷月荷氣帶禪關獨徃天台意方從内請還¶
　　　崇聖寺斌公房　　　　　　前　人¶
近來唯一食樹下掩禪扉落日寒山磬多年壊衲衣白¶
<pb:KR4h0022_WYG_237-10b>¶
鬚長更剃青靄逺還歸仍說逰南岳經行是息機¶
　　　早秋寄題天竺靈隱寺　　　前　人¶
峯前峯後寺新秋絶頂髙牕見沃州人在定中聞蟋蟀¶
鶴曽棲處挂獼(一作/猿)猴山鍾夜度空江水汀草(一作/月)寒¶
生古石樓心憶懸帆身未遂謝公此地昔年逰¶
　　　宿西嶽白石院　　　　　　釋無可¶
白石上嵌空寒雲西復東瀑流懸住處雛鶴失禪中岳¶
壁松多古壇基雪不通未能親近去擁褐媿相同¶
<pb:KR4h0022_WYG_237-11a>¶
　　　青龍寺縱公房　　　　　　前　人¶
從誰得法印(一作傳/印法非)不離上方傳夕磬城霜下寒牕竹¶
月圓燈(一作/煙)殘衰木落(一作/畔)客徃磧(一作客/住積)雲邊未隱¶
滄洲去時來於此禪¶
　　　過石谿寺寄姚員外　　　　前　人¶
門逕衆峯頭盤巖復轉溝雲僧隨樹老古木落紅流峽¶
狖有時到秦人今日逰謝公多晩望此境在南樓¶
　　　安國寺静居法師故院　　　前　人¶
<pb:KR4h0022_WYG_237-11b>¶
雨後清凉境因過欲不廻井甘桐有露竹迸地多苔幡¶
映宫牆動香從御苑(一作/殿)來青牛舊經䟽寥落有誰開¶
　　　逰山寺　　　　　　　　　前　人¶
千峯盤路盡林寺昔何名步步入山影房房聞水聲多¶
年人跡斷殘日石隂清自可求居止安閒過此生¶
　　　寄題廬山二林寺　　　　　前　人¶
廬岳東南秀香花惠逺蹤名齊崧(一作/髙)嶺峻氣比沃州¶
濃積岫連何處幽崖越㡬重䨇流湓隱隱九𣲖棹憧憧¶
<pb:KR4h0022_WYG_237-12a>¶
山限東西寺林交旦暮鍾半天傾瀑溜數郡見罏峯巖¶
並金繩道潭分玉像容江㣲匡俗路日杲晉朝松㯶逕¶
新苞拆梅籬故葉壅嵐光生疊砌霞焰發髙墉牕籟虛¶
聞狖庭煙黑過龍定僧仙嶠起逋客虎溪逢濩落垂楊¶
戸荒凉種杏封塔留紅舍利池吐白芙蓉畫壁披(一作/和)¶
雲見禪衣對鶴縫喧經泉滴瀝没履草丰茸翠竇歌攀¶
乳苔橋側杖笻探竒盈夢想搜峭滌心胷冥奥終難盡¶
登臨惜未從上方薇蕨滿歸去養乖慵¶
<pb:KR4h0022_WYG_237-12b>¶
　　　入隱静寺途中作　　　　　周　賀¶
亂雲遥逺寺入路認青松鳥翅縁巢影僧鞋印雪蹤草¶
煙連野燒溪霧隔霜鍾更問樵人院猶言過數峯(集作/更遇)¶
(樵人說猶/言過數峯)¶
　　　空上人移居太雲寺　　　　前　人¶
竹谿人請住何日向中峯瓦舍山情少齋身病色濃臘¶
髙移坐次菊淺露行蹤來徃湓城下三年兩度逢¶
　　　宿甄山南溪晝公院　　　　前　人¶
<pb:KR4h0022_WYG_237-13a>¶
從來作何客别離經半年却來峯頂宿知廢甄南禪餘¶
霧沉斜月孤燈照落泉何時閒事盡相伴老溪邊¶
　　　宿隱静寺上方　　　　　　前　人¶
一宿五峯林渡寺虚廊中夜磬聲分踈林未(一作/纔)落上¶
方月深澗忽生平地雲髙鳥背泉栖静境逺人當燭想¶
遺文暫來此地歇勞足望斷故山滄海濆¶
　　　宿僧院　　　　　　　　　劉得仁¶
禪地(集作/定)無塵夜焚香話所歸樹摇幽鳥夢螢入定僧¶
<pb:KR4h0022_WYG_237-13b>¶
衣破月斜天半髙河下霧(集作/露)微飜令嫌白月(集作/日)動¶
即與心違¶
　　　題景元禪師院　　　　　　前　人¶
古僧精進者師復是誰流道貴(一作/愧)行無我禪難說到¶
頭汲泉羸鶴立擁褐(集作/毳)老猿愁曽住深山院何如此¶
院幽¶
　　　宿普濟寺　　　　　　　　前　人¶
京寺數何窮清閒此不同曲江臨閣北御苑(一作/水)自牆¶
<pb:KR4h0022_WYG_237-14a>¶
東廣陌車音急危樓夕景通亂峯沉暝野毒暑過秋空¶
幡颺虛無裏星生杳靄中月光籠月殿蓮氣入蓮宫綴¶
草凉天露吹人古木風飲茶除假寐聞磬釋塵䝉童子¶
眠苔净髙僧話漏終俄撞曉鍾後萬井復朣朧¶
　　　青龍寺僧院　　　　　　　前　人¶
常多簮組客非獨㸔髙松此地堪終日開門見數峯苔¶
新禽跡少泉冷樹隂重師意如山裏空房曉暮鍾¶
　　　冬日題邵公院　　　　　　前　人¶
<pb:KR4h0022_WYG_237-14b>¶
無事闗多掩隂堦竹拂苔勁風吹雪聚渇鳥啄氷開樹¶
向寒山得人從瀑布來終期天目老擎錫逐雲廻¶
　　　夏日逰慈恩寺　　　　　　前　人¶
何處消長日慈恩精舍頻僧髙容野客樹宻絶囂塵閒¶
上凌虚塔相逄避暑人却愁歸去路馬跡並車輪¶
　　　晩逰慈恩寺　　　　　　　前　人¶
寺去幽居近毎來因採薇伴僧行不困臨水語㤀歸磬¶
動青林晩人驚白鷺飛堪嗟浮俗事皆與道相違¶
<pb:KR4h0022_WYG_237-15a>¶
　　　秋晩與友人逰青龍寺　　　前　人¶
直(集作/髙)視終南秀西風度閣凉一生同隙影㡬處好山¶
光暮鳥投羸木寒鍾送夕陽因居話心地川暝宿僧房¶
　　　慈恩寺塔下避暑　　　　　前　人¶
古松凌巨塔修竹映空廊竟日聞虛籟深山止(集作/只)此¶
凉僧真生我敬水澹發茶香坐久東樓望(集作/上)鍾聲振¶
(集作/送)夕陽¶
　¶
<pb:KR4h0022_WYG_237-15b>¶
　¶
　¶
　¶
　¶
　¶
　¶
　¶
　文苑英華巻二百三十七¶
