# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:50.329740
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百四十三
<pb:KR4h0022_WYG_443-1a>¶
欽定四庫全書¶
　文苑英華巻四百四十三　宋　李昉等　編¶
　冊文二¶
　　皇太子冊文¶
　　　晉王為皇太子冊文　　　王言㑹最¶
維貞觀十七年嵗次甲辰四月某朔日於戯惟爾并州¶
都督右武侯大将軍晋王治忠肅恭懿宣慈惠和仁孝¶
發於自然信義備於成徳禎祥夙著睿哲日新永言少¶
<pb:KR4h0022_WYG_443-1b>¶
陽匕鬯是寄疇咨朝列卿士叶從是用命爾為皇太子¶
往欽哉爾其思王道之艱難遵聖人之炯戒勤修六徳¶
勉行三善無或舉非法度忘恭儉而好驕奢無或理&KR0446;¶
彛倫逺忠良而近邪侫非履道無以揚名非任賢無以¶
成徳爾身為善國家以安爾身為惡天下以殆睦九族¶
而禮庻僚懐萬姓(詔令/作邦)而憂遐裔兢兢業業無怠無荒¶
克念爾祖宗以寜我社稷可不慎歟¶
　　　冊代王為皇太子文¶
<pb:KR4h0022_WYG_443-2a>¶
維永徽七年嵗次丁已正月景寅朔六日辛未於戯夫¶
明兩載象道貫三才元良表徳業隆千古是以夏啟作¶
貳光闡髙猷姬誦升儲發揮王道詳求典冊式瞻匕鬯¶
固本垂統允推(詔令/作歸)正緒惟爾代王𢎞猗蘭毓祉喬桂¶
凝華岐嶷表於天姿符彩(詔令/作瑞)彰於神授噐業英逺風¶
鍳昭朗踐嘉義而總深仁捨幼志而標成徳爰資玉裕¶
早振金聲朕䖍奉靈圖肅(詔令/作肅)膺丕業仰惟七廟之隆¶
(詔令/作重)思髙(詔令/作隆)萬葉之慶疇咨列辟欽若前修是用命¶
<pb:KR4h0022_WYG_443-2b>¶
爾為皇太子往欽哉爾其祗奉憲章率由軌度盡謙恭¶
於齒胄審方俗於迎郊春禮冬詩趨庭靡懈三善六徳¶
朂志無愆絶驕奢之心納忠良之訓播徽猷於外宇申¶
敬奉於中闈允睦周親務殷堯族永隆四術式寕萬類¶
無怠無荒固保我宗基可不慎歟¶
　　　冊平王為皇太子文¶
維唐隆元年嵗次庚戌七月庚戌朔二十日己巳皇帝¶
若曰天有丕命集寳位于朕躬所以奉若天道建兹元¶
<pb:KR4h0022_WYG_443-3a>¶
嗣其明聽朕言咨爾平王隆基㓜而聦允長而寛博有¶
夙成之量焉夫禮以修外樂以修内者是務於文也春¶
夏學干戈秋冬學羽籥者是兼於武也繫於百姓聞於¶
天下者是由於仁也一日三朝甞藥視膳者是資於孝¶
也爾有文武仁孝之徳以知君臣父子之道朕甚休之¶
間者賊臣構逆窺窬神器則我有唐之祚危若綴旒爾¶
義刑邦家忠衛社稷誅其兇惡以之康濟主匕鬯者非¶
爾而誰是用命爾為皇太子古人有言曰爾身克正罔¶
<pb:KR4h0022_WYG_443-3b>¶
敢不正人心罔中惟爾之中昭昭臨下不可不畏慎簡¶
乃僚允廸端士恭儉惟徳逺於憸人則萬邦以貞庻答¶
揚我四聖之鴻烈敬之哉¶
　　　冊成王為皇太子文¶
維乾元元年嵗次戊戌十月庚子朔五日甲辰皇帝若¶
曰於戯自昔聖王咸建儲貳蓋将嗣守神器䖍奉宗禋¶
是以禮經著元貞之徳易象載重明之義朕纉服鴻緒¶
丕承前烈爰升主鬯之賢實符當璧之命咨爾太尉(唐/書)¶
<pb:KR4h0022_WYG_443-4a>¶
(作元/帥)成王俶(按新舊唐書立成王俶為皇太子㑹要/十月五日冊命改諱務作豫盖用新名)道¶
&KR0640;文武生資睿哲温文彰於日就孝友禀於天成往以¶
兇醜亂華干戈集事是能出陪戎駕入奉廟謀克符丹¶
水之師實剪綠林之盗所謂功定社稷義臨君親今萬¶
邦以貞三善斯屬宜膺上嗣之典俾踐少陽之位是用¶
命爾為皇太子以副朕躬爾其思王業之艱難遵聖人¶
之烱戒非尊賢無以成徳非廣孝無以承親逺斥便佞¶
詢謀正直兢兢業業庶保于大猷然後無忝爾祖宗克¶
<pb:KR4h0022_WYG_443-4b>¶
寜我邦家往欽哉丕膺景命可不慎歟¶
　　　冊廣陵王為皇太子文¶
維貞元二十一年嵗次乙酉四月庚午朔五日甲申皇¶
帝若曰建儲貳者必賢(韓愈順宗實錄/及詔令並作歸)於冡(詔令/作上)嗣固¶
邦本者允屬於(詔令/作于)元良咨爾元子廣陵王某㓜而(實/錄)¶
(詔令/作挺)岐嶷長標恂淑佩詩禮之明訓禀(實錄/作宣)忠孝之𢎞¶
規居常保謙(實錄作居/惟保和)動必循道識達刑政器&KR0877;(實錄/作合)¶
溫文愛敬奉於君親仁徳聞於兆(實錄/作士)庶神祗龜筮罔¶
<pb:KR4h0022_WYG_443-5a>¶
不叶從是用命爾為皇太子於戱惟我烈祖之有天下¶
也功格于上帝祚流于無窮光纉洪緒(實録/作業)逮予十葉¶
䖍恭寅畏日慎一日付爾以承祧之重勵爾以圭鬯之¶
勤以貞萬國之心以揚三善之徳爾其尊師重傅親賢¶
逺佞非禮勿踐(詔令/作履)非義勿行對越天地之耿光丕承¶
祖宗之休烈可不慎歟¶
　　　冊郢王為皇太子文　　　　　内制¶
維開元三年嵗次乙邜正月甲申朔四日丁亥皇帝若¶
<pb:KR4h0022_WYG_443-5b>¶
曰於戯書不云乎一人元良萬邦以貞易不云乎黄離¶
元吉得中道也将以守監從撫主噐承祧執經陳東序¶
之容端冕見南郊之禮本枝百代冝哉福祉(詔令/作祿)咨爾¶
郢王嗣謙忠肅恭懿元亨利貞遵在鎬之恵慈禀生譙¶
之祥應學能知道孝乃因心書及春卿懸知(詔令/作推)早秀¶
言窮淑譽逺愧生知當試象之年備成人之敏九𤣥有¶
(詔令/作賛)命百姓與能正位少陽欽惟大典是用命爾為皇太¶
子其在靖恭爾位聿修厥徳詩書禮樂敦悦為本父子君¶
<pb:KR4h0022_WYG_443-6a>¶
臣威儀罔&KR1135;寝門問豎必視寒暄望苑招賢用資端直¶
使三靈合契四海係心延我累聖之業積爾重輝之慶¶
必敬必戒無怠無荒往惟欽哉可不慎歟¶
　　　冊忠王為皇太子文　　　　　内制¶
維開元二十六年嵗次戊寅七月戊寅朔二日己巳皇¶
帝若曰於戯受天命者皇王之業大為國本者儲副之¶
位崇所以上承宗祧下固黎獻咨爾開府儀同三司單¶
于大都護河東河北道行軍元帥朔方軍節度大使兼¶
<pb:KR4h0022_WYG_443-6b>¶
闗内支度營田鹽池押諸蕃部落等使上柱國忠王璵¶
㓜而夙成長有宏量佩服仁義周旋禮樂忠孝極於君¶
親友愛聞於兄弟正以率下謙以持盈識洞於微智周¶
於物通刑政之大體備(詔令/作負)文武之殊能果於積徳樂¶
於為善凡此數美常試皆能然豈矜自知(詔令作/知予)之明¶
諒曰至公之義况復仰稽天道俯察人心立長則順天¶
所助也議才則賢人之望也是用命爾為皇太子往欽¶
哉爾其敬膺典冊無忘戒慎思創業之艱難(詔令作/多難)知¶
<pb:KR4h0022_WYG_443-7a>¶
守器之為重作貞萬國允恊重明以揚烈祖之耿光永¶
貽後嗣之成式可不慎歟¶
　　　冊遂王為皇太子文　　　　　内制(一作玉/堂遺範)¶
維元和七年嵗次壬辰十月庚戌朔十七日壬寅皇帝¶
若曰於戯建立儲嗣崇嚴國本所以承祧守器所以繼¶
文統業欽若前訓時惟典常粤我祖宗克享天禄奄宅¶
九有貽慶億齡肆予一人序承丕構纉武烈祖延鴻本¶
枝受無疆惟休亦無疆惟恤負荷斯重祗勤若勵永懐¶
<pb:KR4h0022_WYG_443-7b>¶
詞訓當副君臨咨爾遂王恒體乾降靈襲聖生徳教深¶
蘊瑟氣叶吹銅早集大成不屑㓜志溫文得於天縱孝¶
友因於自然符彩昭融器業英逺爰膺錫社實寄維城¶
懿河間之不羣慕東平之最樂自頃離明輟耀震位虚¶
宫地徳可尊人神攸屬式稽令典載煥徽章是用冊爾¶
為皇太子往欽哉有國而家有君而父義兼二極重繫¶
萬邦何好非賢何惡非侫何行非道何敬非刑居上勿¶
驕從諫勿咈懋昭乃徳惟懐永圖用陪貳朕躬以對越¶
<pb:KR4h0022_WYG_443-8a>¶
(詔令/作揚)休命可不慎歟¶
　　　擬冊皇太子文　　　　　　劉禹錫¶
維某年月日皇帝若曰於戯易云明兩作離大人以繼¶
明照於四方盖所以毓其明徳繼于正體邦本由是固¶
萬方由是寜粤祖宗之闡帝業亦莫不由此而繼于明¶
徳肆予一人緒承大寳纂奉丕構懼有失墜以貽先帝¶
之羞永懐主器以繼明用副予不徳咨爾元子王某襲¶
列聖之姿體健行之質吹銅禀異辨日耀奇早習徳成¶
<pb:KR4h0022_WYG_443-8b>¶
克敬師保事業可大和順積中天縱溫文生知孝悌洎¶
分錫土望出東平符彩昭彰禮樂文錯固可正位重震¶
為天下之儲君人神叶從徳任相稱仰稽令典光載盛¶
儀是用冊命爾為皇太子往欽哉夫富貴莫大於家天¶
下忠孝莫大於敬君親俟爾一人貞于萬國必咨正事¶
必近正人必杜逸游必樂善道求諫如不及惡侫如探¶
湯懋爾厥修惟懐克和以貳于朕躬無忝祖宗之烈可¶
不慎歟¶
<pb:KR4h0022_WYG_443-9a>¶
　　　冊徳王為皇太子文　　　　薛廷珪¶
維乾寧四年嵗次丁已二月癸卯朔十七日己未皇帝¶
若曰粤夫立愛惟明建善惟長(一作/則固)先王茂(一作/盛)躅有¶
國丕圖承祧仰鏡於前星守器式當乎長子遐瞻載籍¶
𦕈覿洪荒雖歩驟殊(一作/随)時質文異制逮于(一作/乎)傳序¶
罔不率循國家髙視百王同符三代平一區夏(一作/宇)統¶
和人神垂三百年歴十八葉暨朕寡昧祗荷景靈屬天¶
歩艱難岱宗牢落蒸人未乂舊典爰曠庶尹卿士藩輔¶
<pb:KR4h0022_WYG_443-9b>¶
元僚思正儲闈式固鴻業咨爾長子徳王裕象叶増搆¶
明啓少陽溫文在躬睦友成性博文强識無愧於老成¶
學禮讀書庶資乎師訓廼斬群議爰資舊章是用命爾¶
為皇太子嘻毓問承草重輝望苑永貞萬國明照四方¶
入則有師出則有保無怠三善往崇四術務親正人誡¶
近羣邪淑慎爾徳(一作/止)峻防所攻勉植厥猷罔墜丕訓¶
　　　立秦王為太子詔　　　　王言㑹最¶
詔曰儲貳之重式固宗祧一人元良以貞萬國天䇿上¶
<pb:KR4h0022_WYG_443-10a>¶
将(太宗實錄/有軍字)太尉尚書令陜東道大行臺尚書令益州¶
道行䑓尚書令雍州牧蒲州都督領十二衞大将軍中¶
書令上柱國秦王某噐(詔令/作氣)質冲逺風猷昭茂宏圖夙¶
(詔令/作昔)著美業日隆孝惟徳本周於百行仁為任重加於¶
萬物王迹初基經營締構戡剪多難征討不庭嘉謀獨¶
舉長筭必克敷政大邦宣風奥區功髙四履道邁二南¶
任緫機衡庶績惟允職兼内外彛章載穆遐邇屬意朝¶
野具瞻宜承鼎業允膺守噐可立為皇太子所司具禮¶
<pb:KR4h0022_WYG_443-10b>¶
以時冊命(武徳/九年)¶
　　　立晉王為皇太子詔¶
詔曰昔者哲王受圖上聖垂範建儲貳(詔令/作兩)以奉宗廟¶
緫監撫以寜邦國既義在於至公亦事兼于權道故以¶
賢而立則王季興周以貴而升則文帝定漢詳諸方冊¶
豈不然乎并州都督右武侯大将軍晉王治地居茂親¶
才惟明哲至性仁孝淑質惠和夙著夣日之祥早流樂¶
善之譽好禮無倦强學不怠今承華虚位率土繫心疇¶
<pb:KR4h0022_WYG_443-11a>¶
咨文武冝(詔令/作)所欣戴古人云知子莫若父知臣莫若¶
君朕謂此子實乆衆望可以則天作貳可以守噐承祧¶
永固百世以貞萬國冝立某為皇太子可令所司&KR0640;禮¶
冊命(貞觀十一/年四月)¶
　　　立代王為皇太子詔¶
詔曰&KR2384;雷揚祉承祧之道爰著重離闡耀守器之方斯¶
存故能撫寜軍國守固(詔令作/永保)邦家詳覧遥(詔令/作)圖&KR0225;¶
瞻遐𠕋繼業垂統咸率兹典代王𢎞地居嫡𦙍天縱英¶
<pb:KR4h0022_WYG_443-11b>¶
徽噐質冲華神鍳韶(詔令/作昭)逺恭謙表志仁孝居心夙彰¶
睿哲之風早通詩書(或作/禮)之業朕以虚薄方啓無疆之¶
祚永傳不朽之基取則前王思隆正緒冝升上嗣養徳¶
東宫可以立為皇太子仍令所司擇日&KR0640;禮冊命(永徽/七年)¶
(正/月)¶
　　　立平王為皇太子詔¶
門下舜去四㐫而功格天地武有七徳而戡定黎元故¶
知有大勲者(一有/必字)受神明之副(詔令/作福)仗髙義者(一有/必字)為¶
<pb:KR4h0022_WYG_443-12a>¶
匕鬯之主朕恭臨寳位亭育表區以萬姓之心為心以¶
兆人之命為命惟(一作/雖)承繼之道咸以冡嫡居尊而無¶
私之懐必推功業為首然後可保安社稷永奉宗祧第¶
三子平王隆基孝而克忠義而能勇比以朕居藩邸䖍¶
守國彛貴戚中人都無引接群邪害正凶黨寔繁利口¶
巧言讒說罔極韋為温孫秀(一作/處)朋黨競起晉卿楚客¶
交權其間潜結回邪擠排端善潜貯兵甲将害朕躬隆¶
基宻邇其期先難奮發挺身鞠旅衆應如歸呼吸之間¶
<pb:KR4h0022_WYG_443-12b>¶
凶渠殄㓕安七廟於幾墮濟羣生(一作群/臣極)於将殞方舜¶
之功過四比武之徳逾七靈祗望在昆弟樂推一人元¶
良萬邦以定為君副者非此而誰可立為皇太子有司¶
擇日備注冊命(唐隆元年/六月&KR0996;午)¶
　　一作皆舊唐書𤣥宗紀¶
　　　立忠王為皇太子制　　　　孫　逖¶
門下大寳曰位實在於(詔令/作呼)丕承萬邦以貞由(詔令/作必)建¶
於明兩朕嗣守鴻業祗嚴永圖恭惟匕鬯之主豈捨人¶
<pb:KR4h0022_WYG_443-13a>¶
神之望開府儀同三司兼單于大都護河北河東道行¶
軍元帥朔方軍節度大使兼闗内度支營田鹽池押諸¶
藩部落等大使上柱國忠王璵天假聦明生知仁孝君¶
親一致友弟三成温文之徳合於古訓敬愛之風聞於¶
天下嘗亦視其所以察其所安考言有章詢事皆中知¶
子者父允叶於元良以長則順且符於舊典宜膺擇嗣¶
之舉俾受升儲之命可立為皇太子仍取來月内擇日¶
冊命所司准式主者施行(開元二十六/年六月三日)¶
<pb:KR4h0022_WYG_443-13b>¶
　　　立陳王為皇太子制　　　王言㑹最¶
門下古先哲王之有天下也何嘗不正國本而承天序¶
建儲兩(唐書/作貳)而主重器朕以寡昧祗荷丕圖䖍恭寅畏¶
思固鴻業慎擇令懿曠于旬時而卿士獻謀龜筮告吉¶
以為少陽虚位願舉盛儀列聖垂休俾合予志(詔令作/俾予合)¶
(志/)選賢而立式表無私敬宗皇帝第六男陳王成美天¶
假忠孝日新道徳溫文合雅謙敬和裕(唐書作/保祐)蘊端明¶
之體度尚詩書之辭訓言皆中禮行不違仁是可(詔令/無可)¶
<pb:KR4h0022_WYG_443-14a>¶
(字/)以順(唐書/作宜)考舊章欽若成命授之匕鬯以奉粢盛冝¶
回朱邸之榮俾踐青宫之重可立為皇太子仍(唐書/作宜)令¶
所司擇日備禮冊命(開元四年十/月十四日)¶
　　　立景王為太子制¶
門下朕聞王者敬承廟祧欽若天命必建元子用寜邦¶
家所以光叶繼明嚴當主鬯朕纉承聖緒寅奉丕圖惟¶
懐國本之安爰在皇儲之重青宫久曠望苑未開則何¶
以式表元良昭宣鴻業稽於往冊用舉彛章長男景王¶
<pb:KR4h0022_WYG_443-14b>¶
湛孝愛恭和忠敬誠懿慈恵特禀寛仁夙彰言通典謨¶
動合儀矩睦友宗屬遵承傅導克修令聞日茂嘉猷宜¶
踐儲闈以承休命朕以君尊父嚴每推乾道聞詩學禮¶
用首人倫嘉翼翼於誠心都(詔令/作覩)蒸蒸於孝敬古稱知¶
子無議前修禆奉粢盛式昭元嗣冝立為皇太子宜令¶
有司擇日&KR0640;禮冊命主者施行(長慶二年十/二月七日)¶
　　　立鄧王為皇太子制¶
門下朕聞君天下者序承綂業何嘗不樹建儲貳固安¶
<pb:KR4h0022_WYG_443-15a>¶
(詔令作/安固)邦家况長子有主噐之義元良真立國之本上¶
以嚴宗社之奉下以順恒久之宜歴考前載率由斯道¶
鄧王寜性與忠敬生知孝友秉寛明之度體寛明之心¶
學師訓謨詞尚經雅動皆中禮慮不違仁稽以舊章允¶
膺上嗣朕獲纉丕緒夙夜恭䖍常懼神明未歆政理多¶
闕曠兹茂典亟渉嵗時今屬方内甫寜品物咸遂監皇¶
王之制詢卿士之謀時瞻大猷莫此為重是用授之匕¶
鬯位以青宫欽惟永圖俾服休命冝冊為皇太子仍令¶
<pb:KR4h0022_WYG_443-15b>¶
有司擇日備禮冊命主者施行(元和四/年四月)¶
　　　立鄂王為皇太子制　　　　　内制¶
門下樹之后王所以輯寜黎獻承之副兩(一作/儲副)所以安¶
固宗祧故能崇四術之科為萬國之本長幼君臣之叙¶
齒胄知歸溫文恭敬之風生人攸仰(一作郡/佳攸居)古之制也¶
其在兹乎鄂王嗣謙聦睿夙成端莊特秀三雍禮樂必¶
也生知五官詞藻居然暗合體道為噐非假於學問資¶
靈授徳自符於神解樂華禮葉地義天經立人之道既¶
<pb:KR4h0022_WYG_443-16a>¶
彰為子之誠亦(一作/益)著今昇平在運中外咸寜将有事¶
於元良固不踰於樂(一作/三)善冝光近日之敏俾則前星¶
之耀冝以來年正月四日備禮冊為皇太子所司准式¶
(開元二年十/二月十七日)¶
　　一作皆唐大詔令¶
　　　冊皇太子制　　　　　　　　内制¶
黄門朕聞王者神噐天之大業震百里而崇孟侯照四¶
方而建元子其所由來尚矣我國家參天貳地濟以豐¶
<pb:KR4h0022_WYG_443-16b>¶
功祖武宗文承於宻命顧循菲徳寅畏鴻名太上皇命¶
朕以位卿大夫補朕之闕僉謂率先自爾稽古惟新國¶
本之大不可以不務皇儲之重不可以不立故宵衣當¶
宁聞義是将朝服升階(一作/臨軒)擇賢而舉皇太子嗣謙生¶
知禮樂性成仁孝字孫之愛則敬不絶馳問䜿之安則¶
恭而至寝觀其言精視牘思敏題鞭固以覈東序之討¶
論契南山之調護今少陽踐位獻嵗發春草樹自樂乾¶
坤交㤗副君之榜已别其宫太史之書更藏於府帝圖¶
<pb:KR4h0022_WYG_443-17a>¶
斯永人望所歸庻符知子之明豈獨在予之慶用施寛¶
恵光于政理今望苑初開端僚是切天下有髙才懋徳¶
碩學純儒比迹春卿齊名夏綺具以徴辟¶
　　　立遂王為皇太子制　　　玉堂遺範¶
門下承廟祧之尊固邦國之本重其緒業貞以元良斯¶
今古之通制也乃者春宫曠位已渉嵗時(一有将/恐二字)祼獻¶
闕主鬯之儀膠庠虚齒學之道其何以億寜方夏章(詔/令)¶
(作/彰)示教源稽諸往冊用舉彛典遂王宥孝敬忠肅寛明¶
<pb:KR4h0022_WYG_443-17b>¶
惠和遵保傅之言佩經訓之㫖友于兄弟睦于宗親博¶
愛而恕已以誠慎行而飭躬以禮載觀所履克茂厥猷¶
(又克慎/厥謀)冝升儲闈以對休命朕祗若成憲惟懐永圖法¶
三王垂統之規紹十聖重光之烈致嚴禋配俾奉粢盛¶
式昭上嗣之崇庶協明離之吉冝冊為皇太子改名恒¶
仍令有司擇日備禮冊命主者施行(元和七/年十月)¶
　¶
　文苑英華巻四百四十三¶
