# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:51.039115
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百六十四
<pb:KR4h0022_WYG_464-1a>¶
欽定四庫全書¶
　文苑英華巻四百六十四　宋　李昉等　編¶
　詔勅六¶
　　廢置¶
　　　置乾封明堂縣制　　　　　　制集¶
東䑓元天著象於紫微厚地區域於赤縣外崇四岳伊¶
帝闡其宏規旁别九州𤣥王邵其丕績所以料兹物土¶
畫野分疆相彼人事觀時濟俗開物成務理則由然髙¶
<pb:KR4h0022_WYG_464-1b>¶
祖皇帝誕膺靈命肇開景業括囊軒頊孕育胥庭太宗¶
文皇帝大聖登期自天縱哲撲崑岑之猛燎拯滄海之¶
飛流巍巍蕩蕩無徳而名朕以虚薄夙奉瑶圗承累徳¶
之洪猷履㑹昌之嘉運中外禔福逺邇乂安仰薦成功¶
升禋岱巘緬惟嚴配祗建合宫感事開元聿光先徳俾¶
我黎獻永頼隆平寜濟之方實資寛簡鑒寐凝想思致¶
厥塗以為翼翼上京率土攸仰剪華抗堞貫渭䟽瀾城¶
闕崇嚴都邑夷敞户口盈積市獄殷繁東西兩縣官曺¶
<pb:KR4h0022_WYG_464-2a>¶
尚少在於撫字事或難周至於辭訟綜理時闕湏分所¶
職各使兼濟其長安縣宜置乾封縣萬年縣析置明堂¶
縣並於京城内近南安置其户口即於兩縣逐便割𨽻¶
應湏官寮并公&KR0492;等一事以上并凖長安萬年兩縣各¶
令所司處分奏聞庶使憂勤之懐獨暎於前古建元之¶
慶長垂於後葉(揔章元年十一/月二十二日)¶
　　　置鴻宜鼎稷等州制¶
鸞䑓朕聞先王疆理天下也莫不料其土宇相其地宜¶
<pb:KR4h0022_WYG_464-2b>¶
分五服以應財成宅三川而適通變辨方樹辟協和之¶
道以隆置郡罷侯經始之圗載逺而區分或異制度罕¶
同連率法於在鎬牧守儀於起沛官稀則政毁地狹則¶
人勞義在隨時期於致乂我大周席蘿闡化夢梓登期¶
通三授𤣥扈之濵得一升翠媯之汭(春秋合成圗曰黄/帝逰𤣥扈洛上云)¶
(云又河圗挺恠輔日黄帝齋七日/至翠媯之川云云並見藝文類聚)維嵩設險聳危峯於¶
少室在河穪防𨗳洪波於太史卜兹洛食是曰奥區物¶
産孔殷形勝斯在朕仰膺睠命俯叶時雍(詔令作/樂推)即瀍¶
<pb:KR4h0022_WYG_464-3a>¶
澗之基恢鼎革之運珍符寳貺賁發郊藪佳氣榮光昭¶
煥川澤建明堂而陟配立清廟以嚴禋方闡隆周之業¶
以光卜年之兆况成王定鼎此則餘基永言朝貢實歸¶
中壤是霜露之所均當水陸之交㑹庶齊勞逸無隔遐¶
邇作制王畿雖憲章於故實緬惟帝邑未折&KR0454;於新規¶
宜𢎞自我之典式廣來蘇之澤但京兆之地舊號秦中¶
廼睠編甿最為繁殖一州獨治事多擁滯宜令雍州管¶
内析置五州其間於雍州以西安置潼關即宜廢省然¶
<pb:KR4h0022_WYG_464-3b>¶
以千里之内舊制通畿征賦所出事資廣逺又王侯設¶
險以固其國若無襟帶何以為守雍州并所㭊州同州¶
太州並通入畿内洛州南面東面北面仍各置關庶幾¶
食菜之家(詔令/作地)自分湯沐之邑棄繻之客更從軒蓋之¶
逰其雍州舊管及同太等州土狹人稠營種辛苦有情¶
願向神都編貫者宜聽仍給復三年百姓無田業者任¶
其所欲即各差清強官押領并許將家口自隨便以次¶
(三字詔令作/便於水次)量給船乗作船次進發至都分付洛州受¶
<pb:KR4h0022_WYG_464-4a>¶
領支配(闕/)安置訖申司録奏聞人惟邦本本固邦寧將¶
以不肅而成既庶而富欲令率土黔黎咸得遂性勞求¶
安措(一作/集)人不廢(詔令/作失)業其有諸州人或先縁饑嵗流¶
宕忘歸或父兄去官因循寄住為籍貫屬恐陥刑名荏¶
苒多時未經首出衛士雜色人等並限百日内首盡任¶
於神都及畿内懐鄭汴許汝等州附貫給復一年復滿¶
便依本畨上下其官人百姓有情願於洛懐等七州附¶
貫者亦聽應湏交割及發遣受領並委本貫共新附州¶
<pb:KR4h0022_WYG_464-4b>¶
分明計㑹不得因兹隠漏户口虚蠲賦役并新㭊五州¶
三面及雍州以西置關處所司具為條例務從省便奏¶
聞(天授二年/七月九日)¶
　　　廢潼關雍洛州置開鄭汴許衛等州府制(詔令/作以)¶
　　　(鄭汴等州/為王畿制)¶
鸞䑓朕聞上圗列宿垂七紀而環紫微下科物土制八¶
紘而尊赤縣是以帝猷方盛開甸服於平陽王業肇基¶
創神郊於景亳雖政或沿革道有汚隆強幹弱枝率由¶
<pb:KR4h0022_WYG_464-5a>¶
兹典用能體國經野阜(詔令/作濟)俗安人法天險之崇髙顯¶
宸居之壯觀朕膺(詔令/作應)此符命大庇黎元俯順謳歌君¶
臨區夏紹隆周之睿業因丕洛之鴻基相彼土中實惟¶
新邑五方入貢兼水陸之(詔令/作而)駿奔六氣運行均霜露¶
而調序山川形勝祥祉荐臻逺&KR0304;乾心近收甿欲式建¶
宗社大啓神都知王者之無外明在徳之可乆粤自夏¶
殷分土列爵爰及秦漢置守罷侯所以東姫握圗王畿¶
存千里之制西京御歴帝里據三輔之饒否泰既殊損¶
<pb:KR4h0022_WYG_464-5b>¶
益且異務歸於適物義尚於隨時朕以鼎業惟初寳祚¶
伊始斟酌今古申畫封疆征賦科徭實資寛簡沃塉勞¶
逸宜有平分緬懐習武之規載隆辨方之術可以洛東¶
鄭州汴州南汝州許州西陜州虢州北懐州澤州潞州¶
東北衛州西北蒲州為王畿内鄭州汴州許州可置八¶
府汝州可置二府衛州可置五府别兵皆一千五百人¶
所司詳依格格明為條例庶使固本之道&KR1922;轢於前脩¶
足兵之義牢籠於振古主者施行(天授二年四/月二十九日)¶
<pb:KR4h0022_WYG_464-6a>¶
　　　却置潼關制¶
鸞䑓山河作固肇自徃圗關梁是脩抑惟前典朕情存¶
太朴志在無外成臯姫陜勿用咽喉函谷秦封觧其襟¶
帶欲使鴈行靡拾鶉居不擾而甿俗澆弊浮惰者多非¶
所以禁絶末逰作限中外事資權變理貴從宜便可率¶
由舊章安置應湏脩補及官典兵防一事以上所司速¶
凖例處分其神都四面應湏置關之處宜令檢校文昌¶
虞部郎中王𤣥珪即徃檢行詳擇要害務在省功斟酌¶
<pb:KR4h0022_WYG_464-6b>¶
古今必令折衷還日具圗様奏聞(聖厯元年五/月十九日)¶
　　　置勞州都督府制¶
朕聞舞干戚者所以懐荒逺固城池者所以欵戎夷我¶
國家頃有營州兹為虜障使北戎不敢窺覘東藩由其¶
輯睦者乆矣自趙翽失於鎮静蕃部因此攜離頗有負¶
塗之暌族聞改邑之歎髙墉填塹故里為墟言念於此¶
毎思開復逹奚饒樂郡王李大酺賜婚來朝已納呼韓¶
之拜契丹松漠郡王李失活遣子入侍彌嘉秺侯之節¶
<pb:KR4h0022_WYG_464-7a>¶
咸申懇請朕所難為宜恢逺圖用光舊業其營州都督¶
宜依舊於桞城置¶
　　　置北都制¶
經邦創制建都設險必因時順人統物立極我國家以¶
神武聖徳應天受命龍躍晉水鳯翔太原建萬代之模¶
為億兆之主猶成湯之居亳有(一作/姫)周之興岐顧朕(一/作)¶
(朕/以)𦕈身纂承昌運守宗社(一作/祖宗)之大寳恢中原之鴻業¶
叶時卜狩始經此(一作/北)都事本因心情兼惟舊近者嘉¶
<pb:KR4h0022_WYG_464-7b>¶
(一作/禎)祥荐至休瑞屢臻此皆宗祐(一作/祉)降靈神祗潜暨¶
豈予匪(一作/伊菲)徳獨享厥休昔堯理唐郊式建丹陵之地¶
漢居洛邑更表南陽之都今王業所興宫觀猶在列於¶
邊郡情所未安非所以恢大聖之鴻規展孝思之誠敬¶
其并州宜置北都改州為太原府刺史為尹司馬為少¶
尹太原晉陽為赤縣諸縣為畿縣官吏品第視(闕/)　京¶
河南府(開元十一/年正月)　　一作皆唐大詔令¶
　　條理¶
<pb:KR4h0022_WYG_464-8a>¶
　　　詳定刑名制(詔令作頒/行新律詔)　　　　制集¶
門下朕聞大徳曰生肖天地而為貴大寳曰位體宸極¶
以居貞所以經緯三才彌綸萬物順人心以敷化因天¶
討而立刑易稱明罰哀矜之志愈逺書云肆𤯝簡恵之¶
道斯崇故能象服畫冠化隆上葉道徳齊禮刑清中代¶
暨乎大道既隠淳風已衰元首司契狥驕奢以臨下股¶
肱賛道用深刻為奉公罪名積於簡書滋章被於率土¶
姫訓夏法峻網備於三千秦革周科深文加於九族漢¶
<pb:KR4h0022_WYG_464-8b>¶
祖約法後嗣不勝其弊晉武蠲刑末流竟致(一作/臻)其酷¶
遂使茫茫區㝢圄犴所以實繁蠢蠢黔黎手足為之無¶
措自斯以降禁網愈宻難深袁凖之書事切劉𢎞之奏¶
太宗文皇帝至道難名𤣥功不測撥亂反正恤獄慎刑¶
杜澆弊之餘源削繁苛之峻法道臻刑措二十餘年恥¶
格之義斯隆惻隠之懐猶切玉几遺訓重令刋改瞻奉¶
隆規興言感咽朕以虚寡夙嗣寳圗寅畏上𤣥憂勤庶¶
類乗奔履薄懼一物之未安旰食宵衣慮萬方之多罪¶
<pb:KR4h0022_WYG_464-9a>¶
雖觧網之徳有慙列聖而好生之恵無媿伊心於是仰¶
遵先㫖旁求故實詔太尉揚州都督監脩國史上柱國¶
趙國公無忌開府儀同三司上柱國英國公勣尚書左¶
僕射監脩國史上柱國燕國公志寧尚書右僕射監脩¶
國史上䕶軍北平縣開國公行成光禄大夫侍中監脩¶
國史上䕶軍蓨縣開國公高季輔銀青光禄大夫行黄¶
門侍郎平昌縣開國公宇文節中書侍郎桞奭右丞叚¶
寳𤣥太常少卿令狐徳棻吏部侍郎高敬言刑部侍郎¶
<pb:KR4h0022_WYG_464-9b>¶
劉燕客給事中趙文恪中書舍人孝友益少府丞張行¶
實大理丞元紹太府丞王文端刑部郎中賈敏行等爰¶
建朝賢詳定法律酌前王之令典考列辟之舊章適其¶
輕重之宜採其寛猛之要使夫畫一之制簡而易從約¶
法之文(詔令/作章)疎而不漏再移朞月方乃撰(詔令作/始勒)成宜¶
班下普天垂示來葉庶設而不犯均被皇恩(詔令作均/彼上皇)¶
凡在羣司(詔令/作臣)逮於列岳其務在審慎稱朕意焉(永徽/二年)¶
(閏九月/十四日)¶
<pb:KR4h0022_WYG_464-10a>¶
　　　刪定刑書制¶
門下蓋大帝臨下覆燾之徳彰焉聖人在上財成之跡¶
著焉然則統天理運微政令不能通其道經國訓人非¶
渙汗無以宣其化故羲爻演繇后以施命誥四方虞典¶
記言帝乃敷文偹九域豈惟遒人振鐸理存乎闡教象¶
闕懸書義在於垂法雖時分歩驟必脩(詔令/作循)先甲之規¶
代變驪騵無革逹名之軌既而淳源已徃澆風漸扇姦¶
宄於是萌生譎詐以之颷起相彼群俗頗乖於信義顧¶
<pb:KR4h0022_WYG_464-10b>¶
之庶尹罕嗣於忠勤尺一交馳徒有書亭之弊五條間¶
出猶招掛壁之譏非所謂光闡帝圗作為人極者也由¶
此緑綈爰降尤慎於繁冗黄素所施彌崇於曉諭皇家¶
創業抑揚前古粤在貞觀大啓憲章浹聲敎於幽遐燭¶
文明於區宇鴻池衍誥統理詳宻螭鈕騰文規模𢎞逺¶
固以貽厥將來懸諸日月朕祗肅鴻業恭臨寳位握千¶
載之禎符承百王之末緒凝神閑館託軒夣以憂人深¶
誦康衢用堯心而拯物然以萬機事揔恐聽覽之或遺¶
<pb:KR4h0022_WYG_464-11a>¶
四海務殷慮綏緝之多闕南宫故事綜覆已殫内史舊¶
章搜羅殆盡自御宸扆(一作/居)毎懐氷谷身雖處於巖廊¶
情實係於億兆比者在外州府數陳表䟽京下諸司亦¶
多奏請朕以為帝命多緒範圍之㫖載𢎞王言如絲彌¶
綸之道斯洽前後處分因事立文嵗序既淹條流遂積¶
覽之者滋惑行之者愈(詔令/作逾)怠但政貴有恒詞務體要¶
道廣則難備事簡則易從故自永徽以來詔勅揔令沙¶
汰詳稽得失甄别異同原始要終捐華摭實其有在俗¶
<pb:KR4h0022_WYG_464-11b>¶
非便事縱省而悉除於時適宜文雖繁而必録隨義刪¶
定類别(詔令作/以類)區分上禀先規下齊庶政導生靈之耳¶
目闢風化之户牖俾夫施之萬祀周知訓夏之方布之¶
八埏共識司南之路仍令所司編次具為巻秩施行此¶
外並停自今已後諸有表奏事非要切並凖勅令各申¶
所司可頒示普天使知朕意主者施行(儀鳯元年十/二月五日)¶
　　　定刑法制(詔令作頒行/律令格式制)¶
門下朕聞唐虞膺録畫象而人知禁夏商御圖設刑而¶
<pb:KR4h0022_WYG_464-12a>¶
罪不息周秦以降沿革罕同漢魏而還條流浸廣雖或¶
輕或重一弛一張義在於訓人事期於肅物然則刑辟¶
勿用見稱於昔典法令滋章貽譏於前哲朕情在愛育¶
志切哀矜踈網恢恢實素懐之所尚苛政察察良夙心¶
之所鄙方冀化致無為業先刑措近見所司進律令格¶
式一一自觀至於經國成務之規訓俗懲違之範萬目¶
咸舉一事無遺但能奉以周旋守而勿失自可懸諸日¶
月播之黎庶何事不理何化不成先聖憂勤萬務遺念¶
<pb:KR4h0022_WYG_464-12b>¶
庶績或慮湏有弛張所以汎令刪定今既綱維偹舉法¶
制𢎞通理在不刋義歸無改豈可更有異同别加撰削¶
必年月乆逺於時用不便當廣延羣議與公卿等謀之¶
今未有疑無庸措筆其先律令格式之本宜早先布凡¶
厥在職務湏遵奉輒造異端妄踰軌躅者咸禁除之庶¶
用刑符於畫一守法在於無二内外寮宷知朕意焉(文/明)¶
(元年四月/二十二日)¶
　　　申理寃屈制¶
<pb:KR4h0022_WYG_464-13a>¶
門下大帝降鑒無幽不燭下人上訴在屈必伸將使處¶
巖廊者户牖絶千里之蔽(詔令/作遥)御億兆者門庭無九重¶
之隔故堯推心以撫俗業濟天下湯克己以察寃恵孚¶
海内朕祗膺寳厯(詔令作/厯嗣)寅奉璇圗常居安以戒危毎¶
在得而思失慮一夫之弗獲憂萬方之有罪以為承平¶
既乆區㝢至曠州邑相望衆庶殷阜事繁則詐起法弊¶
則姦生念兹寃滯載懐惻隠是以頻發詔書庶幾息訟¶
比命申理未副朕懐百姓雖事披論官司不能正斷及¶
<pb:KR4h0022_WYG_464-13b>¶
於三司陳訴不為究尋向省告言又却付州縣至有財¶
物相侵婚田交争或為判官受属有理者不申或以按¶
主取錢合得者被奪或積嫌累載横誣非罪或肆忿一¶
朝枉加殺害或頻經行陣竟無優賞或不當矢石便獲¶
勲庸改换文簿更相替奪或於所部憑倩織作少付絲¶
麻多收絹布或營造噐物耕事田疇役即伍功雇無半¶
直又境内市買無所畏憚虚立錢價抑取貴物實貪利¶
以侵人乃㨿估以防罪或進退丁户等色多有請求或¶
<pb:KR4h0022_WYG_464-14a>¶
觧補省佐之流專納賄賂或徴科賦役差㸃兵防無錢¶
則貧弱先行(詔令/作充)有(詔令/作行)貨則富強獲免亦有鄉邑豪¶
(詔令/作旋)強容其請造或酒食交徃或妻子去還假託恩威¶
公行侵暴凡如此事固非一緒經歴䑓省徃來州縣動¶
淹年嵗曽無與奪欲使元元何所控告見在京訴訟宜¶
令朝㪚大夫守御史中丞崔謐朝散大夫守給事中劉¶
景先朝請郎守中書舎人裴敬彛等於南牙門下外省¶
共理寃屈屬户所有訴訟隨狀為其勘當有理者速即¶
<pb:KR4h0022_WYG_464-14b>¶
奏聞無理亦語發遣其有虚相搆架浪擾官方若更處¶
分喧訴不絶者宜即科决使知懲厲仍限今年十二月¶
内使了其在外州縣所有訴訟寃滯文案見未斷絶者¶
並令常處速為盡理勘斷務使甘伏勿使淹滯若處斷¶
不平所司紏察得實者所由宫人隨即科賦(一作/條付)布告¶
遐邇使知朕意主者施行(儀鳯二年十/一月十三日)¶
　　　省獄官制(詔令作减大理/丞廢秋官獄勅)¶
鸞䑓崇徳簡刑列辟之彛範併官省事有國之良圗聖¶
<pb:KR4h0022_WYG_464-15a>¶
人執契以乗時道苞乾大善政改絃而馭俗義叶鼎新¶
朕䖍荷先基恭臨下土運一心之淺慮憂四海之羣生¶
馭朽載兢踐氷惟惕幸頼九𤣥垂裕七廟宣靈天地以¶
清風雨咸若菽粟登稔疆&KR1522;無虞荗祉日繁殊禎嵗集¶
答昊穹之睠命順億兆之誠祈蒼璧靈壇展嚴禋於上¶
帝黄金秘牒追顯號於前王大典聿申鴻符允暢斯實¶
祖宗之遐慶函夏之多福豈朕虚薄能臻此乎但萬嵗¶
初元肇開昌厯九章恒憲甫釋嚴科逺近無縲絏之寃¶
<pb:KR4h0022_WYG_464-15b>¶
老㓜有歌謡之樂人皆遷善政在惟新丹筆刑官已絶¶
理梧之聽黄沙獄户將為鞠草之塲而法禁之曹宷寮¶
斯衆司刑一局便有八丞既罕囚徒静無推案豈煩多¶
士虚習夏書宜减二員俾從他職文昌國府建禮天闈¶
庶政是歸具寮攸仰諒青縑之羙地非頳服之攸居雖¶
復時有申讞頗斯聽斷兩造之文必具吾詞之理亦窮¶
詎彼狴牢方甄枉直先䑓置獄甚謂非宜今欲揔撤踈¶
羅寜可别施囹圄其秋官獄即冝除毁朕既深居秘宇¶
<pb:KR4h0022_WYG_464-16a>¶
不能徧覽綿區惟仗時賢共康天下州縣牧宰寄重親¶
人寮守勾曹任惟綱紀百姓或有愆犯必湏盡理推尋¶
審知罪状分明方可禁身科斷不得纔聞小過遽縶圜¶
扉髙下其心同叔魚之鬻獄輕重其等爽定國之平刑¶
黠吏從姦恣其乾沒要囚多滯積以炎凉有一於兹當¶
加貶譴幸悉心而慎罰同底績以勝殘佇𢎞勿辟之規¶
用闡無為之化將使三千之罪永絶於當年豈惟數百¶
之刑僅寛於昔代布告天下識朕意焉(萬嵗登豐元年/十月十三日)¶
<pb:KR4h0022_WYG_464-16b>¶
　　　申寃制¶
門下九重嚴䆳非呌閽之可聞萬邦遐曠因表䟽而方¶
逹朕尊居黄屋乃心(詔令作/心念)蒼生微物不安毎切納隍¶
之慮一人失業更軫宵衣之懐思欲下情上通無令壅¶
隔所以明四聦者也其官人百姓等有寃滯未申或獄¶
訟失職或賢才不舉或獻納(詔令作/進獻)謀猷如此之流任¶
其投匭凡百士庶宜識朕懐(神龍元年二/月二十七日)¶
　文苑英華巻四百六十四¶
