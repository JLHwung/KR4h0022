# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.253776
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百九十八
<pb:KR4h0022_WYG_198-1a>¶
欽定四庫全書¶
　文苑英華巻一百九十八　宋　李昉等　編¶
　樂府七¶
　　度關山七首　　　　關山曲二首¶
　　關山月十七首　　　隴頭水十四首¶
　　隴頭吟三首　　　　隴西行八首¶
　　岀自薊北門行六首　擬塞外征行一首¶
　　苦戰行一首¶
<pb:KR4h0022_WYG_198-1b>¶
　　　度關山　　　　　　　　梁簡文帝¶
關山遠可度遠度復難思直指遮歸道都䕶總前期力¶
農爭地利轉戰逐天時材官蹶張皆命中宏農越騎盡¶
搴旗搴旗遠不息驅虜何窮極狼居一封難再覩閼氏¶
永去無容色鋭氣且横行朱旗亂日精先屠光禄塞却¶
破夫人城凱歌歸舊還今日是功名(一作凱歌還舊/里非是&KR0247;功名)¶
　　　同前　　　　　　　　　　劉　尊¶
隴頭(一作/樹)寒色落寒雲朝欲開谷深鼙易響路狹幰難¶
<pb:KR4h0022_WYG_198-2a>¶
廻當知結綬去非是棄繻來行人思顧返道别且徘徊¶
願度關山鶴勞歌立可哀¶
　　　同前　　　　　　　　　　王　訓¶
邊庭多警急羽檄未曽閒從軍出隴坂驕(一作/驅)馬度關¶
山關山恒掩靄(一作/掩害)髙峯白雲外遥望秦川中(一作/水)千¶
里長如帶好勇自秦中意氣本(一作/多)豪雄少年便習戰¶
十四己從戎昔年從(一作/經)上郡今歲出雲中遼水深難¶
渡榆關斷未通折衝陵絶域流蓬驚未息胡風朝夜起¶
<pb:KR4h0022_WYG_198-2b>¶
平沙不相識兵法貴先聲軍中自有程逗留皆(一作/難)贖¶
罪先登盡一城都護疲詔吏将軍擅發兵平虜疑縱火¶
飛鴟畏犯營輜重一為鹵金刀何用盟誰人知出外(一/作)¶
(誰知出/塞外)獨有漢飛名¶
　　　同前¶
關山度曉月劔客還(一作/逺)從征雲中出廻陣天外落竒¶
兵輪摧偃去節樹倒礙懸旌沙場折(一作/楊)坂暗雲磧榆¶
溪明馬倦時衘草人疲屢㸔城寒(一作/塞)隴胡笳澁空(一/作)¶
<pb:KR4h0022_WYG_198-3a>¶
(寒/)林漢皷鳴還嗟幽(一作/聽嗚)咽水併切斷腸聲¶
　　　同前　　　　　　　　　　戴　暠¶
昔聽隴頭吟平居&KR2393;流涕今上關山望長安樹如薺千¶
里非鄉邑四海(一作百/姓為)皆兄弟軍中大體共(一作/自)相褒¶
其間得意各為曹愽陵輕俠皆無為幽州重氣本多豪¶
馬肥(一作/&KR1335;)苜蓿葉劔瑩鸊鵜膏初征心未息復值鴈飛¶
入山頭㸔月高(一作/近)草上知風急笛掲(一作/碣)曲難成笳¶
繁響還澁武帝信(一作/初)承平東伐復南(一作/西)征薊門海¶
<pb:KR4h0022_WYG_198-3b>¶
作塹榆塞氷為城催令四校出倚望三邊平箭箙朝來¶
動刀環臨陣鳴将軍一百戰都尉(一作/䕶)五千兵且决雌¶
雄眼前利誰道功名身後事丈夫意氣本自然來時辭¶
第已聞天但令此心此命在不教(一作/持)烽火照甘泉¶
　　　同前　　　　　　　　　　李　端¶
鴈塞日初晴飛狐(一作胡關/又作狐關)雪復(一作/雪覆)平危關(一作樓/又作竿)¶
縁廣漢古竇傍長城挿(一作㧞/又作拂)劔金星出飜弓玉羽輕¶
(一作彎弧/玉羽鳴)誰云(一作/知)係敵者賈誼是書生¶
<pb:KR4h0022_WYG_198-4a>¶
　　　同前　　　　　　　　　　王貞白¶
只領千餘騎長驅磧邑間雲州多警急雪夜度關山石¶
響鈴聲逺天寒弓力慳秦樓休悵望不日凱歌還¶
　　　關山曲二首　　　　　　　馬　戴¶
金鎻耀兠鍪黄雲拂紫騮叛羗旗下戮䧟壁夜中收霜¶
霰戎衣月關河磧氣秋箭瘡殊未合更遣在(一作/擊)蘭州¶
　　　二¶
火發龍山北中宵易左賢勒兵臨漢水驚鴈散胡天水¶
<pb:KR4h0022_WYG_198-4b>¶
落防河急軍孤受敵偏猶聞漢皇怒按劔待開邊¶
　　　關山月　　　　　　　　　梁元帝¶
朝望青(一作/清)波道夜上白登臺月中有(一作/含)桂樹流景¶
(一作/影)自徘徊寒沙逐風起春花向(一作/犯)雪開夜長無與¶
晤衣單誰為裁¶
　　　同前　　　　　　　　　　梁陸瓊¶
邊城與明月俱在關山頭焚烽望别壘擊斗宿危樓團¶
團婕妤扇纎纎秦女鈎鄉園誰共此愁人屢益愁¶
<pb:KR4h0022_WYG_198-5a>¶
　　　同前　　　　　　　　　　張正見¶
巖開度月華流彩映山斜暈逐連城璧輪隨出塞車唐¶
蓂遥合影秦桂逺分花欲騐盈虚駛(一作/理)方知道路賖¶
　　　同前二首　　　　　　　　徐　陵¶
關山三五月客子憶秦川思婦髙樓上當牎應未眠星¶
旗映踈勒雲陣上祁連戰氣今如此從軍復幾年¶
　　　二¶
月出柳城東微雲掩復通蒼茫縈白暈蕭瑟帶長風羗¶
<pb:KR4h0022_WYG_198-5b>¶
兵燒上郡胡騎獵雲中将軍擁節起戰士夜鳴弓¶
　　　同前　　　　　　　　　　賀力牧¶
重關歛暮煙明月下秋前照石疑分鏡臨弓似共(一作/引)¶
弦雲(一作/霧)暗迷旗影霜濃濕劔蓮此處離鄉客遥心萬¶
里懸¶
　　　同前　　　　　　　　　　阮　卓¶
關山陵漢開霜月正(一作/自)徘徊映林如璧碎侵塞似輪¶
摧楚師随晦進胡兵逐煖來寒笳将夜鵲相亂晩聲哀¶
<pb:KR4h0022_WYG_198-6a>¶
　　　同前　　　　　　　　　　王　褒¶
關山夜月明(一作今/夜月)愁(一作/秋)色照孤(一作/關)城半形(一作/影虧)¶
同漢陣全影(一作/輪滿)逐胡兵灰(一作/天)寒光轉白風多暈欲¶
生寄言亭上吏遊客解鷄鳴¶
　　此詩一百五十巻重出今削去¶
　　　同前　　　　　　　　　　盧照隣¶
塞垣通碣石虜陣(一作/障)抵祁連相思在萬里明月不長¶
(一作/正孤)懸影移金岫北光斷玉門前寄言閨(一作/書謝)中婦愁¶
<pb:KR4h0022_WYG_198-6b>¶
(一作/時)㸔鴻鴈天¶
　　　同前　　　　　　　　　　崔　融¶
月出(一作/生)西海上氣逐邊風壮萬里照(一作/度)關山蒼茫¶
非一状漢兵開郡國胡馬窺亭障夜夜聞悲笳征人起¶
南望¶
　　　同前　　　　　　　　　　李　白¶
明月出天山蒼茫雲海間長風幾萬里吹度玉門關漢¶
下白登道胡窺青海灣由來征戰地不見有人還戍客¶
<pb:KR4h0022_WYG_198-7a>¶
望邊色(一作/邑)思歸多苦顔髙樓當此夜歡息未應閒¶
　　　同前　　　　　　　　　　釋皎然¶
家家望秋月不及秋山望山心萬境長寂寞夜夜孤明¶
我山上海人皆在(疑/)生海東山人自謂出山中憂歡虞¶
樂皆占月月本無心同不同自從有月山不改古人望¶
盡今人在不知萬世今夜時孤月将誰更相待¶
　　　同前　　　　　　　　　　司空曙(見集/本)¶
蒼茫明月上夜乆光如積野幕冷胡霜關樓宿邊客隴¶
<pb:KR4h0022_WYG_198-7b>¶
頭秋露暗磧外寒沙白唯有故鄉人霑裳此聞笛¶
　　　同前　　　　　　　　　　李　端¶
露濕月蒼蒼關頭榆葉黄廻輪照海逺分彩上樓長水¶
凍頻移幕兵疲數望鄉只應城影外萬里共胡霜¶
　　　同前　　　　　　　　　　鮑君徽¶
髙髙秋月明北照遼陽城塞逈光初滿風多暈更生征¶
人望鄉思戰馬聞鼙驚朔風悲邊草胡沙昏敵營霜凝¶
匣中劔風憊原上旌早晩謁金闕不聞刁斗聲¶
<pb:KR4h0022_WYG_198-8a>¶
　　　同前　　　　　　　　　　陳　陶¶
昔年嫖姚護羗月今照嫖姚雙鬢雪青塜曽無尺寸歸¶
錦書多(一作/曽)寄窮荒骨百戰金瘡體沙磧鄉心一片懸¶
秋碧漢城應期(一作漢/帝應啼)破鏡時胡塵萬里嬋娟隔度磧¶
衝雲朔風起邊笳欲晩生青珥隴上横吹霜色刀(一作/色如)¶
(刀/)何年斷得匈奴臂¶
　　此詩一百五十二巻重出今已削去注異同為一¶
　　作¶
<pb:KR4h0022_WYG_198-8b>¶
　　　隴頭水　　　　　　　　　梁元帝¶
衘悲别隴頭關路漫悠悠故鄉迷逺近征人分去留沙¶
飛晩成幕海氣夜(一作/旦)如樓欲識秦川處隴水向東流¶
　　　同前　　　　　　　　　　劉孝威¶
從軍戍隴頭隴水帶沙流時觀胡騎飲常為漢國羞釁¶
妻成兩劔教子犯雙鈎将頓樓蘭膝(一作頓取/樓蘭頸)就解郅¶
支裘勿令如李牧功名遂不酬(一作勿令如李/廣功遂不封侯)¶
　　　同前　　　　　　　　　　顧野王¶
<pb:KR4h0022_WYG_198-9a>¶
隴頭望秦川迢&KR0589;隔風煙蕭條落野樹幽咽響流泉瀚¶
海波将息交河氷未堅寕知蓋山水逐節赴危絃¶
　　　同前　　　　　　　　　　謝　燮¶
隴坂望咸陽征人&KR0228;思腸咽流喧斷岸遊沫聚飛梁鳬¶
分歛氷彩虹飲照旗光試聽鐃歌曲唯吟君馬黄¶
　　　同前二首　　　　　　　　張正見¶
隴頭鳴四注征人逐貳師羗笛合(一作/含)流咽胡笳雜水¶
悲湍髙飛轉駛澗淺蕩還遲前旗去不見上路杳無期¶
<pb:KR4h0022_WYG_198-9b>¶
　　　二¶
隴頭流水急流急行難度逺入隗&KR0349;營傍侵酒泉路心¶
交賜寶刀小婦成紈袴欲知别家乆戎衣今已故¶
　　　同前　　　　　　　　　　徐　陵¶
别途聳千仭離川懸百丈攅荆夏(一作/下)不通積雪冬(一/作)¶
(終/)難上枝交隴底暗石礙波前響廻首咸陽中唯言徃¶
時夢¶
　　　同前二首　　　　　　　　江　總¶
<pb:KR4h0022_WYG_198-10a>¶
隴頭萬里外天崖四靣絶人将蓬共轉水與啼俱咽驚¶
湍自湧沸古樹多摧折傳聞愽望侯辛苦持(一作/題)漢節¶
　　　二¶
霧暗川中日風驚隴上秋徒傷幽咽響不見東西流無¶
期從此别更度幾年幽遥聞玉關道望人杳悠悠¶
　　　同前　　　　　　　　　　車　&KR1780;¶
隴頭征人别隴水流聲咽只為識君恩甘心從苦節雪¶
凍弓弦斷風鼓旗竿折獨有孤雄劔龍泉字不滅¶
<pb:KR4h0022_WYG_198-10b>¶
　　　同前　　　　　　　　　　盧照隣¶
隴坂髙無極征人望故(一作/一望)鄉關河别去水沙塞斷歸¶
腸馬繫千年樹旗懸九月霜從來苦(一作/共)嗚咽皆是為¶
勤王¶
　　　同前　　　　　　　　　　楊師道¶
隴頭秋月明隴水帶關城笳添離别曲風送斷腸聲映¶
雪峯猶暗乗氷馬屢驚霧中寒鴈至沙上轉蓬輕天山¶
傳羽檄漢地急徴兵陣開都䕶道劔聚伏波營於兹覺¶
<pb:KR4h0022_WYG_198-11a>¶
無度方共濯胡纓¶
　　　同前　　　　　　　　　　沈佺期¶
隴山風落葉隴鴈淚寒天君見三秋水分為兩地泉西¶
流入羗郡東下向秦川征客方回首肝腸空自憐¶
　　　同前　　　　　　　　　　員半千¶
路出金河道山連玉塞門旌旗雲裏度楊柳曲中喧蹀¶
血多壮膽衰草(疑作/裹草)無怯魂嚴霜歛曙色大明辭朝暾¶
塵銷營卒壘沙靜都尉垣霧巻白山出風吹黄葉翻将¶
<pb:KR4h0022_WYG_198-11b>¶
軍獻凱入萬里絶河源¶
　　　隴頭吟　　　　　　　　　王　維¶
長城少年遊俠客夜上戍樓㸔太白隴頭明月&KR1199;臨關¶
隴上行人夜吹笛關西老将不勝愁駐馬聽之雙淚流¶
身經大小百餘戰麾下偏禆萬户侯蘇武纔為典屬國¶
節旄空盡(一作/零落)海西(一作/南)頭¶
　　　同前二首　　　　　　　　釋皎然¶
隴西心欲絶隴水不堪聞碎影摇槍壘寒聲咽幔軍素¶
<pb:KR4h0022_WYG_198-12a>¶
從鹽海積緑帶柳城分日落天邊望逶迤入塞雲¶
　　　二¶
秦隴逼氐羗征人去未央如何幽咽水併欲斷君腸西¶
注悲窮漠東分憶故鄉旅魂聲攪亂無夢到咸(一作/遼)陽¶
　　　隴西行三首　　　　　　梁簡文帝¶
隴西四戰地羽檄歲時聞䕶羗擁漢節校尉立功勲石¶
門留鐡騎氷城息(一作/悉)夜軍洗兵逢驟雨送陣出黄雲¶
沙長無止泊水脉屢縈分當思勒漢鼎(一作勒鼎鼐/一作勒彛鼎)無¶
<pb:KR4h0022_WYG_198-12b>¶
用想羅裙¶
　　　二¶
悠悠懸斾旌如何隴西行减竈驅前馬衘枚進後軍(一/作)¶
(兵/)沙飛朝似暮(一作/幕)雲起夜疑明(一作/城)廻山時阻路絶¶
水亟(一作/極)稽程徃年郅支服今歲單于平方歡凱樂盛¶
飛葢滿西京¶
　　　三¶
仲(一作/邊)秋胡馬肥雲(一作/雪)中驚冦入勇氣特(一作/時)無侣¶
<pb:KR4h0022_WYG_198-13a>¶
輕兵救邊急沙平不見虜嶂轉(一作/險)還相及出塞豈成¶
歌經川未遑汲烏孫塗更阻康居路猶澁月暈抱龍城¶
星眉照馬邑長安路逺書不還寕知征人獨(一作/空)佇立¶
　　　同前　　　　　　　　　　庾肩吾¶
借問隴西行何當驅馬征草合迷前路雲濃暗後城寄¶
語幽閨妾羅袖勿空縈¶
　　　同前四首　　　　　　　　陳　陶¶
漢主東封報太平無人金闕議邊兵縱饒奪得林胡塞¶
<pb:KR4h0022_WYG_198-13b>¶
磧地桑麻種不生¶
　　　二¶
誓掃匈奴不顧身五千貂錦䘮胡塵可憐無定河邊骨¶
猶是春閨夢裏人¶
　　　三¶
隴樹三㸔塞草青樓煩新替䕶羗兵同來死者傷離别¶
一夜孤䰟哭舊營¶
　　　四¶
<pb:KR4h0022_WYG_198-14a>¶
黠虜生擒未有涯黒山營陣識龍蛇自從貴主和親後¶
一半胡風似漢家¶
　　　出自薊北門行　　　　　　徐　陵¶
薊北聊長望黄昏心獨愁燕然(一作/山)對古刹代郡隱(一/作)¶
(倚/)城樓屢戰橋恒斷長氷塹不流天雲如地陣漢月帶¶
胡秋乞(一作請/一作漬)土泥函谷接繩縛凉州平生燕頷相㑹¶
自去(一作/得)封侯¶
　　　同前　　　　　　　　　　庾　信¶
<pb:KR4h0022_WYG_198-14b>¶
虜陣横比荒胡星耀精芒羽書速驚電烽火盡連光虎¶
竹投(一作/救)邊急戎車森已行明主不安席按劔心飛揚¶
推轂出猛将連旗登戰塲兵威衝絶漠殺氣凌穹蒼列¶
卒(一作/陣)赤山下開營紫塞傍孟冬風沙𦂳旌旃(一作旗/一作斾)¶
颯凋傷畫角悲海月征衣巻天霜揮刃斬樓蘭彎弓射¶
賢王單于未(一作/一)平蕩種落已奔亡收功報天子歌舞¶
歸咸陽¶
　　　同前　　　　　　　　　　李希仲¶
<pb:KR4h0022_WYG_198-15a>¶
旄頭有精芒胡騎獵秋草羽檄南渡河邊庭用兵早漢¶
家愛征戰宿将今已老辛苦羽林兒從戎榆關道一身¶
救邊庭(一作/速)烽火連薊門前軍鳥道斷(一作/飛斷)格鬬塵沙¶
昏寒日皷聲急單于夜将奔當湏狥忠義身死報國恩¶
　　　同前　　　　　　　　　　曹　鄴¶
長河凍如石征人夜中戍但恐筋力盡敢憚将軍遇古¶
來死未歇白骨碍官路豈無一有功可以髙其墓親戚¶
牽衣泣悲號自相顧死者雖無言那堪生者悟不如無¶
<pb:KR4h0022_WYG_198-15b>¶
手足得見齒髪暮乃知七尺軀却是速死具¶
　　　同前　　　　　　　　　　王貞白¶
薊北連極塞塞色晝𡨕𡨕戰地骸骨滿長時風雨腥沙¶
河留(一作/流)不定春草凍難青萬户封侯者何謀靜虜庭¶
　　　擬塞外征行　　　　　　　前　人¶
冦騎滿雞田都䕶欲臨邊青泥方絶漠懷劔始辭燕旌¶
旗挂龍虎壮士募鷹鸇長城威十萬髙嶺奮三千行行¶
向馬邑去去指祁連皷聲遥赤塞兵氣逺衝天對陣雲¶
<pb:KR4h0022_WYG_198-16a>¶
初上臨城月始懸風驚烽易滅沙暗馬難前恩重恒思¶
報勞心(疑作/心勞)屢損年微功一可立身輕不自憐¶
　　　苦戰行　　　　　　　　　杜　甫¶
苦戰身死馬将軍自云伏波之子孫干戈未定失壮士¶
使我歎恨傷精魂去年南行(一作/江南)討狂賊臨江把臂難¶
再得别時孤雲今不飛時獨㸔雲淚横臆¶
　¶
　¶
<pb:KR4h0022_WYG_198-16b>¶
　¶
　¶
　¶
　¶
　¶
　¶
　¶
　文苑英華卷一百九十八¶
