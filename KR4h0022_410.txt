# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:49.244294
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百十
<pb:KR4h0022_WYG_410-1a>¶
欽定四庫全書¶
　文苑英華巻四百十　　　宋　李昉等　編¶
　郡牧一¶
　　諸州刺史¶
　　　授成善威等刺史制　　　　李　嶠¶
鸞臺壯武將軍行定王府典親亊典軍上柱國成善威¶
効績藩邸宣功戎陣新除中大夫守甘州刺史上柱國¶
卜處冲久叅武衞夙奉文貔(一作/&KR1290;)張掖遐陬老綿故俗¶
<pb:KR4h0022_WYG_410-1b>¶
地連荒憬人藉撫循寄以皇華(一作/厚城)佇觀美績善威可¶
使持節甘州諸軍事守甘州刺史處冲可使持節龍州¶
諸軍事守龍州刺史散官勲如故仍並馳驛赴任主者¶
施行¶
　　　授坊州刺史豆盧志静等官制¶
鸞臺太中大夫坊州刺史上輕車都尉郢城郡開國公¶
豆盧志静等登朝受服咸積歲年蒞職當官並有聲稱¶
與我共理實存咨岳代天無曠受任得人分命良材佇¶
<pb:KR4h0022_WYG_410-2a>¶
觀羙績可依前件主者施行¶
　　　授源復等諸州刺史制　　　孫　逖¶
門下太中大夫使持節徐州諸軍事守徐州刺史上柱¶
國源復等雅才清識踐行立名政表於良康(一作/惟良)歌聞¶
於是頼或歲年滋久必在於更遷或風俗異宜各期於¶
適用俾膺俞徃以副僉諧可依前件¶
　　　授韓朝宗等諸州刺史制¶
門下朝請大夫使持節都督洪州諸軍事守洪州刺史¶
<pb:KR4h0022_WYG_410-2b>¶
上柱國長山縣開國伯韓朝宗等開濟宏才𢎞深雅量¶
或累升清要常展用於高資或頻膺刺舉久馳名於列¶
郡振其淹滯任以器能宜遞遷於逺近俾更踐於中外¶
可依前件¶
　　　授元彦冲等諸州刺史制¶
門下理人之吏深誡於數易度才而遷必憑於久次朝¶
議大夫使持節都督越州諸軍事守越州刺史元彦冲¶
等幹能自達政術有聞化行一郡並逾四稔克愼終始¶
<pb:KR4h0022_WYG_410-3a>¶
不&KR0317;名實宜有遞遷更膺分命書不云乎三載考績黜¶
陟幽明舊章則然古制斯在今所進轉皆為限約並須¶
畫一無相奪倫庶懲欲速之人將致有常之化凡厥共¶
理宜悉其心可¶
　　　授崔翹等諸州刺史制¶
門下中散大夫前使持節滑州諸軍事守滑州刺史上¶
柱國崔翹等詞學為門貞廉作吏並久從官序能効公¶
心禮及既祥皆聞於俯就才有所適宜在於分官可依¶
<pb:KR4h0022_WYG_410-3b>¶
前件¶
　　　授宋樽等諸州刺史制¶
門下朝議大夫前使持節仙州諸軍事守仙州刺史上¶
柱國宋樽等或郡國良吏或朝廷吉人咸勵厥躬克勤¶
于位循名考行揆務量能宜受命於分官俾呈才於庻¶
績可依前件¶
　　　授張敬輿等諸州刺史制¶
門下太中大夫使持節鄭州諸軍事守鄭州刺史上柱¶
<pb:KR4h0022_WYG_410-4a>¶
國張敬輿等克脩名操久踐衣冠咸適用於當時各効¶
能於列郡風謡具舉歳序皆深曽是移官用叶平分之¶
義或因去職宜承並命之恩可依前件¶
　　　授翟璋等諸州刺史制¶
門下中散大夫守將作少匠上柱國翟璋等名跡脩謹¶
藝能該博或累升清秩或久踐通班三年有成各呈才¶
於外郡庶官無曠咸勵節於中朝重寄所難分憂是屬¶
宜膺稍遷之舉用叶汝諧之命可依前件¶
<pb:KR4h0022_WYG_410-4b>¶
　　　授秦昌舜等諸州刺史制¶
勑中散大夫守常山郡太守秦昌舜等器能足用政術¶
多方頃在列藩皆聞致理或居官已久或去職當遷長¶
史缺官中朝慎擇宜膺並命更委親人可依前件¶
　　　授劉體㣲等諸州刺史制¶
門下太中大夫前使持節鄭州諸軍亊守鄭州刺史上¶
柱國博陽縣開國男劉體㣲等器能具舉言行兼資嘗¶
踐郎官頻更吏職令名無替成績有聞宜受任於藩邸¶
<pb:KR4h0022_WYG_410-5a>¶
俾榮遷於郡國可依前件¶
　　　授裴煒等諸州刺史制¶
門下中大夫前守安定郡太守裴煒等位分中外名著¶
朝廷或課績多年或招輯成政禮云終服官以授人舊¶
章斯在新命宜及俾膺藩岳之任更展循良之稱可依¶
前件¶
　　　授魏哲等諸州刺史制¶
門下前歙州刺史魏哲等以能入仕以疾廢官頃曽罷¶
<pb:KR4h0022_WYG_410-5b>¶
歸亦云淹久勿藥有喜既善攝生之術度才而用宜承¶
舉滯之恩可依前件¶
　　　授李昇朝等諸州刺史制¶
門下亳州刺史李昇朝等並膺時選俾踐官資才器則¶
殊行能皆著或居䘮之禮俯就於外除或同氣之親有¶
妨於聮事或近停郡職或久滯王門宜各稍遷俾從分¶
命可依前件¶
　　　授季良等諸州刺史制¶
<pb:KR4h0022_WYG_410-6a>¶
門下守太子中允季良等早推言行兼有幹能從官必¶
聞服勤斯久分憂是屬慎擇為難宜副恤人之心俾諧¶
良吏之選可依前件¶
　　　授韓察等明通沔三州刺史制　元　稹¶
勑朕子育兆人懔乎懼一物之不至將我德澤流布於¶
(集作/于)逺邇者其惟良二千石乎朝議郎前守京兆府富¶
平縣今賜緋魚袋韓察等久於吏職皆著能名或常奉¶
詔條風聲尚在或歴居郊甸惠養有方命汝臨人勿違¶
<pb:KR4h0022_WYG_410-6b>¶
其俗夫明近於海懦則姦生通邇於巴急則吏擾沔當¶
津㑹滯則人怨(集作/怨起)推是三者引而伸之然後可以分¶
吾(二字集作/憂人之)憂矣爾其勉之可依前件¶
　　　授蕭睦鳯州周載渝州刺史制¶
勑前劒南三川榷鹽判官殿中侍御史内供奉蕭睦前¶
知鹽鐵轉運山南東道院事殿中侍御史周載等田文¶
學古施於有政三驗所至莫匪良能河池近藩南平東¶
險綏戎阜俗必藉長才副我虗求(一作/懐)牧兹凋廢事時¶
<pb:KR4h0022_WYG_410-7a>¶
農勸用節人安三年有成惟乃之效睦可鳯州刺史載¶
可渝州刺史¶
　　　授元輿(集作藇/下同)等杭濠歙泗(疑作/興)諸州刺史制¶
　　　　　　　　　　　　　　　前　人¶
勑朝散大夫守饒州刺史元輿等自天子至于侯甸男¶
邦小大之勢(集作/勞非)不同子育黎元其揆一也是以郎官¶
出宰百里牧守入為三公此所以前代稱理古也近俗¶
偷末倒置是非省寺以地望自高郡縣以勢卑自劣盤¶
<pb:KR4h0022_WYG_410-7b>¶
牙不觧稂莠不除比比有之患皆由此起今餘杭鍾離¶
新安順政(乃興/州)三有財賦(集作/用)一隣戎狄將有所授每¶
難其人以輿之理謀甄明以𢎞度之奏議詳允以學亮¶
之學古從政以達(集作/公逵)之守道立身僉命為邦庶可以¶
勝殘(集作庶可/勝殘而)去殺矣各奉詔條用慰㷀獨可依前件¶
　　　授楊濳洋州刺史李繁遂州刺史史備濠州刺¶
　　　　史等制　　　　　　　　白居易¶
勑朝散大夫守尚書金部郎中上柱國楊濳温厚静專¶
<pb:KR4h0022_WYG_410-8a>¶
有端士之操朝議大夫前使持節吉州諸軍事守吉州¶
刺史上柱國襲鄴縣開國侯李繁精強博敏有才子之¶
稱將仕郎前使持節光州諸軍事守光州刺史雲騎尉¶
史備變通健决有能(集作/良)吏之用而皆(集作/能)本於文學¶
輔以政事為郎見其行為郡聞其聲夫洋束梁之險遂¶
居蜀之腴濠搤淮之要三者皆名郡也今吾提三郡而¶
委之三吏得不思勤儉教導勞來安輯膏雨吾土而襦¶
袴吾人者乎濳可使持節洋州諸軍事守洋州刺史散¶
<pb:KR4h0022_WYG_410-8b>¶
官勲如故繁可使持節都督遂州諸軍事守遂州刺史¶
散官勲封如故備可使持節濠州諸軍亊守濠州刺史¶
充本州團練渦口西城等使散官勲如故¶
　　　授周愿衡州刺史尉遲銳漢州刺史薛鯤河中¶
　　　　府少尹等制¶
勑前復州刺史周愿等夫勞者之思休息病者之思救¶
療人之本情也今兵戈甫定物力未豐如聞湘衡巴漢¶
之間人猶疲困宜擇良二千石俾休息而救療之而愿¶
<pb:KR4h0022_WYG_410-9a>¶
銳鯤等前以符竹分領三郡皆有善政達于朝廷舉課¶
考能無愧是選息勞救病其有望於汝乎河中吾之股¶
肱郡也貳尹職而佐府事者亦在得人命鯤處之無荒¶
厥職可依前件¶
　　　授韋彪王府長史楊歸厚唐州刺史劉旻雅州¶
　　　　刺史等制¶
勑韋彪等善官人者先考其能然後授以事任使輪轅¶
鑿柄各適其用則郡職庻政得以交脩今以彪官久年¶
<pb:KR4h0022_WYG_410-9b>¶
髙勌於為政俾從優逸入補王宫以歸厚文行器能辱¶
在巴峽勵精為理績茂課高區區方(集作/萬)州豈盡所用¶
宜移大郡稍展其(集作/竒)才以旻早著戎功通詳吏事西¶
南物土㒺不周知習俗從宜冝守嚴道分命以職各用¶
所長庻乎咸脩乃官同底于理可依前件¶
　　　授鄭公逵王府長史李循興州刺史制¶
　　　　　　　　　　　　　　　前　人¶
勑鄭公逵等或以行稱或因(集作/以)才舉進脩所致班秩¶
<pb:KR4h0022_WYG_410-10a>¶
不卑改命序遷各適其用且乗朱輪於國(集作/郡)邸曵長¶
裾於王門士夫之子名官至斯亦不為不遇也立朝案¶
部各敬爾官可依前件¶
　　　授李諒泗州刺史兼團練使當道兵馬留後兼¶
　　　　侍御史賜紫金魚袋張愉岳州刺史制¶
　　　　　　　　　　　　　　　前　人¶
勑扼淮壓湖之列城曰泗與岳州車㑹焉軍戎屯焉是¶
二郡守不易為政先是守領者多㑹有故歲時罷去長¶
<pb:KR4h0022_WYG_410-10b>¶
吏數易人必重困宜擇良二千石救而養之以諒自登¶
城長訖尚書郎中間又再為州牧三宰劇縣皆苦心䘏¶
隱煦嫗及物操刃決滯砉騞有聲而愉亦學古入仕甚¶
自脩餙河西有政次於諒焉故命愉守岳命諒守泗仍¶
以戎職留事憲簡章綬一加於諒諒其聽之哉異日吾¶
將以重官劇職處爾爾安得不副吾所急用爾所長更¶
宜以難理之郡自試耳可依前件¶
　　　授灃州刺史李肇中散大夫郢州刺史王鎰朗¶
<pb:KR4h0022_WYG_410-11a>¶
　　　　州刺史温造竝朝散大夫等制¶
　　　　　　　　　　　　　　　前　人¶
勑朝請大夫使持節灃州諸軍事守灃州刺史上柱國¶
賜紫金魚袋李肇等乃者李景儉使酒獲戾而肇等與¶
之㑹合飲失於檢慎宜有所懲由是左遷分為郡守今¶
首坐者既復班列縁累者亦當徴還但以長吏數易為¶
(集作/其)弊頗甚况聞三郡皆有政能人方便安不宜遷換¶
故吾以采章階級並命而就加之盖漢制進爵秩降璽¶
<pb:KR4h0022_WYG_410-11b>¶
書慰勞良二千石之㫖也爾當是命得不勉哉可依前¶
件¶
　　　授李諒壽州刺史薛公幹泗州刺史制¶
　　　　　　　　　　　　　　　前　人¶
勑壽州刺史李諒等詩云愷悌君子人之父母朕三復¶
斯言徃徃興歎安得循吏俾父母吾人乎吾前命諒為¶
泗州未即路㑹壽守植卒因改諒守壽命公幹守泗諒¶
之理課前詔詳矣而公幹自尚書郎連領二郡政平法¶
<pb:KR4h0022_WYG_410-12a>¶
一甚便於人加以有理戎之材可付留事故輟軍保(一/作)¶
(倅/)仍憲秩而兼寵之夫壽與泗皆郡之大者也諒與公¶
幹皆二千石之良者也以大郡委良吏不亦宜乎噫諒¶
無忘澄城之理公幹無替毫城之政則愷悌之化吾有¶
望於二郡焉各依前件¶
　　　授王計萊州刺史吳暐蓬州刺史制¶
　　　　　　　　　　　　　　　前　人¶
勑吳暐等咸以材畧載筆從戎(集作/軍)藝學智謀霈然足¶
<pb:KR4h0022_WYG_410-12b>¶
用多歴年紀(一作/祀)備嘗艱危進退周旋不聞失道司徒¶
𢎞正詳奏以聞因以竹符分命試吏而萊蓬二郡各介¶
一方牧人者但不擾其心不奪其力則雖華夷南北土¶
物不同皆可以自足自遂矣宜有(集作/用)此道徃安(闕/)¶
可依前件¶
　　　除郎官分牧諸州制¶
勑漢宣帝云與我共理者其唯良二千石乎誠哉是言¶
也(集無/也字)朕每三復安得循吏副吾此心今之臺郎一時¶
<pb:KR4h0022_WYG_410-13a>¶
妙選嘗經任歴率有才用雖典曹庀事其務非輕而䘏¶
隱分憂所寄尤重是用竝命分牧吾人歲時之間期於¶
報政户部郎中某可某州刺史吏部郎中某可某州刺¶
史朕髙懸爵賞佇期酬効咨爾夙夜其念之哉無俾龔¶
黄專羙前代可¶
　　　授裴浰郭曥等諸州刺史制　李虞仲¶
勑朝散大夫前守蓬州刺史上輕車尉裴浰朝議郎前¶
守通州刺史賜緋魚袋郭矑等夫上之化下猶泥之在¶
<pb:KR4h0022_WYG_410-13b>¶
鈞唯甄者之所為耳以爾等前所為政皆播能名人多¶
袴襦之謡理有綏定之績衡陽苞湖賦繁地闊尤藉良¶
牧以扇仁風勉奉詔條陟明斯在浰可守衡州刺史散¶
官勲如故曥可守利州刺史散官賜如故¶
　　　授王承休等諸州刺史制¶
勑致果校尉守右監門衞將軍兼御史中丞王承休朝¶
議郎守太子少尹賜紫金魚袋王𢎞質等咸以事勞顯¶
於中外或武稱和義環衞有嚴或吏能適時長征攸佐¶
<pb:KR4h0022_WYG_410-14a>¶
循其履歴頗謂優深寵以郡符俾洽條理夫以巴賨雜¶
俗山谷異宜必在通其有無繕其征賦勉兹勤䘏用表¶
分憂承休可朝請郎使持節陵州諸軍事陵州刺史散¶
官如故𢎞質可使持節澤州諸軍事守澤州刺史散官¶
賜如故¶
　¶
　¶
　¶
<pb:KR4h0022_WYG_410-14b>¶
　¶
　¶
　¶
　¶
　¶
　¶
　¶
　文苑英華巻四百十¶
