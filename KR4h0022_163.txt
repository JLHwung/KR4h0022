# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.405795
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百六十三
<pb:KR4h0022_WYG_163-1a>¶
欽定四庫全書¶
　文苑英華巻一百六十三　宋　李昉等　編¶
　地部五¶
　　河四首　　　　　　　湖十一首¶
　　潭八首　　　　　　　水二十七首¶
　　泉七首¶
　　河¶
　　　渡黄河　　　　　　　　　范　雲¶
<pb:KR4h0022_WYG_163-1b>¶
河邉(類聚/作流)&KR0826;且濁湯湯不可陵檜檝難為榜松舟纔自¶
勝空亭偃舊木荒疇餘故塍不覩行人跡但見狐兔興¶
寄言河上老此水何當澄¶
　　　渡河北　　　　　　　　　王　褒¶
秋風吹木葉還似洞庭波常山臨代郡亭障遶黄河心¶
悲異方樂腸絶隴頭歌薄暮臨征馬(暮臨一/作暮驅)失道北山¶
河¶
　　此詩二百八十九巻重出今已削去注異同為一¶
<pb:KR4h0022_WYG_163-2a>¶
　　作¶
　　　渡黄河　　　　　　　　　江　總¶
葱山淪外域鹽澤隠遐方兩京分際逺九道𣲖流長未¶
殫所聞見無待驗詞章留連嗟太史惆悵踐黎陽導波¶
縈地節䟽氣耿天潢憫周沉用寳嘉晋肇為梁¶
　　　渡河北　　　　　　　　　薛道衡¶
連旌映溆浦疊鼔沸汀洲桃花長新浪竹箭下奔流塞¶
雲臨逺艦胡風入陣樓劔㧞蛟将出驂驚黿欲浮鴈書¶
<pb:KR4h0022_WYG_163-2b>¶
終立效燕相果封侯勿恨關河逺且寛邉地愁¶
　　湖¶
　　　治西湖　　　　　　　　　范　雲¶
史氏導漳水西門溉河潮圖始未能恱克終良可要擁¶
鍤勸年首提爵勞春朝平臯草色嫩通林鳥聲嬌已集¶
故池鶩齊蒔新田苖何吁畚築苦方驩魚稻饒¶
　　　汎宫亭湖　　　　　　　　劉　刪¶
廻艫承𣲖水舉帆逐分風滉瀁疑無際飄颻似度空檣¶
<pb:KR4h0022_WYG_163-3a>¶
烏排鳥路船影沒河宫孤石滄波裏匡山苦霧中寄謝¶
千金子安知萬里蓬¶
　　　渡青草湖　　　　　　　　隂　鏗¶
洞庭春溜滿平湖錦帆張沅水桃花色湘流杜若香穴¶
去茅山逺(初學記/作近)江連巫峽長帶天澄逈碧映日動浮¶
光行舟逗逺樹度鳥息危檣滔滔不可測一葦詎能航¶
　　此詩二百八十九巻重出今已削去¶
　　　洞庭湖　　　　　　　　　宋之問¶
<pb:KR4h0022_WYG_163-3b>¶
地盡天水合朝及洞庭湖初日當中涌莫辨東西隅晶¶
耀因何在瀅熒心欲無靈光晏海若㳺氣耿天樞張樂¶
軒皇至征苖夏禹徂楚臣悲落葉堯女泣蒼梧野積九¶
江潤山通五嶽圖風恬魚自躍雲夕鴈相呼獨此臨泛¶
漾浩将人代殊永言洗氛濁卒嵗為清娯要使功成退¶
徒勞越大夫¶
　　　别㴩湖　　　　　　　　　張　說¶
念别㴩湖去浮舟更一臨千峯出浪險萬木抱煙深南¶
<pb:KR4h0022_WYG_163-4a>¶
郡延恩渥東山戀宿心露花香欲醉時鳥囀餘音涉趣¶
皆留賞無竒不遍尋莫言山水間幽意在鳴琴¶
　　　泛太湖書事寄㣲之　　　　白居易¶
煙渚雲帆處處通飄然舟似入虛空玉盃淺酌廵初匝¶
金管徐吹曲未終黄夾纈林寒有葉碧琉璃水净無風¶
避旗飛鷺翩翻白驚皷跳魚撥刺紅澗雪壓多松偃蹇¶
巖泉滴乆石玲瓏書為故事留湖上吟作新詩寄浙東¶
軍府威容從道盛江山氣色定知同報君一事君應羡¶
<pb:KR4h0022_WYG_163-4b>¶
五宿澄波皓月中¶
　　　憶東湖　　　　　　　　　李　紳¶
菱歌罷唱鷁舟廻雪鷺銀鷗左右來霞散浦邉雲錦截¶
月昇湖面鏡波開魚驚翠羽金鱗躍蓮脫紅衣紫菂摧¶
淮口值春偏悵望數株臨水是寒梅¶
　　　和唐中丞開淘西湖暇日逰泛¶
　　　　　　　　　　　　　　　朱慶餘¶
萍岸新淘見碧霄中流相失忽成遥空餘孤嶼來詩景¶
<pb:KR4h0022_WYG_163-5a>¶
無復横槎礙桞條紅斾路幽山翠濕錦帆風起浪花飄¶
共知浸潤同雷澤何慮川源有旱苖¶
　　　南湖　　　　　　　　　　温庭筠¶
湖上㣲風小檻凉翻翻菱荇滿廻塘野船著岸入春草¶
水鳥帶波飛夕陽蘆葉有聲疑霧雨浪花無際似瀟湘¶
飄然蓬艇東歸客盡日相㸔憶楚郷¶
　　　鏡湖西島言事　　　　　　方　干¶
慵拙幸便荒僻地縱聽猿鳥亦何愁偶斟藥酒欺梅雨¶
<pb:KR4h0022_WYG_163-5b>¶
却著寒衣過麥秋嵗計有餘添橡實生涯一半在漁舟¶
世人若便無知已應向此溪成白頭¶
　　　洞庭湖　　　　　　　　　曹　松¶
東西南北各連空波上唯留小朶峯長與岳陽飜鼓角¶
不離雲夣轉魚龍吸廻日月過千頃鋪盡星河剰一重¶
直到劫餘還作陸是時應有羽人逢¶
　　潭¶
　　　旦發漁浦潭　　　　　　　丘　遲¶
<pb:KR4h0022_WYG_163-6a>¶
漁潭霧未開赤亭風已颺櫂歌發中流鳴鞞響㳫障村¶
童忽相聚野老時一望詭怪石異象嶄絶峯殊状森森¶
荒樹齊析析寒沙漲藤垂島易陟岸傾嶼難傍信是永¶
幽棲豈徒暫清曠坐嘯昔有委卧治今可尚¶
　　　秋日題南陽潭壁　　　　　劉希夷¶
獨坐秋隂生悲來從此滴行見汝陽潭飛蘿䝉水石懸¶
瓢木葉上風吹何歴歴幽人不耐煩振杖閒歩寂廻流¶
清見底金沙覆銀礫錯落非一丈空朧幾千尺江湘魚¶
<pb:KR4h0022_WYG_163-6b>¶
鱗紫鴨毛自然碧吟詠秋水篇渺然忘損益秋水隨形¶
影清濁混心迹嵗暮歸去來東山余宿昔¶
　　　萬山潭　　　　　　　　　孟浩然¶
埀釣坐盤石水清心益閒魚逰潭樹下猿挂島藤間神¶
女昔觧珮傳聞於此山求之不可得沿月棹歌還¶
　　　萬丈潭　　　　　　　　　杜　甫¶
青溪合𡨕寞神物有顯晦龍依積水蟠窟壓萬丈内跼¶
歩凌垠堮側身下煙靄前臨洪濤寛却立蒼石大山危¶
<pb:KR4h0022_WYG_163-7a>¶
一徑盡岸絶兩壁對削成根虛無倒影垂澹&KR0008;黒如灣¶
澴底清見光炯碎孤雲倒來深飛鳥不在外髙蘿成帷¶
幄寒木疊旌斾逺川曲通流嵌竇潜洩瀬造幽無人境¶
發興自我輩告歸遺恨多将老斯逰最閉藏脩鱗蟄出¶
入巨石礙何當炎天過快意風雨㑹¶
　　　龍潭　　　　　　　　　　韋應物¶
激石懸流雪一灣九龍潜處野雲閒欲行甘雨四天下¶
且隠澄潭一頃間浪引浮槎依北岸波分晩日見東山¶
<pb:KR4h0022_WYG_163-7b>¶
垂髯儻遇穆王駕閬苑周遊應未還¶
　　　宿潭上二首　　　　　　　暢　當¶
夜潭有仙舸與月當水中嘉賔愛明月逰子驚秋風¶
　　　二¶
青蒲野波白水露明月天夜中秋風起心事坐茫然¶
　　　潭上作　　　　　　　　　張　喬¶
竹島殘陽映翠㣲雪翎禽過碧潭飛人間未有關身¶
事毎到漁家不欲歸¶
<pb:KR4h0022_WYG_163-8a>¶
　　水¶
　　　登隄望水　　　　　　　梁孝元帝¶
驅馬河隄上非謂城隅逰懐山殊未巳徒然勞九愁旅¶
泊依村樹江槎擁戍樓髙岸翻成浦曲港反通舟棗野¶
良知歎瓠河今可儔願假宣尼術泗水却横流¶
　　　太子洑落日望水　　　　　劉孝綽¶
川平落日迥落照滿川漲復在淪波地𣲖别引沮漳耿¶
耿流長脉熠熠動㣲光寒鳥逐槎泛驚鵜拂浪翔臨流¶
<pb:KR4h0022_WYG_163-8b>¶
自多羙况此還故鄉榜人夜理檝櫂女闇成妝欲待春¶
江曙争塗向洛陽¶
　　　賦得臨水　　　　　　　　沈君攸¶
開筵臨桂水携手望桃源花落圓文出風急細流翻光¶
浮動岸影浪息累沙痕浪清自可恱濯纓何用論¶
　　　望渭水　　　　　　　　　庾　信¶
樹似新亭岸沙如龍尾灣猶言吟暝浦應有落帆還¶
　　　詠水　　　　　　　　　　釋慧標¶
<pb:KR4h0022_WYG_163-9a>¶
曾添踈勒井經湧貳師營玉津花色亮銀溪錦磧明舟¶
如空裏泛人似鏡中行持将符上善利物動髙情¶
　　　同前　　　　　　　　　　祖孫登¶
驪泉紫闕映珠浦碧沙沈岸隔蓮香逺流清雲影深風¶
潭如拂鏡山溜似調琴請君看皎潔知有澹然心¶
　　　二¶
長川落日照深浦漾清風弱桞垂江翠新蓮夾岸紅船¶
行疑泛逈月映似沉空願逐琴髙戱乗魚入浪中¶
<pb:KR4h0022_WYG_163-9b>¶
　　　同前　　　　　　　　　　張文琮¶
標名資上善流𣲖表靈長地圖羅四瀆天文載五潢方¶
流含玉潤圓折動珠光獨有䝉園吏栖偃玩濠梁¶
　　　賦得方塘含白水　　　　　李巨仁¶
白水溢方塘淼淼素波揚疊浪摇鳬影連漪冩鴈行長¶
堤桞色翠夾岸荇花黄觀魚自有樂何必在濠梁¶
　　　王澤嶺遭洪水　　　　　　孔德紹¶
地籟風聲急天津雲色愁悠然百川滿俄爾萬頃浮還¶
<pb:KR4h0022_WYG_163-10a>¶
似金堤溢飜如碧海流驚濤遥起鷺迥岸不分牛徒知¶
懐趙景終是倦陽侯木梗誠無託蘆灰豈暇求思得乗¶
槎便蕭然河漢遊¶
　　　日暮望涇水　　　　　　　徐　珩¶
導源經隴阪屬汭貫嬴都下瀬波恒急廻澌溜亦紆毒¶
流秦卒斃泥糞漢田腴獨有迷津客懐歸軫暮途¶
　　　水　　　　　　　　　　　駱賔王¶
列名通地紀踈𣲖合天津波隨灰(集作/月)色净態逐桃花¶
<pb:KR4h0022_WYG_163-10b>¶
春照霞如隠石映桞似沉鱗終當挹上善屬意淡交人¶
　　　春水　　　　　　　　　　杜　甫¶
三月桃花浪江流復舊痕朝來沒沙岸碧色動柴門接¶
縷垂芳餌連筒灌小園不知無數鳥何意更相喧¶
　　　望水　　　　　　　　　　司空曙¶
髙原晴見水楚色藹相和野極空如雪天遥不辨波永¶
無人跡到獨有鳥聲過况是蒼茫外殘陽照更多¶
　　　分流水　　　　　　　　　前　人¶
<pb:KR4h0022_WYG_163-11a>¶
古時愁别淚滴作分流水日夜東西流分流幾千里通¶
塞兩不見波瀾各自起與君相背飛去去心如此¶
　　　逺水　　　　　　　　　　于武陵¶
悔作望南浦望中生逺愁因知人易感為見水東流欲¶
附故鄉信不逄歸客舟萋萋兩岸草又度一年秋¶
　　　御溝水　　　　　　　　　釋無可¶
鑿禁䟽雲數道開垂風岸桞拂青苔銀波玉沫空池去¶
曾歴千巖萬壑來¶
<pb:KR4h0022_WYG_163-11b>¶
　　　大水　　　　　　　　　　薛　逢¶
暴雨隨驚雷從風忽驟來浪驅三島至江坼二儀開勢¶
恐圓樞折聲疑厚軸摧𡨕心問元化天眼幾時回¶
　　　逺水　　　　　　　　　　馬　戴¶
蕩漾空沙際虛明入逺天秋光照不極鳥影去無邉勢¶
引長雲斷波凝片雪連汀州杳難到萬古覆蒼煙¶
　　　同前　　　　　　　　　　項　斯¶
渺渺浸天色一邉生晩凉濶含萍勢逺寒入鴈愁長北¶
<pb:KR4h0022_WYG_163-12a>¶
極連平地南流接故鄉扁舟當宿處髣髴似瀟湘¶
　　　西蜀净衆寺題水　　　　　鄭　谷¶
竹院松廊分數&KR0637;不空清泚亦逶迤落花相逐向何處¶
幽鳥獨來無限時洗鉢老僧臨岸乆釣魚閒客巻綸遲¶
晩晴一片連莎緑悔與滄浪舊有期¶
　　　水　　　　　　　　　　　韓　喜¶
方圓不定性空求東注滄溟早晩休髙截碧塘長耿耿¶
逺飛青嶂更悠悠瀟湘月浸千年色夢澤煙含萬古¶
<pb:KR4h0022_WYG_163-12b>¶
愁别有嶺頭嗚咽處為君分作斷腸流¶
　　　潯陽觀水　　　　　　　　李羣玉¶
朝宗漢水接陽臺唅呀填阬吼作雷莫見九江平穏去¶
還從三峽嶮&KR0470;來南經夣澤寛浮日西出岷山劣泛杯¶
直至滄溟涵貯晝深沈不動浸昭回¶
　　　流水　　　　　　　　　　羅　鄴¶
漾漾悠悠幾&KR0637;分中浮短艇與鷗羣天街帶雨含芳草¶
玉洞飄花下白雲静稱一竿持處見急愁孤舘覺來聞¶
<pb:KR4h0022_WYG_163-13a>¶
隋家桞畔偏堪恨東入長淮日又曛¶
　　　歎流水　　　　　　　　　前　人¶
人間虛謾惜花落花落明年依舊開却最堪悲是流水¶
便同人事更無廻¶
　　　御溝水　　　　　　　　　王貞白¶
一帶御溝水緑槐相䕃清此泉涵帝澤無處濯塵纓鳥¶
道來雖險龍池到自平朝宗本心切願向急流傾¶
　　　水邉　　　　　　　　　　羅　隠¶
<pb:KR4h0022_WYG_163-13b>¶
野水無情早晩(早晩集/作去不)迥水邉花好為誰開秪知事逐¶
眼前過不覺老從頭上來窮似孔顔休歎息逹如周召¶
亦塵埃思量此理何人㑹䝉邑先生最有才¶
　　泉¶
　　　答長安崔少府叔封遊終南翠㣲寺太宗金沙¶
　　　　泉見寄　　　　　　　　李　白¶
河伯見海若傲然誇秋水小物昧逺圖寧知通方士多¶
君紫霄意獨往蒼山裏地古寒雲深巖髙長風起初登¶
<pb:KR4h0022_WYG_163-14a>¶
翠㣲嶺復憇金沙泉踐苔朝霜滑弄波夕月圓飲彼石¶
下流結蘿宿溪煙鼎湖夣渌水龍駕空茫然早行子午¶
關却登山路逺拂琴聽霜猿滅燭乃星飯人煙無明(集/作)¶
(同/)異鳥道絶徃返攀崖倒青天下視白日晩既遇石門¶
隠還唱石潭歌涉雪搴紫芳濯纓想清波此人不可見¶
此地君自過為余謝風泉其如幽意何¶
　　　一公新泉　　　　　　　　劉長卿¶
東林一泉出復與逺公期淺石春(集作石/淺寒)流處空山暮¶
<pb:KR4h0022_WYG_163-14b>¶
落時夣閒歸(集作/聞)細響慮淡對清漪動静皆無意唯應¶
道者知¶
　　　同前　　　　　　　　　　嚴　維¶
山下新泉出泠泠此發源落池纔有響漬石未成痕獨¶
映孤松色殊分衆鳥喧唯當清夜月觀此啓禪關¶
　　　宜豐新泉　　　　　　　　釋靈一¶
泉源新涌出洞徹映纎雲稍落芙蓉沼初淹苔蘚文了¶
将空色净(一作素将/空意合)素(一作/净)與衆流分毎到青霄月泠¶
<pb:KR4h0022_WYG_163-15a>¶
泠夣裏聞¶
　　　山下泉　　　　　　　　　　皇甫曾¶
漾漾帶山光澄澄倒林影那知石上喧却益山中静¶
　　　泉(一字至/七字句)　　　　　　　　　張南史¶
泉泉色浄苔鮮石上激雲中懸津流竹樹脉亂山川扣玉¶
十聲應含風百道連太液併歸池上雲陽舊出宫邉北¶
陵井深鑿不到我欲添淚作潺湲¶
　　　山下泉　　　　　　　　　　李　端¶
<pb:KR4h0022_WYG_163-15b>¶
碧水映丹霞濺濺度淺沙暗通山下草流出洞中花浄¶
色和雲落寒聲遶石斜明朝更尋去應到劉郎家(集作/阮郎)¶
　¶
　¶
　¶
　¶
　¶
　文苑英華巻一百六十三¶
