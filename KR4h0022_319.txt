# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.502269
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百十九 
<pb:KR4h0022_WYG_319-1a>¶
欽定四庫全書¶
　文苑英華巻三百十九　　宋　李昉等　編¶
　居處九¶
　　村墅二十首　　　　山莊二十四首¶
　　田家二十首¶
　　村墅¶
　　　題王村山叟屋壁　　　　　錢　起¶
谷口好泉石居人能陸沉牛羊上山小(集作/去)煙雨(集作/火)¶
<pb:KR4h0022_WYG_319-1b>¶
隔林(集作/雲)深一逕入溪色數家連竹隂藏虹辭晩雨驚¶
隼落殘禽渉趣皆傷(集作/留)目將歸羡在林却思黄紱事¶
辜負紫芝心¶
　　　石門暮春(集作藍/田春暮)　　　　　前　人¶
自哂鄙天多野性閒(集作/貧)居數畝半臨湍(一作/村端)溪雲雜¶
雨來茅屋山雀(集作/鳥)將鶵到藥欄仙籙滿床閒不厭隂¶
符在篋老羞㸔更憐童子宜春服花裏尋師指杏壇¶
　　　秋日冬郊作　　　　　　　皇甫冉¶
<pb:KR4h0022_WYG_319-2a>¶
閒㸔秋水心無事卧對寒林手自栽盧岳髙僧留偈别¶
茅山道士寄書來燕知社日辭巢去菊為重陽冐雨開¶
淺薄將何稱獻納臨岐終日自遲回¶
　　　晩到盩厔耆老家　　　　　盧　綸¶
老翁曾舊識相引到柴門苦話别時事因尋溪上村數¶
年何處客近日幾家存冒雨㸔禾黍逢人憶子孫亂藤¶
穿井口流水到籬根惆悵不堪住空山月又昏¶
　　　朱陳村　　　　　　　　　白居易¶
<pb:KR4h0022_WYG_319-2b>¶
徐州古豐縣有村曰(一作/名)朱陳去縣百餘里桑麻青氛¶
氲機梭聲軋軋牛驢走紛紛(集作/紜)女汲澗中水男採山¶
上薪縣逺官事少山深人俗淳有財不行商有丁不入¶
軍家家守田(集作/村)業頭白不出門生為陳村民死為陳¶
村塵田中老與㓜相見何欣欣一村惟兩姓世世為婚¶
&KR0666;(其村惟朱氏陳/氏二姓而已)親踈居有族少長遊有羣黄鷄與白¶
酒歡㑹不隔旬生者不逺别嫁娶先近隣死者不逺葬¶
墳墓多遶村既安生與死不苦形與神所以多夀考往¶
<pb:KR4h0022_WYG_319-3a>¶
往見𤣥孫我生禮義鄉少小孤與貧徒學辨(集作/辯)是非¶
秪自取辛勤世法貴名教士人重冠婚以此自桎梏信¶
為大謬(一作/天僇)人十嵗解讀書十五能屬文二十舉秀才¶
三十為諫臣下有妻子累上有君親恩承家與事國望¶
此不肖身憶昨旅遊初迨今十五春孤舟三適楚羸馬¶
四經秦晝行有饑色夜寢無安魂東西不暫住來往若¶
浮雲(一作飄作/風中雲)離亂失故鄉骨肉多散分江南與江北¶
各有平生親存者終日别逝者隔年聞朝憂卧至暮夕¶
<pb:KR4h0022_WYG_319-3b>¶
哭坐逹(一作/遲)晨悲火燒心曲愁霜侵鬢(一作/髮)根一生苦¶
如此常羡陳村人¶
　　　山村　　　　　　　　　　姚　合¶
喜得山村住閒眠夣不驚曉泉和雨落秋草上堦生因¶
客始沽酒借書方到城新詩聊自遣豈是趂聲名¶
　　　村中閒歩　　　　　　　　劉得仁¶
閒共野人臨野水新秋髙樹掛晴暉不知塵裏無窮事¶
白鳥雙飛入翠微¶
<pb:KR4h0022_WYG_319-4a>¶
　　　再經三叟居　　　　　　　周　賀¶
停橈因舊識白髮問波濤以我往來倦知君耕稼勞渚¶
田臨舍盡坂路出簷髙愛此還南去終期㑹爾曹¶
　　　題村舍　　　　　　　　　杜　牧¶
數樹稚桑春未劘扶牀乳(一作/兒)女午啼鷄潜銷時鑠歸¶
何處萬户(集作/指)侯家自不知¶
　　　村行　　　　　　　　　　前　人¶
春半南陽西柔桑過村塢娉娉(一作/裊)垂楊風㸃㸃過塘¶
<pb:KR4h0022_WYG_319-4b>¶
雨蓑唱牧牛兒籬窺舊裙女半濕解征衣主人饋鷄黍¶
　　　題春日韋曲席野老村舍二首¶
　　　　　　　　　　　　　　　許　渾¶
背嶺枕南塘數家村落長鶯啼中(一作/㓜)婦嬾蠶出小姑¶
忙煙草近溝濕風花臨路香自憐非楚客春望亦心傷¶
　　　二¶
遶屋遍桑麻村南第一家林繁樹勢直溪轉水紋斜竹¶
援晝㸔笋藥欄春賣花故園歸未得到此是天涯¶
<pb:KR4h0022_WYG_319-5a>¶
　　　馮叟居　　　　　　　　　劉　駕¶
天作馮叟居山僧尚嫌僻開門因兩樹結宇倚翠壁溪¶
南有微徑時遇採芝客往往白雲生對面千里隔機忘¶
若童僕常與猿鳥劇曬藥上小峯庭深無日色自從忘¶
歸鄉(一作歸/鄉里)不見舊親戚纍纍子孫墓秋風吹古栢¶
　　　宿江叟島居　　　　　　　張　喬¶
一家煙島隈(一作/上)竹裏夜忩開數𣲖分湖(一作/潮)去千檣¶
聚月來石樓雲斷續澗渚鴈徘徊了得平生志還歸築¶
<pb:KR4h0022_WYG_319-5b>¶
釣臺¶
　　　潯陽村舍　　　　　　　　前　人¶
荒林寄逺居坐卧見樵漁夜火隨船逺寒更出郡踈雪¶
迷登岳路風阻轉江書寂寞髙忩下思鄉嵗欲除¶
　　　江村　　　　　　　　　　前　人¶
貧遊無定蹤鄉信轉難逢寒渚暮煙濶去㠶歸思重湖¶
平低戍火木落逺山鍾况是漁家宿踈籬響夜舂¶
　　　書村叟壁　　　　　　　　鄭　谷¶
<pb:KR4h0022_WYG_319-6a>¶
草肥朝牧牛桑綠晩鳴鳩列岫簷前見清泉石下流春¶
蔬和雨割社酒向花篘引我南臨水(一作/陂去)籬邊有小舟¶
　　　旅寓洛南村舍　　　　　　前　人¶
村落清明近鞦韆稚女誇春隂妨柳絮月黑見梨花白¶
鳥窺漁綱青帘認酒家幽棲雖自適交友在京華¶
　　　宿島徑夷山舍　　　　　　陳　陶¶
百里遵島徑逢征信邅廻暝依漁樵宿似過(一作/遇)黄金¶
臺缺齧心未理寥寥夜猿哀山深石牀冷海近腥氣來¶
<pb:KR4h0022_WYG_319-6b>¶
主人意不淺屢獻流霞盃對月撫長劔愁襟紛莫開九¶
衢平如水胡為渉崔嵬一飯未遑飽鵬圖信悠哉山濤¶
謔細君吾豈厭蓬萊明登又驅馬客思一徘徊¶
　　　東(一作/陳)韋曲野思　　　　　唐彦謙¶
澹霧輕隂匝四垂緑塘秋望獨顰睂野蓮隨水無人見¶
寒鷺窺魚共影知九陌要津勞目擊五湖閒夣誘(一作/有)¶
心期孤燈夜夜愁欹枕一覺(一作/覽)滄洲似昔時¶
　　山莊¶
<pb:KR4h0022_WYG_319-7a>¶
　　　和從弟祐山家二首　　　　王　褒¶
採藥名山頂時節無春冬散雲非一色連嵓異衆峯合¶
㳫似無徑間闗定有蹤山忩臨絶頂檐溜俯危松空林¶
鳴暮雨虛谷應朝鍾仙童時可過羽客屢相逢若值韓¶
衆藥當御長房龍¶
　　　二¶
結交非俗士山侣自招携少華隠日月太乙尋虹(一作/雲)¶
霓衆林積為籟圍林茂成裨(一作拱/成枅)幽谷曙無景荒途¶
<pb:KR4h0022_WYG_319-7b>¶
晝欲迷滴瀝寒泉溜呌嘯秋猿啼白雲帝鄉起神禽丹¶
穴栖箭篠時通徑桃李復成蹊今身得其所羣物可令¶
齊¶
　　　田(一作/山)家三首　　　　　　王　績¶
阮籍生平(一作/涯)嬾嵇康意氣踈相逢一飽醉獨坐數行¶
書小池聊養鶴閒田且牧猪草生元亮逕花暗子雲居¶
倚杖(一作/牀)㸔婦織登壠課兒鋤廻頭尋仙(一作/㸔代)事併是¶
一空虛¶
<pb:KR4h0022_WYG_319-8a>¶
　　　二¶
家住箕山下門枕潁川濵不知今有漢惟言昔避秦琴¶
伴前庭月酒勸後園春自得中林士何忝上皇人¶
　　　三¶
平生惟酒樂作性不能無朝朝訪鄉里夜夜遣人酤家¶
貧留客久不暇道精麄抽簾持益炬拔簀自燃爐恒聞¶
飲不足何見有殘壺¶
　　　和石侍郎山莊　　　　　　楊　炯¶
<pb:KR4h0022_WYG_319-8b>¶
煙霞排俗累嵓壑只幽居水浸何曾畎荒郊不復鋤影¶
濃山樹宻香淺澤花踈濶塹防斜徑平堤夾小渠蓮房¶
若箇實竹節幾竿(一作/重)虚蕭然隔城市酌醴焚枯魚¶
　　　春晩山莊率題二首　　　　盧照隣¶
田家無四隣獨坐一園春鶯啼非選樹魚戱不驚綸山¶
水彈琴盡風花酌酒貧年華已可樂髙興復留人¶
　　　二¶
顧歩三春晩田園四望通遊絲横惹樹(一作/&KR0482;樹)戱蝶亂依¶
<pb:KR4h0022_WYG_319-9a>¶
藂竹嬾偏宜水花狂不待風惟餘詩酒意當了一生中¶
　　　和夏日幽莊　　　　　　　前　人¶
聞有髙蹤客耿介坐幽莊林壑人事少風煙鳥路長瀑¶
水含秋氣垂藤引夏凉苖深全覆隴荷上半侵塘釣渚¶
青鳧沒村田白鷺翔知君振竒藻還嗣海隅方¶
　　　山莊休沐(一作和夏/日山莊)　　　　前　人¶
蘭署乗閒日蓬扉狎遁栖龍柯踈玉井鳳葉下金堤川¶
光摇水箭山氣上雲梯亭幽聞唳鶴忩曉聽鳴鷄玉軫¶
<pb:KR4h0022_WYG_319-9b>¶
臨風奏瓊漿暎月携田家自有樂誰肯謝清溪¶
　　　初至陸渾山莊　　　　　　宋之問¶
授衣感窮節策馬陵伊闗歸齊逸人趣日覺秋琴閒寒¶
露衰北阜夕陽破東山浩歌歩榛越栖鳥隨我還¶
　　　陸渾山莊　　　　　　　　前　人¶
歸來物外情負杖閱嵓耕源水㸔花入幽林採藥行野¶
人相問姓山鳥自稱名去去獨吾樂無能(一作/然)愧此生¶
　　　藍田山莊　　　　　　　　前　人¶
<pb:KR4h0022_WYG_319-10a>¶
宦遊非吏隠心事好幽偏考室先依地為農且用天輞¶
川朝伐木藍水暮澆田獨與秦山老相歡春酒前¶
　　　别之望後獨宿藍田山莊　　前　人¶
鶺鴒有舊原(一作/曲)調苦不成歌自嘆兄弟少常嗟别離¶
多爾尋北京路余卧南山阿泉晩更幽咽雲秋尚嵳峩¶
藥欄聽蟬噪書幌見禽過愁至願甘寢其如鄉夣何¶
　　　僕自湯還都經龍門北溪莊宿張左丞崔禮部¶
　　　崔光禄並枉垂光顧數公宿敦道義雅尚林壑¶
<pb:KR4h0022_WYG_319-10b>¶
　　　謂急於幽尋故此命駕遂不知别有勝賞偶然¶
　　　相過寒暄未周神意已往雲霞之致蔑而不存¶
　　　逸轡放驅清塵徒企耿歎不已而贈是詩¶
　　　　　　　　　　　　　　　韋嗣立(附見張/說集)¶
栖閒有愚谷好事枉朝軒樹接前驅擁嵓傳後騎喧褰¶
簾出野院植杖候柴門既拂林下席仍携池上樽深期¶
契幽賞實謂展歡言末眷誠未易佳遊時更敦俄㸔嘯¶
儔侣各已共飛騫延睇盡朝日長懐通夜魂空聞岸竹¶
<pb:KR4h0022_WYG_319-11a>¶
動徒見浦花繁多慙春鶯曲相求意猶存¶
　　　奉酬韋祭酒自湯還都經龍門北溪莊見貽(集/作)¶
　　　　(贈/)之什　　　　　　　　張　說¶
聞君湯井至蕭灑戱(集作/憇)郊林拂曙携清賞披雲親綠¶
岑歡然遊覽意欵曲望歸心是日期佳客同山忽異尋¶
桃花(集作/源)迂路轉楊柳間門深汎舟伊水漲繋馬香樹¶
隂繁絃弄水族嬌吹狎莎禽春滿汀色𡡾景斜嵐氣突¶
(踈簮/切)懐仁殊未逺重徳匪輕臨來藻敷幽思連詞報所¶
<pb:KR4h0022_WYG_319-11b>¶
欽¶
　　　春日山莊　　　　　　　　韋　述¶
初嵗開韶月田家喜載陽晩晴摇水態遲景蕩山光浦¶
净漁舟逺花飛樵路香自然成野趣都使俗情忘¶
　　　秋雨輞川莊作　　　　　　王　維¶
積雨空林煙火遲蒸藜炊黍餉東菑漠漠水田飛白鷺¶
隂隂夏木囀黄鸝山中習静觀朝槿松下行(集作/清)齋折¶
露葵野老與人争席罷海鷗何事(集作/處)更相疑¶
<pb:KR4h0022_WYG_319-12a>¶
　　　題李十四莊兼贈綦毋校書　孟浩然¶
聞君息隂地東郭柳林間左右瀍澗水門庭緱氏山抱¶
琴來取醉垂釣坐乗閒歸客莫相待緑原(集作/尋源)殊未還¶
　　　陸渾山莊即事(見三百/十五巻)　　　祖　詠¶
　　　題趙孟莊　　　　　　　　楊巨源¶
管鮑化為塵交友存如線昇堂俱自𡡾得路難相見懿¶
君敦三益頽俗期一變心同襲芝蘭氣合廻霜霰石門¶
雲卧久玉洞花尋遍王濬愛旌旗梁竦勞州縣煙鴻秋¶
<pb:KR4h0022_WYG_319-12b>¶
更逺天馬寒愈健願事郭先生青囊書幾卷¶
　　　王侍御南原莊　　　　　　賈　島¶
買得足雲地新栽藥數窠峯頭盤一逕原下注雙河春¶
寺閒眠久晴臺獨上多南齋宿雨後(一作/夜)仍許重來麽¶
　　　過山家　　　　　　　　　張　蠙¶
避暑得探幽忘言遂久留雲深忩失曙松合徑先秋響¶
谷傳人語鳴泉洗客愁家山不在此至此可歸休¶
　　　興元沈氏莊　　　　　　　唐彦謙¶
<pb:KR4h0022_WYG_319-13a>¶
清淺縈紆一水間竹岡藤樹小躋攀露沾荒草行人過¶
月上髙林宿鳥還江遶武侯籌筆地雨昏張載勒名山¶
異鄉一笑因酣醉忘却愁來鬢髮斑¶
　　田家¶
　　　還田舍　　　　　　　　　周　捨¶
薄遊久已倦歸來多暇日未鑿武陵嵓先開仲長室松¶
篁日月長蓬麻嵗時宻心存野人趣貴使容吾膝况茲¶
薄暮情髙秋正蕭瑟¶
<pb:KR4h0022_WYG_319-13b>¶
　　　山林休日田家　　　　　　盧照隣¶
歸休乗暇日饁稼返秋塲徑草䟽王蔧嵓枝落帝桑耕¶
田虞訟寢鑿井漢機忘戎葵朝委露薺草(一作/齊棗)夜含霜¶
南澗泉動冽東籬菊正荒還思北忩下髙卧偃羲皇¶
　　　晩憇田家　　　　　　　　駱賔王¶
轉蓬勞逺役披薜下田家山形類九折水勢急三巴懸¶
梁接斷岸澁路擁崩查霧嵓淪曉魄風溆漲寒沙心迹¶
一朝舛闗山萬里賖龍章徒表越閩俗本殊(一作/非)華旅¶
<pb:KR4h0022_WYG_319-14a>¶
行勞(一作/悲)泛梗離贈折(一作/斷)踈麻惟有寒潭菊獨似故¶
園花¶
　　　田家作　　　　　　　　　王　維¶
舊榖行將盡良田米可希老年方愛竹卒嵗且無衣雀¶
乳青苔井鷄鳴白板扉柴車駕羸㹀草屩牧豪豨舊雨¶
紅榴坼新秋緑芋肥餉田桑下憇傍舍草中歸住處名¶
愚谷煩君(集作/何煩)問是非¶
　　　渭水(集作/水)田家　　　　　　前　人¶
<pb:KR4h0022_WYG_319-14b>¶
斜陽(集作/先)照墟落窮巷牛羊歸野老念牧童倚杖候荆¶
扉雉雊麥苖秀蠶眠桑葉稀田夫荷鋤至相見語依依¶
即此羡閒逸悵然歌(集作/吟)式㣲¶
　　　田家即事　　　　　　　　祖　詠(見集/本)¶
舊居東臯上左右俯荒村樵路前傍嶺田家遥對門歡¶
娛始披拂愜意在郊原餘霽蕩川霧新秋仍晝喧攀條¶
憇林麓引泉開水源稼穡豈云倦桑麻今正煩方求靜¶
者賞偶與潛夫論(集作/言)鷄黍何必具吾心知道尊¶
<pb:KR4h0022_WYG_319-15a>¶
　　　田家雜興四首　　　　　　儲光羲¶
田家趨隴畝當晝掩虚闗隣里無煙火兒童共幽閒桔¶
橰懸虛圃鷄犬滿桑間時來(集作/須臾)農事隙採藥遊名山¶
但願所採多不言路險難人生如蜉蝣一往不可攀君¶
㸔西王母千嵗(集作/載)芙蓉顔¶
　　　二¶
梧桐隂(去/聲)我門薜茘綱我屋迢迢兩夫婦朝出暮還宿¶
稼穡既自務(集作/種)牛羊還自牧日旰嬾耕鋤登髙望川¶
<pb:KR4h0022_WYG_319-15b>¶
陸空山足禽獸墟落多喬木白馬誰家兒聮翩相馳逐¶
　　　三¶
平生(集作/平時)養情性不復計(集作/知)憂樂去家行賣畚留滯¶
南山(集作/陽)郭秋至黍苖黄無人可刈穫稚(集作/孺)子朝未¶
飯把竿逐鳥雀忽見梁將軍乗休出宛郤意氣軼道路¶
光暉滿墟落安知負薪者咥咥笑輕薄¶
　　　四¶
楚山有髙士梁國有遺老築室既相隣向田復同道糗¶
<pb:KR4h0022_WYG_319-16a>¶
糒常共飯兒孫每(集作/日)更抱忘此耕耨勞愧彼風雨好蟪¶
蛄鳴空澤鶗鴂生(集作/傷)秋草日夕寒風來衣裳苦不早¶
　　　田家書情(集作/即事)　　　　　　前　人¶
蒲葉日已長荷(集作荇/疑作杏)花日已滋老農要㸔此貴不違¶
天時迎晨起飯牛雙駕耕東菑蚯蚓(集作/螾)土中出田鳥¶
隨我飛羣合亂啄噪嗷嗷如道饑我心多惻隠顧此兩¶
傷悲發食飼(集作撥/食與)田鳥日暮空筐歸親戚更相誚我¶
心終不移¶
<pb:KR4h0022_WYG_319-16b>¶
　　　江上田家　　　　　　　　包　何¶
近海川源薄人家本自稀黍苖期臘酒霜葉是寒衣市¶
井雖相識漁樵夜始歸不須騎馬問恐畏狎鷗飛¶
　　　贈田家翁　　　　　　　　耿　緯¶
老人迎客處零(集作/籬)落稻畦間蠶屋朝寒閉田家晝雨¶
閒門閭新薙草樵採舊青山自道誰相友邀人(集作/余)試¶
往還¶
　　　觀田家　　　　　　　　　　韋應物(見集/本)¶
<pb:KR4h0022_WYG_319-17a>¶
㣲雨衆卉新一雷驚蟄始田家幾日閒耕種從此起丁¶
壯俱在野塲圃亦就理歸來景常晏飲犢西澗水饑劬¶
不自苦膏澤且為喜倉廩無宿儲徭役獨未已方慚不¶
耕者祿食出閭里¶
　　　田家即事　　　　　　　　權徳輿¶
閒卧藜牀對落暉翛然便(集作/更)覺世情非漠漠桃花資¶
旅食青青荷葉製裳(集作/儒)衣山僧相訪期中飲(集作/飯)漁¶
父同遊或夜歸待學尚平婚嫁畢渚煙溪月共忘機¶
<pb:KR4h0022_WYG_319-17b>¶
　　　田家　　　　　　　　　　司空曙¶
田家喜雨足隣老相招携泉溢溝堰壊麥髙桑柘低呼¶
兒催放犢邀(集作/宿)客待烹鷄搔首蓬門下知將軒冕齊¶
　　　田家　　　　　　　　　　楊　顔¶
小園是生事尋勝日傾壺蒔蔬利於鬻茶青摘已無四¶
隣依野竹日夕共樵枯田家心適時春色遍桑榆¶
　　　南野逢田客　　　　　　　楊　發¶
桑柘悠悠水蘸堤晩風晴景不妨犂髙機猶織卧蠶子¶
<pb:KR4h0022_WYG_319-18a>¶
下坂未饑逢飼妻杏色滿林羊駱熟麥凉浮壠雉媒低¶
生時自樂死由命萬事在天管不迷¶
　　　張谷田舍　　　　　　　　鄭　谷(見集/本)¶
縣官清且儉深谷有人家一徑入寒竹小橋穿野花碓¶
喧春澗滿梯倚緑桑斜自說年來稔前村酒可賖¶
　　　田舍曲　　　　　　　　　王貞白¶
古今利名路只在儂門前至老不離家一生常晏眠牛¶
羊晩自歸兒童戱野田豈思封侯賞惟只待豐年征賦¶
<pb:KR4h0022_WYG_319-18b>¶
豈辭苦但願時官賢時官茍貪濁田舍生憂煎¶
　¶
　¶
　¶
　¶
　¶
　¶
　文苑英華巻三百十九¶
