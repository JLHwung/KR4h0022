# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:52.316538
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百九十九
<pb:KR4h0022_WYG_499-1a>¶
欽定四庫全書¶
　文苑英華卷四百九十九　宋　李昉等　編¶
　平農商¶
　　工商貨幣一道　　　　泉貨一道¶
　　錢不行一道　　　　　㕓肆一道¶
　　四民之業優劣一道　　衣食之源一道¶
　　倉廪之實一道　　　　息游惰一道¶
　　平百貨之價一道¶
<pb:KR4h0022_WYG_499-1b>¶
　　　工商貨幣¶
問夫貿遷化居資貨以通守位聚人理財為用故龜貝¶
贍於夏殷金幣富於周漢頃國弗崇侈而府無盈儲賦¶
不加厚而黎庶彌貧實由貨重物輕以臻斯弊若有單¶
子推權之宜賈生斂散之術其具陳之¶
　　　對　　　　　　　　　　　丘真孫¶
對臣聞哲王之統俗也陳貨洪範通有無之用取市噬¶
嗑致交易之所至乎九府立其法資幣量其宜盖理本¶
<pb:KR4h0022_WYG_499-2a>¶
救人而輕重隨代故周景鑄金穆公規其實漢文造幣¶
梁傅議其違雖貫朽費濫而市非物輕粱肉不匱而家¶
非貨重何者淳朴既散澆偽成俗惰農奪其嵗功徇利¶
昧其日用所以負販盈廛分穀布野崇朝思飡則物不¶
得貴爭利因阜則貨不得賤故弋綈雖御國之所先蒸¶
人乃乂邦之攸本故賈誼慷慨陳力農之戒仲舒殷勤¶
明重穀之說今宜思五土之宜勤三時之務教養殖人¶
賞課田畯重遊適之賦輕力穡之役師李悝於魏邦式¶
<pb:KR4h0022_WYG_499-2b>¶
蔡癸於漢代用能遺穂委畆紅粟露積垂拱巖廊擊壤¶
衢巷詠歌升平豈不盛歟臣學不師古識昧政化勉酬¶
(一作/充賦)枉問敢獻瞽言¶
　　　泉貨¶
問羲農之時市井爰立夏殷以往泉貨無聞太公立九¶
府之法夷吾通萬鍾之蔵輕重良由於出令斂散實在¶
於得時自此以還資幣數改景王寳貨單穆立母子之¶
譏文帝四銖賈生深博禍之歎既而白金易賤赤仄難¶
<pb:KR4h0022_WYG_499-3a>¶
行小則米石至萬大乃一當五百禁鑄彌重姦錢益多¶
雖復棄市相尋黥罪日報茍非其術為害更深且示以¶
厚利隨以重辟是誘良民陷之坑阱朕矚此流弊情甚¶
傷之故罷均輸之官省塩鐵之利復欲收銅於斷鑄勸¶
百姓於農桑奪商賈之權塞兼并之路而象稱交易書¶
載懋遷厯代相承行之已乆一日變改公私非便且軍¶
國所湏虚(一作/糜)費猶廣尺寸為用分裂亦難益國寧民¶
應有長䇿明言爾志以沃朕心¶
<pb:KR4h0022_WYG_499-3b>¶
　　　對　　　　　　　　　　　宋伯宜¶
對臣聞楚王明月之珠寒而不可服魏王照室之寳饑¶
而不可餌然則養羣黎之氣命為萬姓之衣被茍異農¶
桑義難豊渥雖繼天象日之際猶為血飲但立地甄海¶
而還誰不粟食質文空變高深自徙親籍躬桑殊途共¶
致故得時名有道世號無為英聲鼓而未窮茂實飛而¶
詎已方驗稱為寳者不勞氣白如虹謂之天者不假圎¶
而似盖且鑄金為貝信有從来漢改四銖秦行半兩用¶
<pb:KR4h0022_WYG_499-4a>¶
舍更互廢輕就重之宜損益不常地馬天龍之異復有¶
豫章銅岳蜀道銅山全歸佞倖之爐頓入諸侯之冶所¶
以公私太半偽實相蒙姦佞由此而兼并豪戚因兹而¶
聚斂洛京三鄽之内賈客雲屯齊宫七市之間商人霧¶
塞乃令東漢楚子高閣浮空西蜀彭家連樓跨術雷車¶
電騎多出工巧之家列鼎撞鐘無非貨殖之里賓徒藿¶
肉鮑書不足倫僮僕藜餘張詩莫能序三田為之廢業¶
五稼由此多荒伏惟陛下依乾度立坤功道則光格四¶
<pb:KR4h0022_WYG_499-4b>¶
天徳乃牢籠九地五羊銜粟時和之義先表䨇雀飛鳴¶
嵗稔之徵已見尚留情天下之命置懐天下之本欲絶¶
彼工商斷兹塩鐵乃還淳之要術非進取之權道何者¶
今東南雖欵西北未平戎馬可馳兵車驟轉假復銅頭¶
鐵額本無敵於黄軒繕甲行師固有勞於蒼帝誠宜立¶
彼田畯闢兹泉府既篤墾草之功還脩上林之務耕疆¶
抗陸織室開扉採彼三條籍兹千畆時行范子擒吳之¶
秘計兼𢎞管相霸齊之逺略隴西馬援監舊鑄之司淮¶
<pb:KR4h0022_WYG_499-5a>¶
陽汲黯塞姦爐之巧乃復罄杜冶之便宜疏鄭陂之浩¶
淼羽林創其始中郎嗣其末王基進業勞就沮漳鄧艾¶
申權功成陳蔡邱陵滅矣禾粟之饒未虧洛水竭焉資¶
貯之蓄寧減於是脩天陣縱天兵既飲馬於南池遂徵¶
鶼於西海然後收銅勿用沈璧而歸崇士女於耕桑禁¶
綺繡於商賈則堯心舜行併可陵勝火職雲司翻能度¶
越者矣謹對¶
　　問錢不行¶
<pb:KR4h0022_WYG_499-5b>¶
　　　對　　　　　　　　　　　岑文本¶
對去智絶巧聖人之至徳斵彫為樸先王之令圖是以¶
賈多端則貧士多技則匱未有崇兹剞劂競彼奢淫而¶
能匡國安家宣風致化者矣自文明御宇大拯黔黎繼¶
禮樂於將絶反淳風於已散庶績伊凝彛倫攸叙雖復¶
工商異類四民之禁惟宜而錐刀必爭三農之務或失¶
誠宜絶其麗美敦兹質朴刻玉雕金棄之如草芥揮鋤¶
執耒紀之以賢良則稼穡惟興勤體之夫知勸怠惰方¶
<pb:KR4h0022_WYG_499-6a>¶
革游手之人自除謹對¶
　　　問鄽肆¶
　　　對　　　　　　　　　　　郭正一¶
對鄽肆之興用存交易山澤之利事屬貿遷是以先王¶
因井而制居往聖觀爻而立義將以致兹百族通彼萬¶
商羅肆巨千廣充上積之貨旗亭五里俯映星繁之珍¶
是使蹀馬迴轅歴闤闠而流溢往商来賈候朝夕以盈¶
途豈唯灼蓍蔡以觀貞旁臨季主之肆泛萍蟻而開宴¶
<pb:KR4h0022_WYG_499-6b>¶
近對文君之壚詎比夫齊宫七市女閭連閉殷室九君¶
姬屋成列但負販之徒異業趣競刺繡謝其倚門多財¶
歸其善賈由此聶政屠養無辭屈辱平仲有求終甘湫¶
隘故知析毫之子不可責以忘機徇利之夫難以徵其¶
重義况墆翳之侣本異夷齊貨殖之徒率同猗白若通¶
其小利諒無擁於四人處以淳心恐有乖於一物誠可¶
除兹濫賄禁彼邪贏則姦黨自消不待曺叅之令市無¶
二價詎止黄軒之風謹對¶
<pb:KR4h0022_WYG_499-7a>¶
　　　四民之業優劣¶
問士農工商四民各業廢一不可取譬五材而闕里致¶
言鄙於學稼漆園起論爰稱絶巧豈先聖埀文義有優¶
劣將隨方設教或有(文粹作/理或)變通者哉爾其矢陳用啓¶
前惑¶
　　　對　　　　　　　　　　　駱賓王¶
對出震登皇垂衣裳而馭籙乘乾踐帝順舒慘以(集作/而)¶
字甿莫不畏九士以開基(集作列九/土以開疆)因四人而安業故¶
<pb:KR4h0022_WYG_499-7b>¶
農為政本兩漢舉力田之勤財曰聚人九市列維金之¶
利陟龍門而就日入仕弹冠斵蠅翼以成風追工運斧¶
咸用因人成事隨利濟時盖五帝通規三王茂範然則¶
泣麟上聖訓三千以領徒夣蝶幽人摶九萬而濟物欲¶
使丘門志學折(文粹/作析)以問農之言漢渚絶機杼以灌園¶
之巧斯乃變通權教趨舍異(集作/適)宜當今海内乂安天¶
下樂業士食舊徳農服先疇自可孫𢎞獻書以待公車¶
之詔王丹載酒時慰田家之勞謹對¶
<pb:KR4h0022_WYG_499-8a>¶
　　　衣食之源(禮部試第一道/貞元十六年)¶
問周禮庶人不畜者祭無牲不耕者祭無盛不蠶者不¶
帛不績者不縗皆所以耻不勉抑游惰欲人務衣食之¶
源也然為政之道當因人所利而利之故脩其教不易¶
其俗齊其政不易其宜由是農商工賈咸遂生業若驅¶
彼齊人疆以周索牲盛布帛必由已出無乃物力有限¶
地宜不然而匱神廢禮誰曰非闕且使日中為市懋遷¶
有無者更何事焉¶
<pb:KR4h0022_WYG_499-8b>¶
　　　對　　　　　　　　　　　白居易¶
對利用厚生教之本也從宜隨俗政之要也周禮云不¶
畜無牲不田無盛不蠶不帛不績不縗盖勸厚生之道¶
也論語云因人所利而利之盖明從宜之義也夫田畜¶
蠶績四者之所宜者多土人之所務者衆故周禮舉而¶
為條目且使居之者無游情無惰業焉其餘非四者雖¶
不具學則隨其土物生業而勸𨗳之可知矣非謂使物¶
易業土易宜也夫先王酌教本提政要莫先乎任土辨¶
<pb:KR4h0022_WYG_499-9a>¶
物簡能易從然後立為大中垂之不朽者也若謂其驅¶
天下之人責其所無强其所不能則何異夫求靡(集無/靡字)¶
萍於中陵(集作/逵)植橘柚(集無/柚字)於江北反地利違物性孰¶
甚焉豈直易俗失宜匱神廢禮而已且聖人辨九土之¶
宜别四人之業使各利其利焉各適其適焉猶懼生生¶
之物不均也故日中為市交易而退所以通貨食遷有¶
無而後各得其所矣由是言之則大易致人之利(集作/制)¶
周官勸人之典論語利人之道三科具舉有條而不紊¶
<pb:KR4h0022_WYG_499-9b>¶
謹對¶
　　　倉廪之實(禮部試/第五道)¶
問紡績之弊出於女工桑麻不甚加而布帛日已賤蠶¶
織者勞焉公議者知之欲乎價平其術安在又倉廪之¶
實生於農畆人有餘則輕之不足則重之故嵗一不登¶
則種植(集作/倉)多竭往年時雨愆候宸慈軫懐遣使賑廪¶
分官賤糶故得餒殍載活麥禾載登思我王度金玉至¶
輕(集作/矣)竊聞耿夀昌常平今古稱便國朝典制亦有斯¶
<pb:KR4h0022_WYG_499-10a>¶
倉開元之二十四年又於京城大署賤則加價收糴貴¶
則約平出糶所以時無艱食亦無傷農今若官司上聞¶
追葺舊制以時斂散以均貴賤其於羡(集作/美)利不亦多¶
乎¶
　　　對¶
對人者邦之本也衣食者人之所由生也古者聖人在上¶
而下不凍餒者非家衣而户食之盖能為之開衣食之¶
源均財用之節也方今倉廪虚而農夫困布帛賤而女¶
<pb:KR4h0022_WYG_499-10b>¶
工勞以愚所窺粗知其本何者夫天之數無常故嵗一¶
豐必一儉也衣食之生有限故物有盈即(一作/則)有縮也¶
古人知其必然也故敦儉嗇以足衣務儲蓄以足食是¶
以堯有九年之水湯有七年之旱野無青草人無菜色¶
者無他故盖勤儉儲積之所致耳故曰前事之不忘後¶
事之元龜也當今将欲開美利利天下以厚生生烝人¶
返貞觀之升平復開元之富夀莫善乎實倉廪均豐¶
凶則耿夀昌之常平得其要矣今若升聞率循舊制上¶
<pb:KR4h0022_WYG_499-11a>¶
自京邑下及郡縣謹豆區以出納督官吏以監臨嵗豐¶
則貴糴以利農嵗歉則賤糶以䘏下若水旱作沴則資¶
為九年之蓄若兵革或動則餽為三軍之糧可以均天¶
時之豐儉權生物之盈縮循而行之實百代不易之道¶
也虞災救弊利物寧邦莫斯甚焉然則布帛之賤者由¶
錢刀之壅也茍粟麥足用泉貨通流則布帛之價輕重¶
平矣抑居易聞短綆不可以汲深曲士不可以語道小¶
子狂簡不知所以裁之莫究微言空慙大(集作/下)問謹對¶
<pb:KR4h0022_WYG_499-11b>¶
　　　息游惰(勸農桑議稅賦復租/庸罷緡錢用榖帛)¶
　　　　　　　　　　　　　　　前　人¶
問一夫不田天下有受其餒者一婦不蠶天下有受其¶
寒者斯則人之性命繫焉國之貧富屬焉方今人多游¶
惰地有遺力守本業者浮而不固逐末作者蕩而㤀歸¶
夫然豈懲戒游惰之失其道耶將敦勸農桑之教不得¶
其本耶¶
　　(此下並於白居易集凖備制科七十五/門中摘取二篇其問荅皆居易擬作)¶
<pb:KR4h0022_WYG_499-12a>¶
　　　對¶
對臣伏見今之人舍本業趨末作者非惡本而愛末盖¶
去無利而就有利也夫人之蚩蚩趨利者甚矣茍利之¶
所在雖水火亦蹈焉雖白刃亦冒焉故農桑亦有利也¶
雖曰禁之人亦歸矣而况於勸之乎游惰茍無利也雖¶
曰勸之亦不為矣而况於禁之乎當今游惰者逸而利¶
農桑者勞而傷所以傷者由天下錢刀重而穀帛輕也¶
所以輕者由賦斂失其木也夫賦斂之失其本者量桑¶
<pb:KR4h0022_WYG_499-12b>¶
地以出租計夫家以出庸租庸者穀帛而已今則穀帛¶
之外又責之以錢錢者桑地不生銅私家不敢鑄業於¶
農者何從得之至乃吏胥追徵官限迫蹙則易其所有¶
以赴公程當豐嵗則賤糶半價不足以充緡錢遇㓙年¶
則息利倍稱不足以償逋債豐㐫既皆若此為農者何¶
所望焉是以商賈大族乗時射利者日以豪富田壟罷¶
人望嵗勤力者日以困貧勞逸既懸利病相誘則農夫¶
之心盡思釋耒而倚市織婦之手皆欲投杼而刺文至¶
<pb:KR4h0022_WYG_499-13a>¶
使田卒汙萊室如懸磬人力罕施而地利多欝天時虚¶
運而嵗功不成臣嘗反覆思之實由穀帛輕而錢刀重¶
也夫糶甚重(集作/貴)錢甚輕則傷人糶甚賤錢甚重則傷¶
農農傷則生業不専人傷則財用不足故王者平均其¶
貴賤調節其重輕使百貨通流四人交利然後上無乏¶
用而下亦阜安方今天下之錢日以减耗或積於國府¶
或滯於私家若復日月徵求嵗時輸納臣恐穀帛之價¶
轉賤農桑之業轉傷十年已後其弊或甚於今日矣非¶
<pb:KR4h0022_WYG_499-13b>¶
所謂平均調節之道也今若量夫家之桑地計穀帛之¶
(集作/為)租庸以石斗登降為差以匹丈多少為等但書估¶
價並免税錢則任土之利載興易貨之弊自革弊革則¶
務本者致力利興則趨末者迴心游手於道途市肆者¶
可易業於西成託跡於軍籍釋流者可反躬於東作欲¶
其游(集作/浮)惰其可得乎加以陛下念稼穯之艱難則薄¶
斂而人足食矣念紡績之勤苦則省用而人豐財矣念¶
異貨之敗度則寡欲而人著誠矣念竒器之蕩心則正¶
<pb:KR4h0022_WYG_499-14a>¶
德而人歸厚矣其興利除害也如彼又脩已化人也如¶
此是必應之如谷響(集作/響谷)順之如風行斯所謂下令於¶
流水之源繫人於苞桑之本者矣欲其游(集作/浮)惰其可¶
得乎謹對¶
　　　平百貨之價(陳斂散之法請/禁銷錢鑄器)¶
問今田疇不加闢而菽粟之估日輕桑麻不加植而布¶
帛之價日賤是以射時利者賤收而日富勤力穡者輕¶
用而日貧夫然豈殖貨斂散之節失其宜耶將布帛輕¶
<pb:KR4h0022_WYG_499-14b>¶
重之權不得其要耶¶
　　　對¶
臣聞穀帛者生於農也器用者化於工也財物者通於¶
商也錢刀者撡於君也君&KR0757;其一以節其三三者和鈞¶
非錢不可也夫錢刀重則穀帛輕穀帛輕則農桑困故¶
散錢以斂之則下無棄穀遺帛矣穀帛貴則財物賤財¶
物賤則工商勞故散穀以收之則下無廢財棄物矣斂¶
散得其節輕重便於時則百貨之價自平四人之利咸¶
<pb:KR4h0022_WYG_499-15a>¶
遂雖有聖智未有易此而能理也方今闗輔之間仍嵗¶
大稔此誠國家散錢斂穀防儉備凶之時也時不可失¶
伏惟陛下惜之臣又見日者(二字集/作今日)人之所以弊者由¶
錢刀重於穀帛也所以重者由銅利貴於錢刀也何者¶
夫官家採銅鑄錢成一錢破數錢之費也私家銷錢為¶
器銷(集作/破)一錢成數錢之利也鑄者有程銷者無限雖¶
則官家逐嵗鑄豈能勝私家之日銷哉(集作/乎)此所以天¶
下之錢日减而日重者也今國家行挾銅之律執鑄器¶
<pb:KR4h0022_WYG_499-15b>¶
之禁使器無用銅銅既無利則錢不復銷矣此實當今¶
權節重輕之要也¶
　¶
　¶
　¶
　¶
　¶
　文苑英華卷四百九十九¶
