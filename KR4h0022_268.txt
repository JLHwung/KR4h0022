# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.087977
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百六十八
<pb:KR4h0022_WYG_268-1a>¶
欽定四庫全書¶
　文苑英華巻二百六十八　宋　李昉等　編¶
　送行三¶
　　蘇頲九首　　　　　張九齡六首¶
　　韋述一首　　　　　張諤一首¶
　　梁陟一首　　　　　張子容二首¶
　　孫逖八首　　　　　王維十九首¶
　　孟浩然十二首¶
<pb:KR4h0022_WYG_268-1b>¶
　　　餞洛州陸長史再守汾州　　蘇　頲¶
河尹政成基(疑作/朞)為汾昔所推不榮三入地還美再臨¶
時擁傳雲初合聞鶯日正遲道傍多出餞别有吏人思¶
　　　餞荆州崔司馬　　　　　　前　人¶
茂祉雕龍昔香名展驥初水連南海漲星拱北辰居稍¶
發仙人履將題别駕輿明年徵拜入荆玉不藏諸¶
　　　餞趙尚書攝御史大夫赴朔方軍¶
　　　　　　　　　　　　　　　前　人¶
<pb:KR4h0022_WYG_268-2a>¶
勁虜欲南飛(集作/窺)揚兵䕶朔垂趙堯寧易印鄧禹即分¶
麾野餞廻三傑軍謀用六竒雲邊愁(集作/看)出塞日下愴¶
臨岐拔劍行人舞揮戈戰馬馳明年麟閣上充國拜(集/作)¶
(畫/)於斯¶
　　　送吏部李侍郎東歸(得歸/字)　　前　人¶
陌上有光輝披雲向洛畿賞來榮扈從别至惜分飛泉¶
溜含風急山烟帶日㣲茂曹今去矣人物喜東歸¶
　　　送光禄姚卿還都　　　　　前　人¶
<pb:KR4h0022_WYG_268-2b>¶
漢室有英台荀家寵俊才九卿朝已入三子暮同來不¶
授綸為草還司鼎用梅兩京王者宅駟馬日應回¶
　　　春晩送瑕&KR0960;田少府還任因寄洛中鏡上人¶
　　　　　　　　　　　　　　　前　人¶
聞道還沂上因聲寄洛賔别時花欲盡歸處酒應春聚¶
散同行客悲歡屬故人少年歸(集作/追)樂地遥贈一霑巾¶
　　　餞澤州盧使君赴任　　　　前　人¶
聞道降綸書為邦建綵旟政憑循吏性才以貴卿除詞¶
<pb:KR4h0022_WYG_268-3a>¶
賦良無敵聲華藹有餘榮承四嶽後清絶上天初關路¶
通秦壁城池繞晉墟撰期行子赴分曲(集作/典)列侯居别¶
望喧追餞離言繫慘舒平蕪寒蛬(古勇/切)亂(集作/思)喬木夜¶
蟬疎寥泬秋先起推移月向諸舊交何以贈客至待烹¶
魚¶
　　　景龍觀送裴士曹　　　　　前　人¶
昔日嘗聞公相第(一作/主宅)今時變作列仙家池傍坐客穿¶
叢篠樹下逰人掃落花雲雨長疑向函谷山泉直似到¶
<pb:KR4h0022_WYG_268-3b>¶
流沙君還洛邑分明記此處同來閱歲華¶
　　　餞郢州李使君　　　　　　　前　人¶
楚有章華臺遥遥雲夣澤復聞擁符傳及是収(集作/辭)圖籍¶
佳政在黎人能聲寄侯伯離懷朔風起試望秋隂積半路¶
凄已寒羣山靄將夕傷懷(集作/心)聊把袂悵望(集作/怊悵)麒麟客¶
　　　東湖臨泛餞楊(集作/王)司馬　　　張九齡¶
南土秋雖半東湖草未黄聊乗風日好來泛芰荷香蘭¶
棹無勞速菱歌不厭長忽懷京洛去難與共清光¶
<pb:KR4h0022_WYG_268-4a>¶
　　　　以下六篇並見集本¶
　　　送楊府李功曹　　　　　　前　人¶
平生屬良友結綬望光輝何知人事拙連(集作/相)與宦情¶
非别鳥(集作/路)穿林盡征㠶際海歸居然已多意况復兩¶
鄉違¶
　　　送宛句趙少府子卿　　　　前　人¶
解巾行作吏樽酒謝離居脩竹含清景華池澹碧虚地¶
將幽興惬情(集作/人)與舊逰疎林下紛相送多逢長者車¶
<pb:KR4h0022_WYG_268-4b>¶
　　　送韋城李(一作/蕭)少府　　　　前　人¶
送客南昌尉離亭西候春野花看欲盡林鳥聽猶新别¶
酒青門路歸軒白馬津相知無逺近萬里尚為隣¶
　　　通化門外送别　　　　　　前　人¶
屢别華容改長愁意緒㣲義將恩(集作/私)愛隔情與故人¶
歸薄宦無時賞勞生有事機離魂今夕夣先繞舊林飛¶
　　　送别鄉人南還　　　　　　前　人¶
橘柚南中煖桑榆北地隂何言榮落異因見别離心吾¶
<pb:KR4h0022_WYG_268-5a>¶
亦江鄉子思歸夣寐深聞君去水宿結思𣺌雲林牽綴¶
從浮事遲廻謝所欽東南行舫逺秋浦念猿吟¶
　　　廣陵送别宋員外佐越鄭舍人還京¶
　　　　　　　　　　　　　　　韋　述¶
朱紱臨秦望皇華赴洛橋文章南渡越書奏北歸朝樹¶
入江雲盡城銜海月遥秋風將客思川上晩蕭蕭¶
　　　送李著作倅杭州　　　　　張　諤¶
輟史空三署題輿蒞一方祖筵開霽景征陌值韶光水¶
<pb:KR4h0022_WYG_268-5b>¶
陸風煙隔秦呉道路長佇聞敷雅政邦國詠惟康¶
　　　送孫舍人歸相州　　　　　梁　陟¶
俊才傾世重清論滿朝歸作隼他年計(一作/繫)為鴛此日¶
飛比肩移(一作/趨)日近抗首出郊畿為報清漳水分明照¶
錦衣¶
　　　送孟八歸襄陽　　　　　　張子容(附見孟/浩然集)¶
東越相逢地西亭送别津風潮(集作/清)看觧䌫雲雨見(集/作)¶
(海/去)愁人鄉在桃林岸江(集作/山)連楓樹春長(集作/因)懷故園¶
<pb:KR4h0022_WYG_268-6a>¶
意歸與孟家鄰¶
　　　送蘇倩逰天台　　　　　　前　人¶
靈異尋滄海笙歌討翠㣲江(一作/水)鷗迎近(一作/共)狎雲鶴¶
待將飛琪樹攀(一作/嘗)仙果瓊樓試羽衣遥知神女問獨¶
怪阮郎歸¶
　　　送越州裴叅軍充使入京　　　孫　逖¶
日落川徑寒離心苦未安客愁西向盡鄉夣北歸難霜¶
果林中變秋花水上殘明朝渡江後雲物向(一作/為)南看¶
<pb:KR4h0022_WYG_268-6b>¶
　　　　以下八篇並見集本¶
　　　送楊法曹按括州　　　　　　前　人¶
東海天台山南方縉雲驛(一作/國)溪澄(集作/澄清)問人隠巖險煩¶
登陟潭壑隨星使軒車繞春色儻尋琪樹人為報長相憶¶
　　　送周判官往台州　　　　　　前　人¶
吾宗長作賦登陸訪天台星使行看入雲仙意轉催飲¶
氷攀璀璨驅傳歴莓苔日暮東郊别真情去不廻¶
　　　送魏騎曹充宇文侍御判官分按山南¶
<pb:KR4h0022_WYG_268-7a>¶
　　　　　　　　　　　　　　　前　人¶
雲陽南臺路光華驛騎廵勸農開夣土恤隱惠荆人樓¶
㢠吟黄鶴江長望白蘋觀風布明詔更是漢南春¶
　　　送蘇郎中綰出佐荆州　　　前　人¶
神仙久&KR0468;滯清切佇飛翻忽佐南方牧何時西掖垣髙¶
車自蘭省便道出荆門不見河梁别空銷郢路䰟¶
　　　冬末送魏起居赴京　　　　前　人¶
大名將起魏良使更逢遷驛騎朝丹闕關亭望紫烟西¶
<pb:KR4h0022_WYG_268-7b>¶
京春色近東宫物華偏早赴王正月揮毫記首年¶
　　　送李補闕攝御史充河西節度判官¶
　　　　　　　　　　　　　　　前　人¶
昔日叨補衮邉地亦埋輪官序慙先達才名畏後人西¶
戎雖獻欵上策耻和親早赴軍戎(集作/前軍)幕長清外域塵¶
　　　送趙評事攝御史監軍嶺南　前　人¶
議獄持邦典臨戎假憲威風從閶闔去雪入洞庭飛篁¶
竹迎金皷樓船引繡衣明年降(集作/拜)真月南斗使星歸¶
<pb:KR4h0022_WYG_268-8a>¶
　　　送梓州李使君　　　　　　王　維¶
萬壑樹參天鄉音聽(集作/山響)杜䳌山中一半雨樹杪百重¶
泉漢女輸橦布巴人訟芋田文翁翻敎授不敢倚先賢¶
　　　送李太守赴上洛　　　　　前　人¶
商山包楚鄧積翠藹沉沉驛路飛泉灑關門落照深野¶
花開古戍行客響空林板屋春多雨山城晝欲隂丹泉¶
通虢畧白羽抵荆岑若見西山爽應知黄綺心¶
　　　送友南歸　　　　　　　　前　人¶
<pb:KR4h0022_WYG_268-8b>¶
萬里春應盡三江鴈欲飛(集作/亦稀)連天漢水廣孤客郢城¶
歸鄖國稻苗秀楚人菰菜(一作/葉)肥懸知倚門望遥識老¶
萊衣¶
　　　送孟六歸襄陽(一作送/孟浩然)　　　前　人¶
杜門不欲(集作/復)出久與世情疎以此為長策勸君歸舊¶
廬醉歌田舍酒笑讀古人書好是一生事無勞獻子虚¶
　　　送平澹然判官　　　　　　前　人¶
不識陽關路新從定逺侯黄雲斷春色𦘕角起邉愁瀚¶
<pb:KR4h0022_WYG_268-9a>¶
海經年到交河出塞流預令外國使知(一作/只)飲月支頭¶
　　　送孫秀才　　　　　　　　前　人¶
帝城春日(集作/風)好况復建平家玉枕雙紋簟金盤五色¶
𤓰山中沽魯酒松下飯胡麻莫怨田家苦歸期逺復賖¶
　　　送丘為往唐州　　　　　　前　人¶
宛洛有風塵君行多苦辛四愁連漢水百口寄隨人槐¶
色隂清晝楊花惹暮春朝端肯相送天子繡衣臣¶
　　　送孫二　　　　　　　　　前　人¶
<pb:KR4h0022_WYG_268-9b>¶
郊郭(集作/外)誰將(集作/相)送夫君道術親書生鄒魯客才子¶
洛陽人祖席依寒草行車薄(集作/起)暮塵山川向(集作/何)寂¶
寞長望淚霑巾¶
　　　送&KR0960;為落第歸江東　　　　前　人¶
憐君不得意况復柳條春為客黄金盡還家白髪新五¶
湖三畝地(集作/宅)萬里一行(集作/歸)人知禰不能薦羞㸔(集/作)¶
(為/)獻納臣¶
　　　送𫿞秀才還蜀　　　　　　前　人¶
<pb:KR4h0022_WYG_268-10a>¶
寧親真(集作/為)令子似舅即賢甥别路經花縣還鄉入錦¶
城山臨青塞斷江向白雲平獻賦何時至明君憶長卿¶
　　　送宇文三赴河西充行軍司馬¶
　　　　　　　　　　　　　　　前　人¶
横笛(集作/吹)雜繁笳邉風巻塞沙還聞田司馬更逐李輕¶
車蒲類成秦地莎居(集作/&KR0960;)屬漢家當令犬戎國朝聘學¶
昆邪¶
　　　送秘書晁監歸(集作/還)日本國　前　人¶
<pb:KR4h0022_WYG_268-10b>¶
積水不可極安知滄海東九州何處逺萬里若乗空向¶
國惟看日歸㠶但信風鰲身映天黑魚(作/蜃)眼射波紅鄉¶
樹扶桑外主人孤島中别離方異域音信若為通¶
　　　淇上送趙仙丹(集作/送祖)濟州¶
相逢方一笑相送還成泣祖帳已傷離荒城復秋入天¶
寒逺山净日暮長河急觧䌫(集作/君)已遥望望君空(集作/猶)¶
佇立¶
　　　送别綦毋潜落第　　　　　前　人¶
<pb:KR4h0022_WYG_268-11a>¶
聖代無隱者英靈盡來歸遂令東山客不得願采薇既¶
至君門逺孰云吾道非江淮渡寒食京洛(文粹/作兆)縫春衣¶
置酒臨長道(文粹作/長亭送)同心與我違行當浮桂棹未幾拂¶
荆扉逺樹帶行客孤城(文粹/作材)當落暉吾謀適不用勿謂¶
(集作/為)知音稀¶
　　　送綦毋潜　　　　　　　　前　人¶
端笏明光殿(集作/宫)歴稔朝雲陛詔看延閣書髙議平津¶
邸適意輕㣲禄遇人(集作/虚心)削煩禮盛得江左風彌工建¶
<pb:KR4h0022_WYG_268-11b>¶
安體髙張多絶絃截河有清濟嚴冬爽羣木伊洛方清¶
泚渭水氷下流潼關雪中閉(集作/啟)荷蓧幾時還塵纓待¶
君洗¶
　　　送綦毋校(集作/秘)書棄官還江東¶
　　　　　　　　　　　　　　　前　人¶
明時久不達棄置與君同天命無怨色人生有素風念¶
君拂衣去四海將安窮秋天萬里静日暮澄江空清夜¶
何悠悠扣舷明月中和光魚鳥際澹爾蒹葭叢無庸客¶
<pb:KR4h0022_WYG_268-12a>¶
昭世衰鬢白(集作/日)如蓬頑疎暗人事僻陋遠天聰㣲物¶
縱可採其誰為至公余亦從此去歸耕為老農¶
　　　送從叔(集作/弟蕃)逰淮南座上成　前　人¶
讀書復騎射帶劔逰淮隂淮隂少年軰千里逺相尋高¶
義難為隱明時寧陸沉島夷九州外泉館三山深席㠶¶
聊問罪卉服盡成擒歸來見天子拜爵賜黄金忽思鱸¶
魚鱠復有滄江(集作/洲)心天寒蒹葭渚日落雲夣林江城¶
下楓葉淮上聞秋碪送歸青門外車馬去駸駸惆悵新¶
<pb:KR4h0022_WYG_268-12b>¶
豐樹空餘天際禽¶
　　　送權三(集作/二)　　　　　　　前　人¶
髙人不可友清論復何深一見如舊識一言知道心明¶
時當薄宦解薜去中林芳草空隱處白雲餘故岑韓侯¶
久携手河嶽共幽尋悵别千餘里臨堂鳴素琴¶
　　　送魏郡李太守赴任　　　　前　人¶
與君伯兄(集作/氏)别又欲與君離君行無㡬日當復隔山¶
陂蒼茫秦川盡日落桃林塞獨樹臨關門黄河向天外¶
<pb:KR4h0022_WYG_268-13a>¶
前經洛陽陌宛洛故人稀故人盡離别淇上轉驂騑企¶
予悲送逺惆悵睢陽路古木官渡平秋城鄴都(集作/宫)故¶
想君行縣日其出從如雲遥思魏公子復憶李將軍¶
　　　峴山亭送朱大(集作峴山/送張公非)逰巴東¶
　　　　　　　　　　　　　　　　孟浩然¶
峴山南郭外送别每登臨沙岸江村近松門山寺深一¶
言余有贈三峽爾將尋祖席宜城酒征途雲夣林蹉跎¶
逰子意眷戀故人心去矣勿淹滯巴江(集作/東)猿夜吟¶
<pb:KR4h0022_WYG_268-13b>¶
　　　送韓使君除洪州都督　　　　　前　人¶
述徳撫荆衡分符襲寵榮往來看擁傳前後頼專城勿¶
剪棠猶在澄波水更清重推江漢理旋改豫章行召父¶
多遺愛羊公有令名衣冠列祖道耆舊擁前程(一作/旌)峴¶
首晨風送江陵夜火迎無才慙孺子千里愧同聲¶
　　　同盧明府餞張郎中除義王府司馬海園作¶
　　　　　　　　　　　　　　　　　前　人¶
上國山河裂(集作星/河裂)賢王邸第開故人分職去潘令寵行來¶
<pb:KR4h0022_WYG_268-14a>¶
冠盖趨梁范江湘(集作/山)失楚材預愁軒騎動賔客散池臺¶
　　　送王昌齡之嶺南　　　　　前　人¶
洞庭去逺近楓葉早驚秋峴首羊公愛長沙賈誼愁士¶
風(集作/毛)無縞紵鄉味有查頭已抱沉痼疾更貽魑魅憂¶
數年同筆硯兹夕間衾裯意氣今何在相思望斗牛¶
　　　送盧少府使入京　　　　　　前　人¶
楚關望秦國相去千里餘州縣勤王事山河轉使車祖¶
筵江上列離恨别前書願及芳年賞嬌鶯二月初¶
<pb:KR4h0022_WYG_268-14b>¶
　　　送張子容進士赴舉　　　　　前　人¶
夕曛山照滅送客出柴門惆悵野中别殷勤醉後言茂¶
林予偃息喬木爾飛翻無使谷風誚須令友道存¶
　　　送莫氏外生兼諸昆季從韓司馬入西軍¶
　　　　　　　　　　　　　　　　前　人¶
念汝(集作/爾)習詩禮未嘗違户扃嚴君先早路(集作平生/早偏露又)¶
(作嚴君/偏早世)萬里更飄零坐棄三冬業(集作/牲養)行觀八陣形飾¶
装辭故里謀策赴邊庭壯志吞鴻鵠遥心伴鶺鴒所從¶
<pb:KR4h0022_WYG_268-15a>¶
文且(集作/與)武無(集作/不)戰自應寧¶
　　　送王七尉松滋(得陽臺/雲字)　　　前　人¶
君不見巫山神女作行雲虹蜺(集作/霏虹)沓翠曉氛氲嬋娟¶
逰(集作/流)入襄(集作/楚)王夣覺後(集作/倐忽)還隨零雨分空中曉¶
(集作/飛)去復飛來朝朝暮暮下陽臺愁君此處(集作/去)為仙¶
尉便逐行雲去不廻¶
　　　洛下送奚三還揚州　　　　前　人¶
水閣無邊際舟行興便(集作/共使)風羡君從此去朝夕見鄉¶
<pb:KR4h0022_WYG_268-15b>¶
中余亦離家久南歸恨不同音書若有問江上㑹相逢¶
　　　送辛大不及　　　　　　　前　人¶
送君不相見日暮獨愁余(楚詞曰𦕈𦕈兮愁予余予唐/韻並有上聲或改作緒同並)¶
(非/)江上空徘徊天邊迷處所郡邑經楚鄧山河入嵩汝¶
蒲輪去漸遥石徑徒延佇¶
　　　送謝録事之越　　　　　　前　人¶
清旦江天迥凉風西北吹白雲向呉㑹征㠶亦相隨相¶
到耶溪日應探禹穴竒仙書儻先(一作/相)示余在此山陲¶
<pb:KR4h0022_WYG_268-16a>¶
　　　送杜十四　　　　　　　　前　人¶
荆呉相接水連(絶句詩/選作為)鄉君去春江(一作/江村)正淼茫日暮¶
征㠶泊何處天涯一望斷人腸¶
　¶
　¶
　¶
　¶
　¶
<pb:KR4h0022_WYG_268-16b>¶
　¶
　¶
　¶
　¶
　¶
　¶
　¶
　文苑英華巻二百六十八¶
