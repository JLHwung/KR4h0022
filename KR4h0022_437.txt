# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:50.112626
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百三十七
<pb:KR4h0022_WYG_437-1a>¶
欽定四庫全書¶
　文苑英華巻四百三十七　宋　李昉等　編¶
　徳音四¶
　　招撫徳音¶
　　　長慶元年徳音(詔令作討鎮州/王庭湊徳音)元　稹¶
門下朕嘗讀𤣥元書至於佳兵者是樂殺人因念自孩¶
名之逮于羈丱不三十年不能為成人豈忍以一朝之¶
忿驅而殺之然而田𢎞正首以六州之衆歸於朝廷開¶
<pb:KR4h0022_WYG_437-1b>¶
先帝之雄圖變河朔之舊俗除去苛暴昭宣惠和愛人¶
如身養士如子拊循教訓必以忠孝為先是以魏之師¶
徒一年而知恩二年而知禮三年而相與讓於道矣故¶
南征淮蔡東伐青齊北定趙地元勲茂績皆自魏師肆¶
我憲宗付之心膂入則輔弼出則藩宣推誠不疑近實¶
無比顧朕小子獲受丕圖嗣守不遑何暇恢復而承元¶
請覲冀部擇才苟非勲賢不敢輕授是用咨我元老臨¶
於是邦而又寵諸將以懋官加三軍以厚賜(集作/賞)復其¶
<pb:KR4h0022_WYG_437-2a>¶
租入惠彼烝黎於此一方之人可謂無有不至而鴞音¶
未革狼顧猶存忍害忠良恣為殘賊臨軒震悼撫几驚¶
嗟天乎不仁一至於此朕下為君父上奉祖宗毁舟楫¶
於鯨鯢䧟股肱於蛇豕尚欲因循忍耻僶俛偷安非惟¶
傷心於田氏之子孫亦將何顔謁先帝之陵廟人神共¶
憤卿士協謀咸願誅夷用申寃痛便合興師進討以剪¶
奸兇尚念一軍之中豈無義勇倉卒變動必非衆謀苟¶
得其魁餘復何罪(集作苟得罪/人其餘何過)宜令魏博横海昭義河¶
<pb:KR4h0022_WYG_437-2b>¶
東義武等軍各出全軍以臨界首仍各飛書檄具諭朝¶
㫖如王庭湊能執首謀為亂扇動三軍者送赴隣道或¶
就鎮州處置然後束身歸朝必當升(一作/超)奬授三品正¶
員官並與實封二(一作/五)百户其餘三軍將士一切不問¶
其中大將等或有能相喻勸翻然改圖者各隨事跡便¶
當(集當/作加)寵擢如王庭湊仍遂迷不寤諸道宜便進軍以¶
時剪滅苟不得已至於用師其有效忠則宜懸賞如有¶
能梟斬兇渠者先是六品以下官宜與三品正員先是¶
<pb:KR4h0022_WYG_437-3a>¶
五品以上官節級升進仍與實封三百户庄宅各一區¶
錢二萬貫以一州歸順者便與當州刺史仍賜實封二¶
百户如先是本州刺史以一州歸順者升(集作/超)三資與¶
官仍賜實封三百户以一縣歸順者升(一作/超)兩資與官¶
仍賜實封一百户如有能率所管兵馬及(一作/并)以城來¶
降者並升(一作/超)三資與官仍賜實封一百户賜錢一¶
萬貫以身降者亦與轉改仍賜錢帛應付行營將士如¶
有能梟斬兇渠者亦准前例處分其有城鎮將士百姓¶
<pb:KR4h0022_WYG_437-3b>¶
等守節拒賊身死王事者各委長吏優給其家仍具事¶
跡聞奏當加褒贈其有潛謀誅斬渠魁被其屠戮者宜¶
(一作/便)便加追贈并賜錢帛仍與一子官諸軍所至不得¶
妄加殺戮及焚燒廬舍掠奪資産并有拘執以為俘馘¶
其管内州縣有能自置義營堡柵王師所至能相率來¶
歸各加酧奬時當秋候務切農功近界之人懼廢耕織¶
應縁軍務所湏並不得干擾百姓如要車牛夫役及工¶
匠之類並宜和僱湏各情願仍優給價錢賊平之後應¶
<pb:KR4h0022_WYG_437-4a>¶
立功將士並與升資改官節級賜物其長行官健歸降¶
者亦當優厚褒賞幽陵變擾誠為亂常以其旁及(詔令/作害)¶
賔寮有異上品台鉉較其輕重示以招擕尚開迷復之¶
門用廣自新之路如聞賊中文牒妄作異端皆云(一作/指)¶
朝廷徴兵欲戍邉塞此皆狂詐扇動人心况今邉上甲¶
兵足以備禦欲令悉知(一作/委)故重宣明仍委所在即時¶
(一作/節將)以此告諭昔者堯舜之俗比屋可封虞芮之人讓¶
畔可感仁義則水火可蹈忠信則蠻貊可行由是言之¶
<pb:KR4h0022_WYG_437-4b>¶
亦在化之而已逮我理長何其逺哉豈朕之滿假荒寜¶
自聖而不可教耶將朝之魁梧骨鯁自持而莫我念耶¶
二者之來皆朕不敏内省終夕其心浩(一作/歉)然於戲封¶
域之中干戈作矣廊廟罇爼無忘弭寜布告朕懐以湏¶
良畫主者施行(八月十/四日)¶
　　　長慶三年徳音(一作破汴/州李㝏勅)　　　編制¶
勅理天下者務安於(一作/於安)逺邇致康濟者資懐於(一作/於懐)¶
兆人朕統馭萬邦式敷王度任藩方以俾乂冀干戈之¶
<pb:KR4h0022_WYG_437-5a>¶
載戢䖍恭惕勵(一作/厲)未始暫忘推予是心布及中外昨¶
者夷門逆將遽遂興師(一作夷門逐/帥遂將興師)蒼皇變生士庶無¶
告逆賊李㝏驅掠忍害流離毒痛在浚之郊若鼎將爨¶
逼脅我軍士盜竊我戈鋌驅馳外坰敢肆蜂蠆朕所以¶
丕降明命未即誅夷(一作未/行天誅)容其革心以俟迷復盖以¶
一方軫念三面開羅將𢎞愛物之私用表好生之施而¶
鴞音恣醜狼顧憑兇危巢已焚禽息猶若光顔韓充曹¶
華智興等感激忠勇揮戈誓師雷奮鼔旗所向風靡逆¶
<pb:KR4h0022_WYG_437-5b>¶
黨殱殄郊原霧清熊羆之師漸及摩壘夫疾風斯來而¶
勁草方辨熾火將燎而良金益明果聞義烈之臣奮起¶
轅門之内一揮斬首三令無喧嚴城洞開以候來師永¶
言忠效是賜寵章其梟斬逆賊李㝏宣武軍都知兵馬¶
使李質已從别勅處分忠武兖海汝寜鄭滑等軍將士¶
等感主帥之忠誠忘身赴敵視冦仇而忿嫉决命争登¶
高承簡以睢陽一郡之師當蛇豕奔衝之勢咸能勦其¶
醜類如刈草菅各振軍聲用宣武畧其忠武兖海汝寜¶
<pb:KR4h0022_WYG_437-6a>¶
鄭滑應赴行營及宋州將士等並節級各有賞物已别¶
處分支遣(一作/給)委本軍據功勞額例給散歸還之時仍¶
加宴勞朕念彼無辜墜兹塗炭横為凶險驅脅傷夷其¶
汴州管内州縣官吏軍鎮將健及諸色職掌人等皆罹¶
脅汙自㧞無由撫事量情亦可矜恕除同惡巨蠧者其¶
餘一切不問仍加牓示如或妄有恐嚇言告者科其反¶
坐之罪干戈暫興里閭必害眷言農畝是廢耕桑其汴¶
宋鄭三州罹此兇逆士馬屯集供給(一作/繫)併繁雖事乃¶
<pb:KR4h0022_WYG_437-6b>¶
旬(一作/狥)時而人亦勞止予懐軫念豈忘憂矜其三州府¶
(一作/界)内有兵馬所到縣百姓或被驚擾處宜於今年秋¶
税内三分量放免一分仍委州縣長吏切加綏撫其賊¶
中雜差㸃子弟夫役並宜放還郷里俾安生業其中有¶
不能自存者量事優恤應百姓中有被分外無名賦歛¶
者並當時勒停義士忠臣見於死節賞功褒美冀及傷¶
魂惠恤其孤庶明報効官軍有陣亡將士等并李㝏為¶
亂已來有潛謀孝順誠節可嘉并因此遇害者並委本¶
<pb:KR4h0022_WYG_437-7a>¶
道(一作/軍)審勘具名銜事跡申奏當與甄奬及加褒贈仍¶
令本軍優賞(一作/給)其家三年不停衣糧并委所在州縣¶
速於收葬量事致祭其將士有因戰陣傷損尤甚以至¶
(一作/致)殘廢者各委本軍加厚優恤仍勿停解掩骼埋胔¶
國之令典逼於兇醜誠可傷嗟念其本亦吾人盖亦事¶
非獲已經戰陣處所有賊中遺骸並委所在州縣隨時¶
收瘞勿令暴露於戲弔伐之道予遵格言靖冦安人豈¶
忘終日朕載&KR1060;弓矢思保黎元而雨露所均動植所繫¶
<pb:KR4h0022_WYG_437-7b>¶
一夫竊歎朕每興懐况兹浚郊都邑之㑹所以慎擇將¶
帥期於乂安今冦孽已清封壤寜息師之所處用軫予¶
𠂻將申宥恤之恩庶息瘡痍之後布告中外咸使聞知¶
(八月二/十五日)　　一作皆唐大詔令¶
　　　叙用勲舊武臣徳音¶
勅朕聞昭徳示威先王所以用武禁暴夷難後代安能¶
去兵故文徳誕敷武備宣耀外以環禦四海内以底靖¶
中原則軍旅之制有經師律之能必表朕纂承鴻業䖍¶
<pb:KR4h0022_WYG_437-8a>¶
奉丕圖宵分永懐何以康濟豈獨鼓鼙有感方思將帥¶
之臣征伐為心乃寵干戈之士况文武並用古之格言¶
勲舊不酬勞者何勸惟我高祖太宗以晉陽之旅平一¶
海内肅宗以靈武之衆收復二京代宗有郟郊元從之¶
臣徳宗有奉天戡難之士每念勲伐無忘寢懐如聞近¶
日武班之中淹滯頗久雖負才畧無由足(一作是/又作自)明又¶
有諸道薦送大將或隨節度歸朝自今已後宜令神策¶
大將軍軍使及南衙常叅武官各具由歴授官年月前¶
<pb:KR4h0022_WYG_437-8b>¶
後功績(一作/勲)牒送中書門下若勲伐素高人才特異者¶
候有相當用處即具聞奏量加奬擢其常叅武官資考¶
深久未得遷轉者准具員年月與改轉不得令有滯淹¶
其先授文官者亦宜凖此使幕賔僚皆有年限(一作/代)改¶
轉軍府(一作/將)大將豈可獨不序遷自今已後諸道節度¶
都團練經畧等使下各隨本處是大將名目已曽授監¶
察已上官者並限三周年量與改轉如有功效合非時¶
與改轉者不在此限其職名是兵馬使都虞候押衙已¶
<pb:KR4h0022_WYG_437-9a>¶
上前後並未曾奏官者亦仰量績効奏官轅門委質營¶
壘分師有役干戈無由耕稼(一作/稼穡)况自天寶已後屯兵¶
七十餘年皆成父子之軍不習農桑之業一朝罷歸壠¶
畆頓絶衣糧言念饑寒深用嗟憫應天下節度都團練¶
防禦經畧等軍所置軍數各委本道據守舊額以度(一/作)¶
(為/)定數不得輙有减省其有逃亡病死及過犯解退當¶
時揀擇有武力藝能者添補奮於行陣决命殞(一作/損)軀¶
不顧危亡每嘉忠烈官健有死王事者三周年不得停¶
<pb:KR4h0022_WYG_437-9b>¶
本分衣糧如有父兄子弟試其武藝堪在軍中承名請¶
衣糧者先湏收補孝本安親深惟(一作/惟深)養老敷恩惠以¶
慰耆年應軍將及官健有父母年及九十以上委本道¶
本州每至節嵗量與酒麵優養守塞備邉固不可廢烟¶
塵既静亭障無虞諸道舊有防秋兵馬已在邉上者自¶
依年限替代近者師旅屯集饋餉頗多不免於諸道留¶
州留使錢内每貫量留三百文以充國用幽鎮既已洗¶
雪供費亦漸有常其河北諸道及山(一作/河)東兖鄆淄青¶
<pb:KR4h0022_WYG_437-10a>¶
汴宋陳許徐泗澤潞河陽鄭滑等道并邉上諸鎮並不¶
用抽(一作/尊)刁斗晨嚴烽烟夜謹勤勞沙塞寒苦邉陲其¶
沿邉鎮戍䧏子等並委所管節度及城鎮使量與優賞¶
仍與交畨上交使其勞逸得均使命往來本於傳達軍¶
期𦂳急遂至繁多非惟郵傳不供抑亦號令難一自今¶
已後應縁山東行營兵馬未歸本道已來進退事機並¶
宜轉委節度使仍仰條疏舊弊一一奏聞除事闗廹切¶
湏遣專使外其餘書詔文牒一切分付度支入遞發遣¶
<pb:KR4h0022_WYG_437-10b>¶
制使中使到諸道行營不得輙受人事錢帛及行非理¶
鞭扑當加訪察義不優容𣙜筦之設誠為救弊隨方適¶
變所貴便人其河南河北鹽法宜委鹽鐵使與節度使¶
審度㑹計商量務以便人為法閱習土宜則通吏理既¶
因試效可驗政能應河北諸道宜委觀察使訪察管内¶
見攝官中如有實(一作/或字)清强有才能課績者具前後所¶
攝年月并事跡聞奏當與正(一作/改)授從政之方必原風¶
俗視人相土乃合所宜弛張在達於無私法令所期於¶
<pb:KR4h0022_WYG_437-11a>¶
不擾(一作/撓)應河北諸道并鄆兗青等州道應有新舊科¶
條有不便於人不宜於俗者委宣慰使與所在長吏商¶
量廢置務從人欲於戲朕戴天子人操執重器不以四¶
海之富而恃其力每以百姓為念而兢于心慮文教之¶
未敷思武畧之多闕所以輟食當宁求衣未明揣摩萬¶
幾寜止三省頃以馭(一作/御)宇之嵗藩方乂安委于廟謀¶
以輯軍政而有司不達苟以惜費為心致滋停減之名¶
無裨毫釐之用使軍中老㓜愁歎無歸朕博聽羣言用¶
<pb:KR4h0022_WYG_437-11b>¶
革前弊舉其指(一作/㫖)要冀協羣(一作/人)情庶乎侯伯列城¶
與我師旅勵精撫士用副憂勤中外布宣明知朕意(長/慶)¶
(三年三/月十日)　　一作皆唐大詔令¶
　　　長慶三年徳音(一作赦鎮/州徳音)¶
門下仲尼有言詩云執轡如組審此言可以為天下也¶
盖為聖人組脩其身而成文於彼故伯益贊禹則曰滿¶
招損謙受益所以服有苖夏后啟亦云吾徳未至教未¶
善故能克有扈苟齊俗有禮化人以躬尚可感於神明¶
<pb:KR4h0022_WYG_437-12a>¶
柔於蠻貊况累聖遺教昇平舊風堅金在鎔惟人之所¶
鑄猛獸在柙由人之所馴因而撫之敢忘前訓朕以菲¶
徳纂承鴻緒屬先皇掃刷中㝢康濟兆人八表晏然五¶
兵咸息常兢懐於繼述思致理於和平豈以樂戰為心¶
佳兵在念而鎮州以承宗云亡自歸誠欵幽州以劉總¶
懇志願釋兵符相繼來同無思不服非朕勤於逺畧力¶
以致之亦既綏柔咸加霈澤不愛金帛以惠我戎士不¶
恡爵賞以寵其偏禆復以一二台臣常推謹厚(一作/愿)庶¶
<pb:KR4h0022_WYG_437-12b>¶
將朕志以靖方隅而佚於既安莫能思患曾未累月旋¶
聞叛離朕亦欲因其人心命將興師顧念𢎞正盡忠先¶
朝身嬰陷(一作/伐)害受於(一作/家受)屠戮為之元首能不痛心¶
是用下制先申告諭求其兇惡冀釋幽寃仍令四面節¶
制各守封境不欲遽加誅討所望自效忠誠而將士等¶
懼罪以相保王庭湊為衆所逼固其封壤捍以兵鋒每¶
聞戰爭永念黎庶為之君父乂何忍乎是用輟食忘寢¶
晝夜萬慮恭惟烈祖之訓必用兼愛之心務以安人為¶
<pb:KR4h0022_WYG_437-13a>¶
國本不以窮武為威力顧予寡昧敢忘遵承為追念而¶
(一作/以)興師已極君臣之分為(一作/以)軫憂而捨罪豈非帝¶
王之道况王庭湊倉卒之際固(一作/本)非始謀接之以恩¶
榮自當展其志義委之以戎鎮必冀效於勲庸禍福無¶
門行之則是弛張在我用亦何常苟推信誠便保忠順¶
苟得其衆孰非吾人擢而任(一作/用)之式示光(一作/榮)寵宜¶
特原雪仍授檢校右散騎常侍兼鎮州大都督府長史¶
御史大夫充成徳軍節度鎮冀深趙等州觀察處置等¶
<pb:KR4h0022_WYG_437-13b>¶
使應成徳軍將士官爵(一作/吏)一切依舊待之如初仍令¶
兵部侍郎韓愈充宣慰使於戲朕於彼三軍惠非不至¶
於彼闔境恩非不周今𢎞寛大之典以應陽和之令使¶
離散者見親愛之樂暴露者歸室家之安各宜感悦以¶
就寜㤗布告中外體朕意焉主者施行¶
　　一作皆唐大詔令¶
　　　朝元御正殿徳音¶
勅朕以寡昧獲守重器兢勵(一作/厲)畏惕于兹五年皇王¶
<pb:KR4h0022_WYG_437-14a>¶
之事罔不脩備而大典有闕舉而補(一作/行)之粤以元正¶
朝(一作/御)于正殿百辟咸序萬方來庭思欲推至仁以布¶
和奉天時以(一作/而)施令况上𤣥貽慶列聖垂休輔于予¶
躬以致寜復思與臣庶同被慶靈俾兹囚𨽻亦洽流澤¶
自今年正月一日已前犯死罪者並降從流流罪以下¶
遞减一等其故殺官典犯贓犯十惡者並不在降等之¶
列左降官未曾經量移者與量移近處流人各據本年¶
限與减一年如本限止一年者放還朝賀之禮國之盛¶
<pb:KR4h0022_WYG_437-14b>¶
事肅恭班位敷贊威儀俾申慶典以示𢎞普其應元日¶
縁朝賀行事官三品以上賜爵一級四品以下加一階¶
文武常叅官并六品以下及宗子應陪臣者并諸道賀¶
正使各賜勲一轉先已至上柱國者任廻與周親諸藩¶
陪位賜物有差今兵革甫寜典常未(一作/粗)舉雖慙至理¶
可謂小康唯水旱猶虞黎元(一作/烝黎)重困公私蓄積頗有¶
未豐宜令諸道觀察使刺史各具當處利害其有弊事¶
可革有便(一作/益)於人者并言何術可以漸致富庶附驛¶
<pb:KR4h0022_WYG_437-15a>¶
以聞亦不用專使詣闕以為煩費其封畿之内百姓利¶
病令(一作/委)京兆河南尹具以條奏於戲束帶立朝必咨¶
忠讜濟時利物式佇謨猷其文武百寮各上封事極言¶
得失無有所隠如有事可施行者便委中書門下量加¶
奬用朕以執契馭時任賢興化孜孜王道期致太和凡¶
在官寮宜悉此意(長慶四年/正月一日)　　一作皆唐大詔令¶
　¶
　¶
<pb:KR4h0022_WYG_437-15b>¶
　¶
　¶
　¶
　¶
　¶
　¶
　¶
　文苑英華巻四百三十七¶
