# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:50.363718
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百四十四
<pb:KR4h0022_WYG_444-1a>¶
欽定四庫全書¶
　文苑英華巻四百四十四　宋　李昉等　編¶
　冊文三¶
　　諸王冊文¶
　　　封授臨川等五王詔　　　　沈　約¶
門下神牧帝鄉(類集作神/州帝城)冠冕列岳渚宮樊鄧形勝是¶
歸居中作衞翌宣戎勲(類聚/作重)隆兹(或作/名)寵號寔允舊章¶
竝非親勿居惟賢斯授西中郎将護軍宏朕之外(類集/作介)¶
<pb:KR4h0022_WYG_444-1b>¶
弟早宣(亦集/作富)德譽董一藩政緝是嘉庸國禮家情瞻寄¶
隆重使持節督南徐兖二州諸軍北中郎將(梁書作輔/國将軍)¶
南徐州刺史秀風頴雋邁識業標簡任居藩翰政以化¶
成使持節都督雍梁南北秦四州諸軍事安北将軍(梁/書)¶
(作冠軍/将軍)寧蠻校尉雍州刺史偉體韻淹穆神寓凝正經¶
綸夷雅(類集作經/綸夷險)參賛王業冠軍右衞将軍恢神檢外¶
洽淵量内湛奉職鈎陳周衞以穆使持節督荆湘益寜¶
南北秦七州諸軍事安(按梁書/作平)西将軍荆州刺史憺秀¶
<pb:KR4h0022_WYG_444-2a>¶
識冲情允文允武經啓王業寔有厥勤竝契濶綢繆分¶
形竝氣處家盡其匪躬朕承運迭興光宅四海藩維廣¶
樹經朔攸屬出納之宜望實惟允宏可使持節散騎常¶
侍都督揚南徐州諸軍事後将軍揚州刺史封臨川郡¶
王秀可進號征虜将軍餘官如故封安成郡王偉可使¶
持節散騎常侍都督雍梁荆寧南北秦六州郢州之竟陵¶
司州之随郡諸軍事寧蠻校尉雍州刺史将軍如故封¶
建安郡王恢可侍中前将軍領石頭戍事領兵景佐封¶
<pb:KR4h0022_WYG_444-2b>¶
鄱陽郡王憺可使持節都督荆湘益寧四州諸軍事平¶
西将軍荆州刺史封始興郡王食邑各二千户¶
　　　封衡陽郡王成義為申王等制¶
　　　　　　　　　　　　　　　蘇　頲¶
門下古者帝王受命以臨萬國子弟建封用尊五等其¶
所由来尚矣尚書右衞大将軍衡陽郡王成義等敦詩¶
執禮本仁祖義名教之樂得自㡬深温良之容發於忠¶
孝晨趨魏闕則望掩軒霞夕賦曹園則思含澄景朕祗¶
<pb:KR4h0022_WYG_444-3a>¶
奉厯數旁稽載籍克輔王室所謂通邑大都俾為唐藩¶
故能帶河礪岳分膺徃命咨爾眷歟(一作不/可慎歟)可依前件¶
仍各實封一千户餘竝如故主者施行(唐隆元六/月卄七日)¶
　　　封鄧王等制　　　　　　王言㑹最¶
門下昔周室制法備建宗盟漢室垂統畢封子弟其盛¶
也二南教化首在國風其詳也九國土疆載于侯表朕¶
嗣守丕業惟懐逺圖永言磐石之固宜本介人之重男¶
平原郡王寧等孝友忠敬温文恵和禀其樂善之姿强¶
<pb:KR4h0022_WYG_444-3b>¶
於好古之學君親之教罔敢失墜保傅之言亦惟佩服¶
由是寡悔至於通方庶可膺兹典章列是藩屏䟽爵以¶
冠于侯伯分茅以賜于山川用明至公且叶前訓南平¶
郡王寧可封鄧王同安郡王寛可封灃王延安郡王宥¶
可封遂王彭城郡王察可封深王髙密郡王寰可封洋¶
王文安郡王寮可封綘王第十男審可封建王宜令有¶
司擇日備禮冊命主者施行(元和元年/八月七日)¶
　　　封周王詔(顯慶二/年二月)¶
<pb:KR4h0022_WYG_444-4a>¶
詔曰昔周武垂則汾邑啟維城之固漢文承綂睢陽樹¶
磐石之基所以作鎮邦家克隆景業早分茅土第七子¶
顯析派天潢䟽封日觀(詔令作毓粹雲/峯分輝日觀)風儀秀舉神識¶
冲和挺玉質而含章振金聲而發彩夙遵(一作停/尊非)教於¶
詩禮方導(一作/遵非)德於間平既表岐嶷之資宜申珪社之¶
貺可封周王食邑一萬戸¶
　　　封諸郡王勑(一作封皇太子大男/寕平原郡王等制)¶
　　　　　　　　　　　　　　　　同前¶
<pb:KR4h0022_WYG_444-4b>¶
勑王者嗣統必上尊祖廟中立人紀下及諸孫所以光¶
賛鴻猷發揮大典者也皇太子大男寧等温敏茂淑依¶
仁游藝齠齓之嵗自降其心詩書之言夙盈於耳朕初¶
建儲兩永固宗祧既當知子之明彌稱抱孫之慰(一作/尉)¶
是用依方建邑(一作/辨色)籍(一作/藉)土䟽疆俾奉邦家式崇藩¶
屏本支百代冀邁(一作/叶)於周詩子弟畢封更髙(一作/隆)於¶
漢室於戲承紫極之慶禀青官之訓惟師友是敬惟忠¶
孝是慿以樂善為心好賢為徳古有成範爾其欽哉(真/元)¶
<pb:KR4h0022_WYG_444-5a>¶
(二十一/年四月)¶
　　一作皆唐大詔令¶
　　　封諸王制(詔令作封/沔王制)　　　　　同前¶
門下朕獲承天序欽若前訓用建藩輔以明親賢斯古¶
先哲王之令典也弟景等孝友寛厚温文肅敬行有枝¶
葉道無緇磷踐君子之中庸究賢人之義理情惟樂善¶
志不近名慕間平之令徳希曾閔之至行是用宜分建¶
茅土衞我邦家叶于展親永固磐石是用舉其成命錫¶
<pb:KR4h0022_WYG_444-5b>¶
其徽章弟景可封酈王第九弟悦可封瓊王第十弟恂¶
可封沔王第十一弟懌可封婺王第十二弟愔可封茂¶
王第十三弟怡可封光王第十四弟協可封淄王第十¶
五弟憺可封衡王第十六弟悦可封澶王長男湛可封¶
鄂王第二男涵可封江王第五男湮可封頴王宜令有¶
司擇日備禮冊命主者施行(長慶元/年三月)¶
　　　封晉王制　　　　　　　　　同前¶
門下昔周室之興也藩戚竝建式兹於維城漢氏之制¶
<pb:KR4h0022_WYG_444-6a>¶
也皇子畢封用固於盤石斯所以載宏丕緒惟懷永圖¶
且茂德於本支遂推恩於嗣息(詔令/後嗣)况某(詔令無/某字)祗荷¶
眷祐屬當長賢宜承寵章允膺舊典長男普㓜禀異質¶
夙應嘉祥既表岐嶷之資日慕恭良(一作日良/恭慕非)之性朕¶
以寡昧䖍奉宗祧庻明父子之親以及君臣之義命以¶
樂國錫其介珪用敷可乆之基爰叶至公之道可封晉¶
王宜令有司擇日備儀(一作/禮)冊命主者施行(寳慶元年/十一月)¶
　　　冊梁州都督漢王元昌文　　岑文本¶
<pb:KR4h0022_WYG_444-6b>¶
維貞觀元年十二月已卯皇帝使某副使某持節冊命¶
曰於戲夫易陳利建道貫三才傳稱夹輔業隆百世是¶
以周之魯衛式固維城漢之梁趙克隆(一作/昌)磐石惟爾¶
使持節都督梁洋集畢四州諸軍事梁州刺史漢王元¶
昌㓜聞教義器識聰明早開土宇禮數優隆(一作/崇)逷矣¶
南郊襟帶西蜀按郡之重茂親是寄持名之譽朞月有¶
聞是用式以茅賦(一作/土)備兹典冊爰誓山河允作藩屏¶
朕聞曰事君盡禮資於孝敬為政以德始於仁厚故士¶
<pb:KR4h0022_WYG_444-7a>¶
無貴賤由之者揚名時無古今背之者殄行徃欽哉爾¶
其執心於忠孝踐行於儉約無好逸豫以犯非禮無縱¶
嗜欲以邇宵人眀率舊章永保疆土可不慎歟(爾其至/慎歟四)¶
(十字一作爾其去奢從儉逺佞尊/賢克勤匪懈垂憲乃後可不慎歟)¶
　　一作皆初學記¶
　　　冊潞州都督韓王元嘉文¶
維貞觀十二年四月己卯皇帝使某官某持節冊命曰¶
於戯肇自黄唐洎乎漢晉莫不敦睦(詔令/作穆)親戚任用賢¶
<pb:KR4h0022_WYG_444-7b>¶
能咸作疆土世為藩翰惟爾使持節潞沁韓澤四州諸¶
軍事潞州刺史韓王元嘉識量沉厚業尚脩整夙禀趨¶
庭之訓早膺折桂之寵上黨奥壤地連秦晉開國之典¶
攸居按部之譽允穆是用率由故實光備寵章式固維¶
城傳之永世朕聞曰詩書禮樂仁義之府也孝友忠信¶
人倫之基也是以河間之賢在於脩學東平之譽成於¶
為善徃欽哉爾其覧載籍之㫖求聖賢之訓戒兹邪僻¶
以仁厚為心朂彼怠荒以重慎為徳乃服明命(詔令作/明乃服)¶
<pb:KR4h0022_WYG_444-8a>¶
(命/)勿替敬典可不慎歟¶
　　　冊遂州都督彭王元則文¶
於戲盖五等肇於帝軒周殷不改其制六條創於有漢¶
魏晉必修其道是知選賢建戚莫先於藩衞經邦政治¶
允資於刺舉惟爾使持節督遂普果合四州諸軍事遂¶
州刺史彭王元則幼稱岐嶷夙禀義方褰帷汝頴之地¶
聲績可紀建旟巴蜀之境風俗以康是用率由令典錫¶
兹寵命傳爾子孫長為唐輔朕聞為臣子者踐行繼於¶
<pb:KR4h0022_WYG_444-8b>¶
忠孝處富貴者貽戚在於驕奢故能播名當時垂芳後¶
裔徃欽哉爾其監于經籍詢于蓍龜見善如不及見惡¶
如探湯無違禮以害身無縱欲以敗俗夙夜匪懈罔有¶
後羞可不慎歟¶
　　　冊雍州牧左武侯大将軍越王泰改封魏王文¶
維貞觀某年某月某日甲子皇帝曰於戯昔在哲后受¶
命君臨竝建茂親以為藩衛然則古之列國今之按部¶
循名或異立政是同皆所以共治黎元俱奨王室克隆¶
<pb:KR4h0022_WYG_444-9a>¶
鼎祚咸悉由之惟爾雍州牧左武侯大将軍越王泰生¶
而韶敏㓜而好學樂善不倦才徳日新地則維城禮優¶
分器惟彼三魏寔號五都非親勿居夹輔攸属是用命¶
爾為使持節都督相衞黎魏洺邢貝七州諸軍事相州¶
刺史改封魏王傳之子孫長為藩翰古人有言皇天無¶
親惟徳是輔民(詔令/作人)心無常惟恵之懐徃欽哉爾其監¶
此(詔令/作兹)格言無自驕奢無邇邪佞兢兢業業以保爾茅¶
土可不慎歟¶
<pb:KR4h0022_WYG_444-9b>¶
　　　冊洺州刺史郯王惲改封蒋王文¶
　　　　　　　　　　　　　　　前　人¶
於戯朕光膺寳圖欽若前典崇睦(詔令/作穆)親之義固惟城¶
之業並錫之以土地授之以刺舉爰誓山河永作藩翰¶
惟爾洺州刺史郯王惲㓜稱岐嶷早聞詩禮式開土宇¶
允備車服惟彼漢地兼舊楚作鎮之重僉議攸歸是用¶
命爾為使持節襄州諸軍事襄州刺史改封蒋王傳之¶
子孫長為唐輔朕聞立身之基曰忠與孝為政之本曰¶
<pb:KR4h0022_WYG_444-10a>¶
禮與徳行之則成名違之則䘮道詳求大訓莫此為先¶
徃欽哉爾其祗服朕詔敦演(詔令/作詭)經典無奢侈以乖節¶
儉無逸豫以虧謹肅聿修厥徳垂徽於永世可不慎歟¶
　　　冊岐州刺史許王元祥改封江王文¶
　　　　　　　　　　　　　　　前　人¶
於戲盖王者受命聖人作則垂法度以經邦選賢戚以¶
布政作屏王室莫先於胙土共治天下寔寄於頒(詔令/作班)¶
條惟爾岐州刺史許王元祥㓜禀義方早有志尚地惟¶
<pb:KR4h0022_WYG_444-10b>¶
邢晉禮優河裴(疑/姑)蘇奥壤舊吳是宅旣建作牧必侯懿¶
親是用命爾為使持節蘇州諸軍事蘇州刺史改封江¶
王傳之子孫世為唐輔朕聞曰孝敬忠貞人之美行也¶
禮讓仁恕政之善經也是以奉上者戒於邪僻御下者¶
儆於驕傲然後能保其疆土和其民人徃欽哉爾其鍳¶
持身之規求為邦之道尊五美而屏四惡近君子而逺¶
小人祗畏兢兢無替朕訓可不慎歟¶
　　　冊紀王慎為荆州都督文　　上官儀¶
<pb:KR4h0022_WYG_444-11a>¶
維顯慶伍年嵗次庚申某月某朔某日甲子皇帝若曰¶
於戯南紀之津上躔翼軫西浮之路旁帶巴巫信形勝¶
之大澤是英靈之奥府恤隐之寄懿親攸属頒(詔令/作班)條¶
之美良翰爰歸左衞大将軍澤州刺史上柱國紀王慎¶
漸天潢而含潤資日觀以摛文藝重三雍道優二陕梁¶
地挺秀燕舘趨賢位表衘珠入光蘭猗職華分竹出美¶
棠隂簡恵以孚聲績斯邵是用命爾為使持節都督荆¶
岐岳朗等四州諸軍事荆州刺史上柱國紀王勲封竝¶
<pb:KR4h0022_WYG_444-11b>¶
如故徃欽哉夫道徳齊禮允布政之化踐孝施仁誠立¶
身之本必宜周旋勿墜雅譽彌髙勉脩廼職對揚休命¶
可不慎歟¶
　　　詔冊虢王鳳為青州刺史文¶
維麟德元年嵗次甲子正月已酉朔二十一日己巳皇¶
帝若曰剪商胙邑寵秩盛於隆周懲秦錫(一作/啟)社徽名¶
崇於有漢况乎爵窮五等榮總六條乃茂徳之攸升固¶
非賢之罕(一作/而靡)擇泌州刺史上柱國虢王鳳履局端嚴¶
<pb:KR4h0022_WYG_444-12a>¶
襟神秀整道光懿戚望重宗維恭慎之心符小言而緝¶
譽虚凝之度包大雅而揚聲體備剛柔藝殫文武騰芳¶
桂巘動貞韻而鏘金寫照荷池嚮清文而振玉若廼緇¶
源廻跨岱址斜臨人被萊風俗兼齊舊布中和之化申¶
簡恵之風觀政所先建邦斯在(一作/親)是用命王使持節¶
青州諸軍事青州刺史勲封如故徃欽哉王其克邁十¶
倫稽徃賢之峻躅勤宣九德蹈前哲之英規絶浮競之¶
津廣真淳之路光昭淑問可不慎歟¶
<pb:KR4h0022_WYG_444-12b>¶
　　一作皆唐大詔令¶
　　　詔冊江王元祥為鄜州刺史¶
維麟德元年嵗次甲子正月已酉朔二十二日庚午皇¶
帝若曰於戯列爵開基資連属而敷化班條馭宇籍藩¶
衞而裁風是以(一作/知)光闡帝猷發揮人極固宗庶而兼¶
列必親賢而竝建鄧州刺史上柱國江王元祥識尚閑¶
偉體局貞凝履順而居真(一作/自居)冲輝(一作/撝)而持(一作/待)物¶
梁臺既啟背淮之裾爰萃燕舘(一作/宮)載闢發洧之駕相¶
<pb:KR4h0022_WYG_444-13a>¶
趨甄綜掩於河書精通符於沛易無道(一作/神遺)紏察政叶¶
寛平包吐茹之竒逓弦韋之用乃至地隣宗翼俗備(一/作)¶
(格/)於五方壤密廻(一作/寰)封潤沾於九里是用命王為使¶
持節鄜州諸軍事鄜州刺史勲封竝如故徃欽哉懋德¶
惟忠持盈在約思勤躬而景問無弛度以虧名宗簡正¶
之規邁安常之節祗膺寵命可不慎歟¶
　　一作皆唐大詔令¶
　　　詔冊周王為并州都督文¶
<pb:KR4h0022_WYG_444-13b>¶
維龍朔元年嵗次辛酉十月癸亥朔十七日己卯皇帝¶
若曰夫騰華星苑崇名器於藩維慿暉日御峻寵章於¶
侯服故本枝增蔚鴻緒滋繁而汾陽奥區鎮龍山而控¶
逺冀方(一作/北非)腴壤接鴈塞而䟽疆連率之寄親賢攸属¶
咨爾洛牧上柱國周王顯風則開秀器彩靈(一作/虚)明識¶
表魏州之象詞掩蘭臺之駕西園孤月秀心鏡而齊鳴¶
小山叢桂偃情田而竝烈温恭夙邵(一作/紹)業尚日新棣¶
萼交芬瑾璋具美是用命爾為使持節都督并汾箕嵐¶
<pb:KR4h0022_WYG_444-14a>¶
等四州諸軍事并州刺史牧及勲封竝如故爾其克脩¶
天爵事(一作/聿)苞地義方資化敷大夏恵漸京陵必宜缺¶
社鳴桴(一作缺/社鳴&KR0008;)褰帷廣聴懋宣聲績長綏福履光膺顯¶
命可不慎歟¶
　　一作皆唐大詔令¶
　　　冊詔殷王旭輪文¶
維龍朔三年嵗次壬戌十二月景戍朔六日辛卯皇帝¶
若曰於戯夫握鏡黄道經邦盛於建侯司契紫宸體國¶
<pb:KR4h0022_WYG_444-14b>¶
昭於宗翰故廼祚延邳(疑作/郟)鼎之業厯峻豐社之基惟¶
爾第四子旭輪毓景星躔遵源天漢亞重離而接耀承¶
少海而分瀾秀質挺華(一作秀/實挺華)芳聲金潤天人之望夙¶
彰髫綺大雅之規遽形襁褓幼智該於𤣥表潜識冠於¶
黄中舟象垂風方慙性與封蟻宣譽終謝生知是用命¶
爾為王上柱國徃欽哉将用齊衡兩獻比迹二南彫藻¶
珪璋粉澤仁義竹池逾浚棣屏增輝(一作/華)受兹茅土可¶
不慎歟(一作/祗慎)¶
<pb:KR4h0022_WYG_444-15a>¶
　　一作皆唐大詔令¶
　　　詔冊殷王為單于大都督文¶
維麟德元年嵗次甲子二月己卯朔九日丁亥皇帝若¶
曰於戯帝子之星慿紫潯而啟耀天孫之嶽峙青路而¶
摛光故慶表裁梧德成觀梓皇跗叡屏聲孚地軸之西¶
儲秀英藩颷偃宸街之北冀州大都督上柱國殷王旭¶
輪金精挺秀玉頴層敷姿表淹凝符(詔令/作器)彩閑雅淮南¶
之鏡混冲昭於髫辰睢陽之藻齊洪輝(或作/耀)於綺日綠¶
<pb:KR4h0022_WYG_444-15b>¶
車就駕朱邸洞開牓道招英賜田期彦蕙獵清風宣芳¶
於大雅盖承流日(詔令/作月)澄華於髙義固以聯崇躅於河¶
楚疊茂軌於酆郇是用命爾為單于大都䕶大都督勲¶
封竝如故徃欽哉爾其緘訓趨庭競懐履薄方資威横¶
鴈塞惠漸龍沙光膺朝奨可不慎歟¶
　　　冊汴王邕文　　　　　　　蘇　頲¶
維景龍四年嵗次庚戌五月辛亥朔二十八日戊寅應¶
天神龍皇帝若曰易不云乎義崇於利建書不云乎道¶
<pb:KR4h0022_WYG_444-16a>¶
尚於敦睦故知樹藩屏者以奉先王之言强宗室者乃¶
歸諸父之𦙍咨爾金紫光禄大夫行祕書監檢校太尉¶
殿中監知隴右三使仗内諸閑廐上柱國嗣虢王邕爾¶
門膺魯拜地冠虞封本以忠孝仁義之規成乎宣慈惠¶
和之業思窮占雨(東觀漢紀沛獻王輔善京氏易永平/五年少兩上以易林占之繇曰蟻封)¶
(穴戸大雨将至上問輔輔曰/蟻穴居知雨将至詔作沾非)沛經不測其精詞髙賦月¶
陳詩莫踰其麗匪惟政脩中夏稱於虢叔固以姻連外¶
戚寵則吾姨遂能在位不驕鳴謙自牧造次何者寕㤀¶
<pb:KR4h0022_WYG_444-16b>¶
服儒從容謂之最樂為善加以望隆才位聲軼典司動¶
則有恒静而無撓載刋三豕厨委於殺青爰捧六龍廐¶
填於伏皁故可以榮絶乎四履位徼乎九就夫陳留者¶
徙梁之邑在浚之郊井邑遂割於鴻溝舳艫逺通於巨¶
壑雖帝堯遺俗國中承重厚之風而王武(梁王武一/作也賦非)舊¶
邦天下擅膏腴之地親既賢矣我圖爾居是用命爾為¶
汴王於戯爾其敏厥行祗厥典思不怠畏不法取則前¶
鍳罔貽後羞行作我唐藩以惠于汴土眷之哉其保朕¶
<pb:KR4h0022_WYG_444-17a>¶
之休命¶
　¶
　¶
　¶
　¶
　¶
　¶
　¶
<pb:KR4h0022_WYG_444-17b>¶
　¶
　¶
　¶
　¶
　¶
　¶
　¶
　文苑英華巻四百四十四¶
