# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:40.928643
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九十五
<pb:KR4h0022_WYG_095-1a>¶
欽定四庫全書¶
　文苑英華巻九十五　　　宋　李昉等　編¶
　人事六¶
　　夣逺遊賦一首　　　　夣遊仙庭賦一首¶
　　夣賦一首　　　　　　夣五色筆賦一首¶
　　夣捧日賦一首　　　　髙宗夣得説賦一首¶
　　莊周夣為蝴蝶賦一首　莊周夣蝴蝶賦一首¶
　　夣舞鍾馗賦一首¶
<pb:KR4h0022_WYG_095-1b>¶
　　　夣逺遊賦(并序/)　　　　　　獨孤及¶
老氏稱吾所以(一有/有字)大患者為吾有身大哉聖人之知¶
㣲乎(一有/夫字)生者一氣之暫聚耳有天地之和自然之力¶
以運其行止節其夭壽非智力之所(一有/能字)扶明矣而舉¶
世矻矻莫不保持形骸謂為已有特執迷妄徃而不返¶
小者攘禮樂竊忠信以賈譽大者盗天地之權至於忘¶
身道徳之衰皆此物也予生於浮而長於妄汨沒當世¶
與羣動俱不智不能逃形於聲名之韁鏁脱屣於冠冕¶
<pb:KR4h0022_WYG_095-2a>¶
之籠檻及其世界顛倒萬物反覆始反照収視以觀身¶
世然後知一生之患假合真(合真字一/作豈直)芻狗土梗(一作/苴)¶
熱燄聚沫而已則我之身與百憂偕長况重險之中乎¶
思欲冲三清出五濁乘陵虚極與造物者為伍莫有由¶
矣嘗中夜夣飛昇太空若有以名跡見誚者覺而自失¶
乃為賦以狀逺遊且旌吾聞(二字一/作吾)道之晩也其詞云¶
仰太素兮觀元精烟煴敦官司乎物初(一作/物物)兮得流形¶
(一有/而字)為人太皥遺我八卦藏天地於文字黼而黻之為¶
<pb:KR4h0022_WYG_095-2b>¶
聖為智褒衣之徒相與擊建皷(一有/而字)掲日月兮奔孝慈¶
而走仁義而(一作/其)弊也古是而今非身賤而名貴驂驔¶
馺遝兮道路屯雲而奔波絢煥轇轕兮玉帛鐘皷之駢¶
羅霍&KR0008;欝宻兮心懸天地而火馳蒼黄(一有/兮字)得未終也¶
而失(一有/已字)繼之百骸與日月並馳(一作/走)五藏與哀樂交戰¶
羲和未(一有/及字)弭轡榮枯紛(一有/而字)萬變何生涯(一有/之字)侘傺¶
兮蹇吾降此中州馮世道以上下若渉水而無津兮與¶
吹萬同其波流况世緒坱圠兮如棼絲之相繆(一作/樛)見¶
<pb:KR4h0022_WYG_095-3a>¶
辰極之低昻兮知杞人之殷憂顧兔呀以蝕月兮天地¶
閉而雲愁鳳凰焚其故巢兮遶舊國以失儔埃壒塕以¶
上薄兮虞(一有/羅字)紛其四州吾始未知(一有/夫字)六合湫隘之¶
若此孰與居(一作/吾)兮逺遊豈無太清之路兮夫何漫漫¶
而迢遰望帝鄉而(一作/之)低徊兮㣲白雲與之皆(一作/偕)逝¶
澄予神於遥夜與顥氣期乎無垠真境沕穆以傍感精¶
誠薫然而來親歘乘夣以奮飛摶至虚(一作/靈)以上賔望¶
見碧落天地如掌洞開八門别有萬象亭亭物外乘化¶
<pb:KR4h0022_WYG_095-3b>¶
直上身世雙遺獨與道徃其徃也泛兮若遊魚振鱗而¶
泳清川冋兮若翔鴈得順風而縁秋天忽不知予誰之¶
身夫何為者深(一作/探)入空界七耀在下問予津於混茫¶
兮蹇徜徉以延佇若有人兮縹緲指人間以唁予曰鳳¶
兮鳯兮何徳之暌天固桎若以禮義梏若以事機蓋支¶
離其徳而逃(一作/起)乎物累使逸翮可得而籠樊兮孰云¶
夫五色(五色二字/一作五毛)之自異天運地載剛柔生焉千變萬¶
化如環無端彼興廢與徃復同大壑之波瀾將令歸根¶
<pb:KR4h0022_WYG_095-4a>¶
明徵其源則吾與若(一有/皆字)幻也又奚睢盱於其間幻未¶
始有封物未始有疆成則虧進則傷無汨而和無易而¶
方山立其中央善汝行宻汝藏道將自光吾在大羅之¶
上𤣥都之所乾坤為家日月為宇嘘吸元氣太虚之下¶
(音/户)尚一乃心勿謂道阻遊乎無窮吾顧見汝奉真誥以¶
自省兮五情愁其増熱哀攀龍之無階兮思遇(一作/過)天¶
之曷月未知去下方㡬萬億兮退將返遵吾歸轍循玉¶
虚以下降濟銀河以中歇馮東井以俯視識故國之城¶
<pb:KR4h0022_WYG_095-4b>¶
闕千門萬戸遥如蟻穴百川綺分五嶽羅列覔舊山與¶
喬木纔依稀而明滅見伊川之(一無/之字)大道鞠為戎狄歴¶
陽故人半作魚龜(一作/龞)曩之奔命於市朝者如紛紜飛¶
馳讘讘蚩蚩蹩&KR0887;蹁躚肖翹陸離若蟣虱之聚壊絮蜘¶
蛛之乘逰絲(一有/吾字)乃命今日識羣動之變態兮莞然倚¶
長空而笑之亦既自得周覽未畢惕然形開萬象都(一/作)¶
(如/)失羣有儼以皆作百慮繽其來歸乃夙昔之人寰如¶
故時之喧卑向之俯仰欣戚無非妄者然後知吾之生¶
<pb:KR4h0022_WYG_095-5a>¶
也與妄皆生邪氣乗之萬縁合并為憂為患為虧為盈¶
彼君子兮(一作/方)碌碌自然以為覺猶飾妄以賈名安知¶
聖人不以世界為重狴生死為大夣視變化以(一作/與)品¶
類亦由(一作/猶)神交之飛動與貴(一作/遺)物以顧身兮悟生¶
浮而質陋以一氣之秒忽與萬化而紛糅自視俄然寄¶
形宇宙尚何能濡首於榮辱之境甘口(一作/心)於哀樂之¶
囿鷦鷯于飛載翩載翾(一作/翻)君子至止棲息化元獨立¶
載(一作乾/又作道)樞怡神胚渾萬物轉薄吾真長存止水不波¶
<pb:KR4h0022_WYG_095-5b>¶
浮雲無根與時盈虚委質乾坤倚伏相軋吉凶同源物¶
各自爾予欲無言優哉游哉聊以窮年¶
　　　夣遊仙庭賦　　　　　　　王延齡¶
葛稚川見素抱朴傲世忘榮循潔白之道吸元和之精¶
泊乎意朕飄然體清於時秋風蕭蕭秋夕凛凛野猨垂¶
幕山童薦枕湏臾之間乃安斯寢神倐忽而逾邁眇不¶
知其所届紛溶溶而上馳將若遊乎天外駕白鹿驂斑¶
麟飛翠蓋騰紅輪横絶南斗超凌北垠出崑虚以騁志¶
<pb:KR4h0022_WYG_095-6a>¶
過滄溟而問津呵風伯叱雷父披天門謁天宇太一之¶
居兮金碧堂洞欝宻兮不見陽蘂珠履地雲屏匝廊色¶
剡剡其揚彩爛煜煜以成章旖旎旌節襂襹羽裳蒼龍¶
吹篪丹鳯為舞洞轇轕乎東廂此其大較也若乃羣仙¶
之所盤薄珠庭之所雘濩曼以玉堂映以朱閣靈怪潛¶
秘光華相錯隂陽不能授其寒暑造化不能生其美惡¶
及乎上真降命赤書爰作速陽侯而波静走姮娥而月¶
落值江妃之倩練驚海童之閃爍其翺翔曠逺者嬉九¶
<pb:KR4h0022_WYG_095-6b>¶
垓排三山紫烟生白雲閒偃蹇夭矯翩綿縹緲可見而¶
不可攀至夫靈草自然珍木不死餐霞嚥液乗鴻躡鯉¶
或隱山林或遊城市斯實𤣥都之能事尤難測其云已¶
洪厓先生方睟其容頷其頥曰中州之士也爾來何遲¶
出秘訣約真期挹華池之水唱天闗之詞既乃避席屏¶
氣拜命之辱精皦皛兮從空浮長覺悟兮還舊丘唯見¶
塵書滿屋皓月生樓渉化窮極無跡難求豈莊周夣為¶
蝴蝶蝴蝶夣為莊周歟意者天聰明神正直親其貞亮¶
<pb:KR4h0022_WYG_095-7a>¶
之槩照以𤣥魁之極䨇童兮何日再逄上清兮何時再¶
陟掩空舘而愁卧撫長懐而歎息¶
　　　夣賦　　　　　　　　　　杜　頠¶
夫人者何乾坤之至精夫夣者何精爽之所成及乎羣¶
動息閒守(一作/宇)清澹爾安寢儼乎無營亦或不意而得¶
亦或因感而生明休咎之先兆通喜怒之深情其為吉¶
也懸三刀以作郡凌八門而上征或生松以表秩或贈¶
蘭以為名盬(音/古)腦審其戰勝鑿心啟其才英其為凶也¶
<pb:KR4h0022_WYG_095-7b>¶
晉侯彌留作疾於二竪孔公將殁觀奠於兩楹雖否臧¶
之殊感諒希㣲之難明是以太古無夣以絶欲聖人肇¶
夣以治想隨事而生觸類而長或含悲以憎暢(一作/惕)或¶
當歡而契賞曽有慕而忽來屬所思而必徃雖遼萬里¶
遽諧疇昔之遊縱冥九泉亦覯平生之像鬼出神入惟¶
惚惟恍則有暌聞(疑作/間)庭闈烟霜嵗慕(疑/)常馳戀於定¶
省忽飛魂於寐寤撩軒幌而無隔邈山河之徑度常倐¶
忽而徃來竟不由於道路獨有遭遇明時覉遊上國才¶
<pb:KR4h0022_WYG_095-8a>¶
譽不振命途仍塞仰軒后之通感慕殷宗而見刻當捧¶
日而振(一作/披)誠庶明君之夣得¶
　　　夣五色筆賦¶
夫何言吉夣兮杳杳冥冥若有一人兮遺我鴻筆居然¶
五色兮其狀炳靈煥錯彩於無像紛斑斕而有形匪沉¶
淪於&KR0030;(一作/盡)墨那渾濁於殺青獲乎希微來何處所彩¶
非染而自備管在搦而神與意藻思之相授期文章而¶
見許信魂夣之有乎曽目成而不阻神之正直福非回¶
<pb:KR4h0022_WYG_095-8b>¶
邪何代無才曷江淹之允屬則吾豈敢疇郭璞之孔嘉¶
繄有靈兮未悟儻知夣兮増華始其良夜幽閒齋心朗¶
暢寢彌安於自得思不適於無妄故降綵筆冥微(疑/)𤣥¶
貺與蠅集而殊端方兎毫而詭狀丹翠式序𤣥黄可分¶
叅乎素色爛以成文若以我脩詞五彩必能吐鳯若以¶
我揮翰一飛何謝慶雲是知物有幽通神為真宰夣於¶
掌握驚茲夕以靈奇瞻彼筆端勝常時之光彩誠有志¶
而必達冝飾躬而不殆展轉虚室曈曨曉日目眩眯於¶
<pb:KR4h0022_WYG_095-9a>¶
花容想綢繆於錦質或乍進而乍退類若虚而若實既¶
而駭人恍然觀身雖放言之在我豈假手而非神則知¶
五色之靈筆善誘斯文之日新¶
　　　夣捧日賦(以神遇輝燭兆/發嘉祥為韻)　　蔣　防¶
靈降嘉夣天垂至陽誠發身之兆朕符翊聖之禎祥所¶
謂神而遇闇而彰息沖澹之居于于而自得見貞明之¶
質曖曖而彌光倐爾疑升瞰兮下燭曈曨甘寢之所恍¶
惚曽泉之曲撫金烏之翼匪隔雲霄駐羲和之車乍廻¶
<pb:KR4h0022_WYG_095-9b>¶
昏旭想夫卑髙莫隣授受何因忽煌煌而委照值黙黙¶
而凝神寂其神乃無間而通碧落上其手自有昊而得¶
紅輪縹緲魂交光芒景附肘腋輝爍襟懐煦嫗類衘規¶
於逺山同抱璧於中路在忘形之際用示無私當向晦¶
之時將祛未寤豈不以精誠可託光隂可駐從九霄之¶
降祉表千載之嘉遇者也故曰道契幽㣲天且不違肹¶
蠁隂隲指掌陽輝載營魄而虚無黙住荷靈貺而照燭¶
潛依至若冥蒙上越埃&KR0381;中歇始悠悠以神契俄赫赫¶
<pb:KR4h0022_WYG_095-10a>¶
而明發驗扶桑之際其徃阻脩偶支枕之時其來倐忽¶
是知天無親降靈而非遐神不昧獨幽而不賖不然何¶
虚徐袵席承奉光華髙眠而不驚不悚見瑞而可仰可¶
嘉然則荀令之談足徴程昱之榮有兆常眷眷於天路¶
每拳拳於雲表周旋寤寐&KR0367;仰昏曉庶照臨之理感通¶
知葵藿之誠不小¶
　　　髙宗夣得説賦(以恭黙思道帝/賚良弼為韻)李　觀¶
殷之哲王唯政是恤夜分而寢夣獲良弼雖神悸而若¶
<pb:KR4h0022_WYG_095-10b>¶
驚冀形求而勿失爰徴營匠刻乎獨見之真乃俾庶僚¶
訪其唯似之質當厥夣也神馳無方未訖永夕如躋彼¶
蒼怳其神兮以浮&KR0367;其體兮若亡形接乃夣斯人甚良¶
側身徘徊於已之傍將舉趾以趨附又伸眉而抑揚言¶
霏霏而無瑕目矎矎而有光觀其儀可用為列辟之式¶
察其志不獨稱百夫之防升降咸若周旋允臧寂乎昭¶
昭既寢不忘斯后克明承天之賚謂濟川之噐而投足¶
不濡履大覺之端(莊子有大覺而後/知此其大夣也)而遊夣無閡其中¶
<pb:KR4h0022_WYG_095-11a>¶
蕩蕩其表曖曖雖用助理於一人實候清平於千載於¶
是武丁夣於宫而上與天通傅説築於外而中合神契¶
持緡向老諒殊渭水之涯負畚將疲久困傅巖之際説¶
匪丁而空山長徃丁匪説而大位斯替如魚水之相因¶
保君臣之䨇麗惟説也䇿名歸主惟丁也受命於帝帝¶
何言哉邈以𤣥造隂推吉士以佐有道説之居兮山之¶
幽雲峩峩兮水浩浩彼人兮何斯歘中心兮夣之如渇¶
兮在茲如饑兮在茲(一作如渴兮如/飢在茲兮匪茲)想遺眷以索隱撫¶
<pb:KR4h0022_WYG_095-11b>¶
空懐而嘆思思之未得端扆沉黙其夣也則誠其寤也¶
則惑其収之於野而寄之以國有唐時雍上明下恭君¶
與之同日臣與之比蹤事不惟舊今之斯從斐而成章¶
有媿雕龍¶
　　　莊周夢為蝴蝶賦(以昔者莊周夢/為蝴蝶為韻)賈餗¶
窮萬化之指歸得七篇於徃昔何真人之形氣以異類¶
而遷易將以明道之樞喻心之適徐徐在寐忽羽化於¶
他方栩栩既遊忘魂交於此夕是知溥天之下萬物一¶
<pb:KR4h0022_WYG_095-12a>¶
也雖飛走之或殊何生成之為假形隨夣改豈必大人¶
占之心與物遷孰云夫子聖者澹然休息怳爾飛揚闇¶
出蠨蛸之户潛辭蟋蟀之堂風景熈熈但娛情於蝴蝶¶
是非草草已委蛻於䝉莊既而忽忽悠悠東西泛浮動¶
皆造適止必忘憂草上翩翻與百花而共媚林間摇曵¶
似一葉之先秋彼賢愚波注禍福環周信乃人間之累¶
非同域外之遊且夫浩浩隂陽茫茫羣衆紛胷襟之憂¶
患勞日夜而迎送是以至人因茲託諷為魚而江湖可¶
<pb:KR4h0022_WYG_095-12b>¶
入為鳥而風雲可控飄然而徃安知棄我如遺倐爾復¶
來又疑與爾俱夣故得弔詭之理(出莊/子)明懸解之規方¶
形神之寂寞有變化之云為夣也者不期而㑹飛也者¶
以息相吹豈衘髪之能診蓋忘蹄之可知至乎徃復湏¶
㬰與化為徒寤與覺而未辨蝶將周而已殊是以大同¶
而言萬物為肝為膽小異而說一身為越為胡苟愚智¶
而自得實聖靈之軌模客有志業未如居多不愜六夣¶
紛其夜動七情忘於晝接乃陳古以况今賦莊周之夣¶
<pb:KR4h0022_WYG_095-13a>¶
蝶¶
　　　莊周夣蝴蝶賦(以題/為韻)　　　　張　隨¶
伊漆園之傲吏談𤣥黙以和光表人生之自得繄萬化¶
之可量萬靈齊乎一指異術脗乎通莊忘言息躬輙造¶
逍遥之境靜寐成夣旋臻罔象之鄉於以遷神於以化¶
蝶樂彼形之蠢類忘我目之交睫於是飄粉羽揚翠鬛¶
始飛飛而稍進俄栩栩而自愜烟中蕩漾媚春景之殘¶
花林際徘徊舞秋風之一葉於戲變化悠悠人生若浮¶
<pb:KR4h0022_WYG_095-13b>¶
希㣲兮其狀方異恍惚兮其神遂収雖蘧蘧而復體尚¶
悄悄以在眸我豈彼類彼寧我儔苟夣非而覺是誠虚¶
徃而實留且𤣥蹤莫覿真理難求莊周之夣蝶而蝴蝶¶
之夣周歟廼知元氣混然感通斯衆為生死之異分量¶
寤寐而適中形因靜息符大辨之不言神以化遷異至¶
人之無夣若夫氣為質本夣與道俱以我之有化彼之¶
無固假寐而倐忽越百靈(疑作/齡)以湏臾其在周也不知¶
蝶之於彼矣其在蝶也不知周之於此乎若然者萬物¶
<pb:KR4h0022_WYG_095-14a>¶
各得其性一體或殊其途有徐徐而龜曵其尾有察察¶
而狼䟦其胡智者所以自智愚者所以自愚則孰能間¶
其巨細孰能别其榮枯欲窮莊生夣蝶之理走將一問¶
於洪鑪¶
　　　夣舞鍾馗賦(以徳至前王始/觀神跡為韻)　周　繇¶
皇躬抱疾佳夣通神見畨綽兮上言丹陛引鍾馗兮來¶
舞華茵寢酣方悦於宸扆不知為異覺後全銷於美疢¶
始訝非真開元中撫念齊民憂勤萬國萬幾親决於宸¶
<pb:KR4h0022_WYG_095-14b>¶
斷微瘧遂沾於聖徳金丹術士殊乖九轉之功桐籙醫¶
師又寡十全之力爰感神物來康哲王於時漏滴長樂¶
鐘敲建章扃禁闥兮閑羽衛虚寢殿兮閴嬪嬙虎魄枕¶
欹象榻透熒熒之影鰕鬚簾巻魚燈摇閃閃之光聖魂¶
惝恍以方寐怪狀朦朧而遽至&KR0008;矹(疑作/硉矹)標衆䫜類特¶
異奮長髯於闊臆斜領全開搔短髪於圓顱危冠欲墜¶
顧視纔定趨蹌忽前不待乎調鳳管撥鸞絃曵藍衫而¶
䬃纚揮竹簡以蹁躚頓趾而虎跳幽谷昻頭而龍躍深¶
<pb:KR4h0022_WYG_095-15a>¶
淵或呀口而揚音或蹲身而節拍震雕栱以將落躍瑶¶
階而欲折萬靈沮氣以慞惶一鬼傍隨而奮躑烟雲忽¶
起難留舞罷之姿雨雹交馳旋失去來之跡睿想纔寤¶
清宵已闌祛沉痾而頓愈㾕(山錦切/寒也)御體以猶寒對真¶
妃言寤寐之祥六宫皆賀詔道子冩婆娑之狀百辟咸¶
觀彼號伊祁亦名欝壘儺袄於凝沍之末驅厲於發生¶
之始豈如呈妙舞兮薦夣明君康寧兮福履¶
　¶
<pb:KR4h0022_WYG_095-15b>¶
　¶
　¶
　¶
　¶
　¶
　¶
　¶
　文苑英華巻九十五¶
