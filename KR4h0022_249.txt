# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.574900
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百四十九
<pb:KR4h0022_WYG_249-1a>¶
欽定四庫全書¶
　文苑英華巻二百四十九　　宋　李昉等　編¶
　寄贈三¶
　　盧照隣六首　　　　駱賔王三首¶
　　杜淹一首　　　　　陳子昂五首¶
　　喬知之一首　　　　李嶠三首¶
　　李乂二首　　　　　崔湜一首¶
　　杜審言三首　　　　宋之問一首¶
<pb:KR4h0022_WYG_249-1b>¶
　　李適一首　　　　　徐彦伯二首¶
　　　贈益府羣官　　　　　　　盧照隣¶
一鳥自北燕飛來向西蜀單棲劍門上獨舞岷山足昂¶
藏多古貌哀怨有新曲羣鳳從之遊問之何所欲荅言寒¶
鄉子飄飄萬餘里不息惡木枝不飲盜泉水常思稻粱遇¶
願棲梧桐樹智者不我邀愚夫余不顧所以成獨坐耿耿¶
嵗云暮日夕苦風霜思歸赴洛陽羽翮毛衣短闗山道路¶
長明月留客思白雲迷故鄉誰能借風便一舉凌蒼蒼¶
<pb:KR4h0022_WYG_249-2a>¶
　　　山行寄劉李二叅軍　　　　前　人¶
萬里煙塵客三春桃李時事去紛無限愁來不自持狂¶
歌欲道(一作/歎)鳳失路反占龜草礙人行緩花繁鳥度遲¶
彼美叅卿事留連求友詩安知倦逰子兩鬢漸如絲¶
　　　贈益府裴録事　　　　　　前　人¶
忽忽嵗云暮相望限風煙長歌欲對酒危坐遂停絃停¶
絃變霜露對酒懐朋故朝看桂蟾晩夜聞鴻鴈度何時¶
還桂晩不同攀浮雲映丹壑明月滿青山青山雲路深¶
<pb:KR4h0022_WYG_249-2b>¶
丹壑月華臨耿耿離憂積空令星鬢(一作/髪)侵¶
　　　首春貽京邑文士　　　　　前　人¶
寂寂罷将迎門無車馬聲横琴答山水披巻閱公卿忽¶
聞嵗云晏倚杖出簷楹寒辭楊桞陌春滿(一作/别)鳳凰城¶
梅花扶院吐蘭葉遶堦生覽鏡改容色藏書留姓名時¶
來不假問生死任交情¶
　　　于時春也慨然有江湖之思寄贈桞九隴¶
　　　　　　　　　　　　　　　盧照鄰¶
<pb:KR4h0022_WYG_249-3a>¶
提琴一萬里負書三十年晨攀偃蹇樹暮宿清泠泉翔¶
禽鳴我側旅獸過我前無人且無事獨酌還獨眠遥聞¶
彭澤宰髙弄武城絃形骸寄文墨意氣託神仙我有壼¶
中要題為物外篇将以貽好道道逺莫致旃相思勞日¶
夜相望阻風煙坐惜春華晩徒令客思懸水去東南地¶
氣凝西北天闗山悲蜀道花鳥憶秦川天子何時問公¶
卿本亦憐自哀還自樂歸藪復歸田海屋銀為柱雲車¶
電作鞭儻遇鸞将鶴誰論貂與蟬萊洲頻度淺桃實㡬¶
<pb:KR4h0022_WYG_249-3b>¶
成圓寄言飛鳬舄嵗晏同聨翩¶
　　　至望喜矚目言懐貽劒外知巳¶
　　　　　　　　　　　　　　　前　人¶
聖圖夷九折神化掩三分緘愁赴蜀道題拙奉虞薰隠¶
轔度深谷遥裔上髙雲碧流遞榮(疑作/縈)注青山互糾紛¶
澗松咽風緒巖花濯露文思北常依馭圖南每䘮羣無¶
由召宣室何以答吾君¶
　　　在江南贈宋五之問　　　　駱賔王¶
<pb:KR4h0022_WYG_249-4a>¶
井絡雙源濬潯陽(集作/陽侯)九派長輪波(集作/淪波)通地穴委輪¶
下歸塘别島籠朝蜃連洲擁夕陽(集作/漲)韞珠澄(集作/成)積¶
潤讓璧動浮光浮光凝析木(一作/折木)積閏踈圓沚玉輪&KR0636;¶
地開劍閣(一作/匝)連星起風煙標廻秀英靈信多美懐徳¶
踐遺芳端操慙謀已謀已繆觀光牽跡强棲遑揆拙迷¶
三省勞生暗(集作/昧)兩忘彈隨(一作/冠)空被笑獻楚自多傷¶
一朝殊語黙千里異(一作易/集作暴)炎涼炎涼㡬遷貿水(一作/川)¶
陸疲臻湊積水架吳濤連山横楚岫風月雖殊昔星河¶
<pb:KR4h0022_WYG_249-4b>¶
猶是舊姑蘇望南浦邯鄲通北走北走平生親南浦别¶
離津瀟湘一超忽洞庭多苦辛秋江無緑芷寒汀有白¶
蘋采采(集作/之)将何遺故人漳水濵漳濵已遼逺江潭未¶
旋返為聽短歌行當憶(集作/想)長洲苑露金薰菊岸風珮¶
摇蘭坂蟬鳴稻葉秋鴈起蘆花晩秋天(集作/晩秋)雲日明亭¶
臯風露清獨負平生氣重(集作/空)牽摇落情占星非聚徳¶
夢月詎懸名寂寥傷楚奏悽斷泣秦聲秦聲懐舊里楚¶
奏悲無已郢路少知音藂臺富竒士温輝凌愛日壮氣¶
<pb:KR4h0022_WYG_249-5a>¶
驚寒水一顧重風雲三冬足文史文史盛紛綸京洛多¶
風塵猶輕(一作/由來)五車富未重一囊貧李仙非(集作/悲)易託¶
蘇鬼曲(集作/尚)難因不惜勞歌盡誰為聽陽春¶
　　　在軍中贈先還知巳　　　　前　人¶
蓬轉俱行役𤓰時獨未還䰟迷金闕路望斷玉門闗獻¶
凱多慙霍論封㡬謝班風塵催白首嵗月損紅顔落鴈¶
低秋塞驚鳬起暝灣胡霜如劍鍔漢月似刀鐶别有(集/作)¶
(後/)邉亭樹相思㡬度攀¶
<pb:KR4h0022_WYG_249-5b>¶
　　　早秋出塞寄東臺詳正學士　前　人¶
促駕踰三水長驅望五原天階(集作/街)分斗極地理接樓¶
煩漢月明闗隴戎(集作/胡)雲聚塞垣山川殊物候風壤異¶
涼暄(集作/温)戍古秋塵合沙寒宿霧繁昔余迷學歩投跡¶
忝詞源蘭渚浮延閣蓬山欵禁園彯纓陪紱冕載筆偶¶
璵璠汲冡寧詳蠧秦牢詎辯寃一朝從匪(集作/篚)服千里¶
騖輕軒鄉夢隨䰟斷邉聲入聽喧南圖終鎩(集作/歛)翮北¶
上遽摧轅弔影慙連茹浮生倦觸藩數竒何以託桃李¶
<pb:KR4h0022_WYG_249-6a>¶
自無言¶
　　　寄贈齊公　　　　　　　　杜　淹¶
冠盖逰梁日詩書同志年佩蘭長坂上攀桂小山前結¶
交淡若水履道直如弦此觀終未極於兹獨播遷頳衣¶
登蜀道白首别秦川淚隨溝水逝心逐曉旌懸去去逾¶
千里悠悠隔九天郊野間長薄城闕隠凝煙闗門共月¶
對山路與雲連此時寸心裏難用尺書傳¶
　　　入東陽峽與李明府船前後不相及¶
<pb:KR4h0022_WYG_249-6b>¶
　　　　　　　　　　　　　　　陳子昻¶
東巖初解纜南浦遂離羣出沒同洲島棲泊異汀濆風¶
煙猶可望歌笑浩難聞路轉青山合峯廻白日曛奔濤¶
上漫漫積浪(集作/水)下沄沄倐忽猶疑及差池復兩分離¶
離開(集作/間)逺樹藹藹沒遥氛地入巴陵道星連牛斗文¶
孤狖啼寒月哀鴻呌斷雲仙舟不可見摇(集作/遥)思坐氛¶
氲¶
　　　贈嚴倉曹乞推命録　　　　前　人¶
<pb:KR4h0022_WYG_249-7a>¶
少學縱横術逰楚復逰燕棲遑長委命富貴未知天聞¶
道沈冥客青囊有秘編(集作/篇)九宫探萬象三算極重𤣥¶
願奉唐生訣将知躍馬年非同墨翟問空滯殺(集作/至)龍¶
川¶
　　　度峽口山贈喬補闕知之王二無競¶
　　　　　　　　　　　　　　　前　人¶
峽口大漢南横絶界中國叢石相(集作/何)紛糾赤山復翕¶
赩逺望多衆客逼之無異色摧(集作/崔)崒乍孤斷逶迤屢¶
<pb:KR4h0022_WYG_249-7b>¶
回直信闗胡馬衝亦拒漢邉塞豈依(集作/伊)山河險将順¶
休明徳物壮誠有衰勢髙(集作/雄)良易極邐迤忽而盡決¶
漭平不息之子黄金軀如何北(集作/此)荒域雲臺盛多士¶
待君丹墀側¶
　　　贈趙貞固二首　　　　　　前　人¶
回中烽火入塞上追兵起此時邉朔寒登隴思君子東¶
顧望漢京南山雲霧裏¶
　　　二¶
<pb:KR4h0022_WYG_249-8a>¶
赤螭媚其彩(集作/形)婉孌蒼梧泉昔者琅琊子躬耕亦愷¶
(集作/慨)然美人豈遐曠之子乃前賢良辰在何許白日屢¶
頽遷道心固㣲宻神用無留連舒可彌宇宙攬之不盈¶
拳蓬茅(集作/蒿)久蕪沒金石徒精堅良寳委短褐閑琴獨¶
嬋娟¶
　　　擬古贈陳子昻　　　　　　喬知之¶
惸惸孤形影悄悄獨逰心以此從王事常與子同衾别¶
離三河間征戰二庭深(一作/延隂)胡天夜雨露胡鴈晨南翔¶
<pb:KR4h0022_WYG_249-8b>¶
節物感離别(一作/居)同衾違(一作/還)故鄉南歸日将逺北方¶
尚蓬飄孟秋七月時相送出外郊海風吹涼木邉聲暗¶
(一作/響)梢梢勤役千萬里将臨五十年心事為誰道抽琴¶
歌坐筵一彈再三歎賔御涕潺湲送君竟此曲從茲長¶
絶絃¶
　　此詩二百六巻重出今已削去注異同為一作¶
　　　扈從還洛呈侍從羣官　　　李　嶠¶
四海帝王家兩都周漢室觀風昔來幸御氣今旋蹕雷¶
<pb:KR4h0022_WYG_249-9a>¶
奮(疑/)六合開天行萬乘出𤣥㝠奉時駕白矩叅戎律後¶
隊咽節聲前驅嚴罕罼輝光射東井禁令横西秩帳殿¶
别陽秋旌門臨甲乙将交洛城雨稍逺長安日邙鞏雲¶
外來咸秦霧中失孟冬霜霰下是日農功畢天道向歸¶
餘皇情美隂隲行在名岳禮逓問髙年疾祝鳥既開羅¶
調人更張瑟登源(疑/)采謳頌俯谷求才術邑罕懸磬貧¶
山無挂瓢逸垂恩浹寰宇展義該文質徳澤盛軒逰哀¶
矜深禹恤申歌地廬駭獻夀衢樽溢瑞色抱氤氲寒光¶
<pb:KR4h0022_WYG_249-9b>¶
變蕭飋宗枝旦奭輔侍從王劉疋並緝蛟龍書同簮鳳¶
凰筆陶甄荷吹萬里歸(一作頌歸/又作婺婦)歎明一歡與道路長¶
顧隨談笑宻叨應廊廟選謬齒䕫龍弼喜搆大廈成慙¶
非隆棟吉¶
　　　晩景帳然簡二三子　　　　前　人¶
楚客秋悲動梁臺夕望餘梧桐稍下葉山桂欲開花氣¶
引迎風露光収向晩霞長歌白水曲空對緑池華¶
　　　田假限疾不獲還荘載想田園兼思親友贈杜¶
<pb:KR4h0022_WYG_249-10a>¶
　　　　幽素　　　　　　　　　前　人¶
逰宦勞牽網風塵久化衣迹馳東苑路望阻北巖扉及¶
此乘休告聊将狎遁肥十旬俄委疹(一作/疾)三逕且殊歸¶
茂陵窅難即(一作/仰)靈臺蹔可依疲痾旅城寺延想屬郊¶
畿夕夢園林是晨瞻邑里非緑疇良已穢清濠曠不追¶
野花何處落山月㡬秋暉彼美符商致(一作/政)優逰絶漢¶
機髙情物累遣逸氣煙霞飛樂道方無悶懐賢獨有違¶
樽虛舊園酒琴静故人徽夏沼蓮初發秋田麥稍稀何¶
<pb:KR4h0022_WYG_249-10b>¶
當攜手去嵗暮(一作/日暮)採芳菲¶
　　此詩三百十七巻重出今已削去注異同為一作¶
　　　寄胡皓時在南中　　　　　李　乂¶
徭役苦流滯風波限泝洄江流通地骨山道繞天台有¶
鳥圖南去無人自北來閉門滄海曲雲霧待君開¶
　　　招諭有懐贈同行人　　　　前　人¶
逺逰冒艱阻深入勞存諭春去辭園門秋還在(一作/任)邉¶
戌軒車行未返節序催難駐陌上悲轉蓬園中想芳樹¶
<pb:KR4h0022_WYG_249-11a>¶
蜀山自紛糾岷水恒奔注臨泛多苦懐登攀寡歡趣永¶
夕飛滛雨崇朝蒸毒霧不求綏嶺桃寧美卭鄉蒟白浪¶
行欲静驄馬何常驅(唐韻區遇切刻集者未如此音或/改為駐而不知前已押催難駐誤)¶
(矣/)願接軺斾塵聮翩東北騖¶
　　　襄陽早秋寄岑侍郎　　　　崔　湜¶
江城秋氣早旭旦坐南闈落葉驚衰鬢清霜换旅衣時¶
來矜早達事往覺前非體道徒推理防身終昧㣲故人¶
金華省肅穆秉天機誰念江漢廣蹉跎心事違¶
<pb:KR4h0022_WYG_249-11b>¶
　　　贈蘇味道　　　　　　　　杜審言¶
北地寒應苦南庭戍未歸邉聲亂羌笛朔風巻戎衣雨¶
雪闗山暗風霜草木稀胡兵戰欲盡漢卒尚重圍雲静¶
妖星落秋深塞馬肥據鞍雄劍動挿筆羽書飛輿駕還¶
京邑朋逰滿帝畿方期乘(集作/來)獻凱歌舞共春輝¶
　　　贈崔融　　　　　　　　　前　人¶
十年俱薄宦萬里各他方雲天斷書札風土異炎涼太¶
息幽蘭紫勞歌竒樹黃日疑懐叔度夜似憶真長北使¶
<pb:KR4h0022_WYG_249-12a>¶
從江左東歸在洛陽相逢慰疇昔相對叙存亡草深窮¶
巷敗(集作/毁)竹盡故園荒雅(集作/稚)節君彌固衰顔余自傷¶
人事盈虛改交逰寵辱妨雀羅争去翟鶴氅競尋王思¶
極歡娛至明情詎可忘連騎追佳賞城中及路傍琴樽¶
行宴席巖沼卧詞場三川宿雨霽四月晩花芳復此開¶
懸榻寧唯入後堂興酣雊&KR0008;舞言洽鳳凰翔髙選俄遷¶
職嚴程已飭装撫躬衘道義攜手戀輝光玉振先推美¶
金銘舊所防勿嗟離别易行役共時康¶
<pb:KR4h0022_WYG_249-12b>¶
　　　贈蘇綰書記　　　　　　　前　人¶
知君書記本翩翩為許從戎赴朔邉紅粉樓中應計日¶
燕支山下莫經年¶
　　　入崖口五渡寄李適　　　　宋之問¶
抱琴問(一作登/集作經)絶壑栰木泝清川路竒(一作/極)意謂盡勢¶
廻趣轉綿人逺草木秀山深雲景鮮余負海岳情自惜¶
㣲尚年(一作/然)彌曠十餘載今來宛仍全未窺仙源極獨¶
進野人船時攀乳竇憇屢薄天窻眠夜絃響松月朝檝¶
<pb:KR4h0022_WYG_249-13a>¶
弄苔淵(一作/泉)固𡨕物(一作因/𡨕象)外理永謝區中縁碧潭可¶
遺老丹砂堪學仙莫使馳光暮空令龜鶴憐(一作皆文/粹及集本)¶
　　　答宋十一崖口五渡見贈　　李　適¶
聞君訪逺山躋險造幽絶眇然青雲境觀竒彌年月登¶
嶺亦泝溪孤舟亊㳂越崿嶂傳彩翠崖磴互敧缺石林¶
上攅聚(一作/叢)金澗下明滅捫壁窺丹井梯苔瞰乳穴忽¶
枉巖中贈對玩未嘗輟慇懃獨往事委曲練(一作/錬)藥說¶
迨(一作/邀)予名山期從爾泛海澨嵗晏秉宿心斯言非徒¶
<pb:KR4h0022_WYG_249-13b>¶
設(一作皆/文粹)¶
　　　和李適答宋之問　　　　　徐彦伯¶
聞有獨往客拂衣捐世心結欣薄枉渚撰念縈舊林經¶
亘去崖合𡨕綿歸壑深琪樹環碧彩金潭生翠隂沿洄¶
弄沙榜詭仄眺明岑夕聞桂裏猿曉玩松上禽雜珮藴¶
孤袖瓊敷綴雙襟(文粹/作矜)我懐滄洲想懿爾白雲吟秉願¶
理方協存期迹易尋茲言庶不負為報巖中琴¶
　　　贈劉舎人古意　　　　　　前　人¶
<pb:KR4h0022_WYG_249-14a>¶
女牀聞(初學記/作閟)靈鳥文章世所稀巢君碧梧樹舞君青¶
瑣闈或言鳳池樂撫翼更西飛鳳池環禁林仙閣靄沉¶
沉璇題激流日珠綴綿清隂郁穆帝言重熒煌台座深¶
風張丹戺翮月弄紫庭音衆彩結不散孤英跂莫尋浩¶
歌向蘭渚婉孌故儔心¶
　¶
　¶
　¶
<pb:KR4h0022_WYG_249-14b>¶
　¶
　¶
　¶
　¶
　¶
　¶
　¶
　文苑英華巻二百四十九¶
