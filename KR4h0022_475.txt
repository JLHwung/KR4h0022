# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:51.432344
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百七十五
<pb:KR4h0022_WYG_475-1a>¶
欽定四庫全書¶
　文苑英華巻四百七十五　宋　李昉等　編¶
　䇿問二十二道¶
　　䇿進士問五道¶
　　明經諸經策問七道¶
　　道舉䇿問三道¶
　　𢎞文崇文生䇿問二道¶
　　禮部䇿問進士五道¶
<pb:KR4h0022_WYG_475-1b>¶
　　䇿進士問五道　　　　　　　權德輿¶
　　　第一問¶
問六經之後百氏塞路微言大義寢以乖絕使昧者耗¶
日力以㓕天理去夷道而趨曲學利誘於内(名贒策問/作知誘於)¶
(外/)不能自還漢庭用經術以昇(集作/都)貴位傳古義以决¶
疑獄誠為理之本也今有司或欲舉建中制書置五經¶
慱士條定員品列於國庠諸生討論嵗課能否然後刪¶
非聖之書使舊章不亂則經有師道學者(一作/皆)顓門以¶
<pb:KR4h0022_WYG_475-2a>¶
為如何當有其説至於九流百(一作/六)家論著利病有可¶
以輔經術而施教化者皆為别白書之¶
　　　第二問¶
問易曰君子夕惕若厲語曰君子坦蕩蕩禮之言絅衣¶
則曰惡其文之著也儒行則曰多文以為富或全歸以¶
為孝或殺身以成仁或玉色以山立或毁方以瓦合皆¶
若相戾未能盡通顔囘三月不違仁孟軻四十不動心¶
何者為優桞下惠三黜而不去子文三已而無愠何者¶
<pb:KR4h0022_WYG_475-2b>¶
為愈召忽死子糾管仲相小白棠君赴楚召子胥為呉¶
行人何者為是析疑體要思有所聞¶
　　　第三問¶
問周制什一是稱中正秦開阡陌以業農戰今國家叅¶
酌古道惠綏元元均節財征與之休息豐年則平糴於¶
轂下恒制則轉漕於闗東尚慮地有遺利人有遺力生¶
之者少靡之者多粟帛寖輕而緍錢益重或去衣食之¶
本以趣末作自非翔貴之急則有甚賤之傷欲使操竒¶
<pb:KR4h0022_WYG_475-3a>¶
贏者無所牟利務農桑者沛然自足以均貨力以制盈¶
虚多才洽聞當䆒其術至若管仲通幣之輕重李悝視¶
嵗之上下有可以行於今者因亦陳之羙利嘉言無辭¶
悉數¶
　　　第四問¶
問懲忿室慾易象之明義使驕且吝先師之深誡至若¶
洙泗之門人故人(謂原/讓)漸漬於道德固已深矣而仲由¶
愠見原壤夷俟其為忿與驕不亦甚與商不假蓋賜能¶
<pb:KR4h0022_WYG_475-3b>¶
貨殖從我之徒而各恡缺如是皆所未逹試為辨之¶
　　　第五問¶
問育材造士為國之本修辭待問賢者能之豈促速於¶
儷偶牽制於聲病之為耶但程試司存則有拘限音韻¶
頗叶者或不聞於軼響珪璋特逹者亦有累於㣲瑕欲¶
使楚無獻玉之泣齊無吹竽之濫取捨之際未知其方¶
子曰盍各言爾志趙孟亦請七子皆賦以觀鄭志古人¶
有述祖德叙家風之作衆君子藏噐而含章者乆積善¶
<pb:KR4h0022_WYG_475-4a>¶
(集作/厚)而流慶者逺各言心術兼叙代德鄙夫虛佇以廣¶
未聞¶
　　明經諸經䇿問七道¶
　　　春秋第一問(五經𢎞/文生同)¶
問孔聖屬詞丘明同耻裁成義類比事繫年居體元之¶
前已有先傳在獲麟之後尚列餘經豈脱簡之難徴復¶
絶筆之云誤子産遺愛也而賂伯石叔向遺直也而戮¶
叔魚吳季札附子臧而吳衰宋宣公捨與夷而宋亂陣¶
<pb:KR4h0022_WYG_475-4b>¶
為鵞鸛戰豈捷於魚麗詛以犬雞信寜優於牛耳子(集/有)¶
(之/字)所習也為予言之¶
　　　禮記第二問(五經𢎞/文生同)¶
問三代之弊或朴或薄六經之失或愚或誣夫以殷周¶
之理道詩書之述作施於風俗豈皆有所未至耶輟祭¶
納書誠為追逺執戈桃茢無乃傷恩何二者之相反耶¶
兩楹坐奠歎有切於宗予九齡魂交數能移於與爾何¶
二者之不一耶山節藻棁豚肩狐裘皆大夫也又何相¶
<pb:KR4h0022_WYG_475-5a>¶
逺耶檀弓袒免子㳺衰麻何如直諒而忠告之耶各以¶
經對¶
　　　周易三問(五經道/舉同)¶
問四營成卦三古遺文本自河圖演於羑里而西鄰禴¶
祭斯乃自多箕子利貞且居身後豈理有未䆒復古失¶
其傳乾彖辭乃次六爻之末坎加習字有異八純之體¶
無妄則象稱物與同人則彖引卦名或備四德而纔至¶
悔亡或無一德而自居貞吉訪於承學思以稽疑至若¶
<pb:KR4h0022_WYG_475-5b>¶
康成之陰陽象數輔嗣之人事名理異同優劣亦為明¶
徴¶
　　　尚書第四問(五經/同)¶
問左史記言古之大訓何首載堯典而乃稱虞書當文¶
思之代而九官未命及納麓之時而四㓙方去豈允恭¶
克譲待𤣥德而盡善耶仲虺作誥伊尹作訓豈臣下忠¶
規之稱耶伯禽費誓穆公秦誓豈帝王軌範之書耶好¶
風好雨既從於箕畢時若恒若復係於休咎何所適從¶
<pb:KR4h0022_WYG_475-6a>¶
耶伏生傳於耄耋魯璧得於殘缺前代講訓孰為名家¶
可以詳言用窺奥學¶
　　　毛詩第五問(丑經/同)¶
問二南之化六義之宗以類聲歌以觀風俗列國斯衆¶
何限於十四陳詩固多豈止於三百頌編魯頌奚異於¶
商周風有王風何殊於鄘衞頗疑倒置未逹指歸至若¶
以句命篇義例非一𤓰瓞取綿綿之狀草蟲棄喓喓之¶
聲斯類則多不能具舉既傳師學一為起予企聞博依¶
<pb:KR4h0022_WYG_475-6b>¶
之喻當縱觧頥之辨¶
　　　糓梁第六問(五經/同)¶
問魯史成文以一字為褒貶漢庭尚學有二傳之異同¶
雖子夏援經孫卿肄業而去聖寢逺傳疑儻多閠以定¶
時何非乎告朔雩乃閔雨奚憂於去讓文有無天之説¶
定有無王之年例或難通理亦未盡衛輙辭以尊祖於¶
義安乎許止闕於嘗藥受誣乃甚以兹凝滯皆藉發明¶
糓梁子之言固當有㨿應上公於古復是何神諸儒待¶
<pb:KR4h0022_WYG_475-7a>¶
問一為覼縷¶
　　　論語第七問¶
問孔門逹者列在四科顔子不幸伯牛惡疾命之所賦¶
誠不可同至若攻冉求以鳴鼓比宰我於朽木言語政¶
事何補於斯七年可以即戎百年可以去殺固弛張之¶
有異曷遲速之相懸為仁由已無信不立拜陽貨則時¶
其亡也辭孺悲則歌使聞之聖人之心固當有為鄙則¶
未逹子其辨歟¶
<pb:KR4h0022_WYG_475-7b>¶
　　道舉䇿問三道¶
　　　第一問¶
問莊生曰吾聞庖丁之言得養生焉蓋以其㳺刄無全¶
善刀(一作/刄)而藏之故也禦冦則曰養生如何肆之而已¶
莊生曰嗜慾深者天機淺禦冦則以朝穆善理内而性¶
交逸何二論背馳之甚耶夫一氣之蹔聚為物之逆旅¶
誠不當傷性沽名以耗純白儻昧者未通矯抗之説因¶
遂耳目之勝甘心寘(一作/宜)力則如之何既學於斯佇有¶
<pb:KR4h0022_WYG_475-8a>¶
精辨¶
　　　第二問¶
問駢拇之言曰有虞氏招仁義以撓天下天下莫不奔¶
命於仁義以易其性庸詎知不有性於仁義而不可易¶
者乎以伯夷死名於首陽之下庸詎知伯夷非安於死¶
而不可生耶徴濠上觀魚之樂則莊生非有虞與伯夷¶
也又安知有虞與伯夷之不然耶徴鳬鶴短長之脛又¶
安知有虞與伯夷之性非不可斷不可續者耶雖欲齊¶
<pb:KR4h0022_WYG_475-8b>¶
同彼是先逆(集作/迕)後合惡用謬悠卓詭如是之甚耶蓬¶
心未逹幸發吾覆¶
　　　第三問¶
問至人恬淡外其形骸使如死灰如木雞斯可矣至若¶
蹈履水火而不燋没雖以誠信庸至是乎斯所以有疑¶
於呂梁丈人商丘開之説也蓋有以誠信安於死而不¶
遷者未有以誠信蹈難而必不死者此何所謂其質言¶
之¶
<pb:KR4h0022_WYG_475-9a>¶
　　𢎞文崇文生䇿問二道¶
　　　第一問¶
問儒舘設科以優華緒亦明勸學然後審官諸生或以¶
紈綺之年講誦未暇在琢玉之或怠於製錦而如何儻¶
稍舉章程以明課試因粲粲之質加孳孳之勤可以逺¶
圖固為盡善但因循既乆慮物議為難盍自言之將求¶
折𠂻¶
　　　第二問¶
<pb:KR4h0022_WYG_475-9b>¶
問左掖東朝載𢎞學斆貴游胄子於是翔集法禁或弛¶
藝實難徴推恩補員㨿闕升第或人疑張禄或詞假葛¶
襲(川文粹/作龔是)誠瑕不揜瑜豈仕優則(一作/方)學澄汰則衆心¶
未允因仍則流弊寖深有司病諸幸喻其術¶
　　禮部䇿問進士五道(貞元十/九年)¶
　　　第一問¶
問漢廷董仲舒公孫𢎞對䇿言天人相與之際而施於¶
教化韋𤣥成匡衡之倫以明經至宰相封侯皆本王道¶
<pb:KR4h0022_WYG_475-10a>¶
以及人事今雖以文以經貴禄學者而詞綺靡於體(川/文)¶
(粹作/景)物寖失古風學因縁於記問寜窮典義説無師法¶
經不明家有司之過敢不内訟思欲本司徒之三物崇¶
樂正之四術不率教者屏之逺方則名義益修風俗益¶
厚程孝秀之本業恭周漢之舊章慮難改作式佇嘉話¶
事闗理本必議上聞斯(集作/悉)乃誠求諸生毋忽¶
　　　第二問¶
問齊人之所以務於賦輸用給公上大抵饋軍實奉邉¶
<pb:KR4h0022_WYG_475-10b>¶
&KR0879;而已今北方和親亟通禮命南詔納欵屢獻竒功而¶
蠢兹西戎尚有遺類猶調盛秋之戍頗勤中夏之師思¶
欲盡復河湟之地永銷爟(一作/烽)燧之警師息左次人無¶
外徭酌古便今當有長䇿乃者戎人願脩前好因請其¶
俘或曰彼實無厭絶之以固吾圉或曰始示大信許之¶
以靖吾人或曰歸貴種以懐其心或曰奪長技以翦其¶
翼當藴較然之見備可舉之方¶
　　　第三問¶
<pb:KR4h0022_WYG_475-11a>¶
問祖宗昭穆王者之盛典明祀嚴禋有國之大事頃嵗¶
奉常上奏以獻祖之位非正太祖之尊未申而公卿諸¶
儒雜有其議皆以百代不遷宜居東向而獻懿二主所¶
歸不同或曰藏於夾室或曰寘於别廟或曰附於德明¶
興聖酌殷周之制或曰遷於園寢石室採漢魏之儀而¶
又有並居昭穆之列竟虛其位分饗禘祫之禮互處於¶
西衆議云云莫有所一至今留中未下誠聖意所重難¶
也至當無二衆君子辨之¶
<pb:KR4h0022_WYG_475-11b>¶
　　　第四問¶
問人之生也禀五行之秀其化也順一氣之㪚而牛哀¶
為獸杜宇為鳥趙王為蒼犬夏鯀為黄能(一作/熊)傅巖之¶
相為星圯橋之老為石變化紏紛其故何也夭壽貴賤¶
賦命萬殊而驪山之儒長平之卒歴陽之魚鼈南陽之¶
侯王豈禀數斯同復適然也衆君子通性命之理䆒古¶
今之學幽探造化佇所未聞¶
　　　第五問¶
<pb:KR4h0022_WYG_475-12a>¶
問有司之求才與多士之求進其心不相逺也諸生知¶
之乎計偕者㡬乎五百籍奏者不逾二十蓋二十五之¶
一也諸生又知之乎雕龍之辨皆謂有餘靈蛇之珠無¶
非在握射或失鵠瑜寜揜瑕雖涇渭終非而蓬麻未直¶
匿名飛語詆䚹(一作/計)云云誠無它腸時有讒口豈有司¶
之道未至復諸生之所習難化耶異時有司固諸生之¶
所履也復何如哉非有防川之心願聞易地之説¶
　¶
<pb:KR4h0022_WYG_475-12b>¶
　¶
　¶
　¶
　¶
　¶
　¶
　¶
　文苑英華巻四百七十五¶
