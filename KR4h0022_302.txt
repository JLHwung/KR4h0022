# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.001988
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百二
<pb:KR4h0022_WYG_302-1a>¶
欽定四庫全書¶
　文苑英華巻三百二　　　宋　李昉等　編¶
　悲悼二¶
　　哭人三十八首¶
　　　沈約一首　　　　　陶𢎞景一首¶
　　　何胥二首　　　　　庾信二首¶
　　　薛徳音一首　　　　張正見一首¶
　　　隂鏗一首　　　　　江揔二首¶
<pb:KR4h0022_WYG_302-1b>¶
　　　劉斌一首　　　　　孔紹安一首¶
　　　禇亮二首　　　　　王勃一首¶
　　　盧照隣三首　　　　駱賔王一首¶
　　　沈佺期一首　　　　崔融一首¶
　　　鄭愔一首　　　　　杜審言一首¶
　　　趙彦昭一首　　　　李乂一首¶
　　　喬知之一首　　　　宋之問二首¶
　　　蘇頲二首　　　　　張九齡一首¶
<pb:KR4h0022_WYG_302-2a>¶
　　　王維六首¶
　　　悼亡　　　　　　　　　　沈　約¶
去秋三五月今秋還照梁(一作/房)今春蘭蕙草来春(或作/明春)¶
復吐芳悲哉人道異一謝永銷亡簾屏既毁撤(一作屏/筵空有)¶
(設/)帷席更施張遊塵掩虚座孤帳覆空牀萬事無不盡¶
徒令存者傷¶
　　此詩三百一巻重出今已削去注異同為一作¶
　　　和約法師臨友人　　　　　陶𢎞景¶
<pb:KR4h0022_WYG_302-2b>¶
我有數行淚不落十餘年今日為君盡併灑秋風前¶
　　　傷章公大將軍　　　　　　何　胥¶
百萬横行罷三千白日新短簫應出塞長笛反驚隣槐¶
庭慘芳樹舞閣思陽春所悲金谷妓坐望玉關人¶
　　　哭陳昭　　　　　　　　　前　人¶
思人適舊舘寂寞非一源無復酣歌樂空餘燕雀喧落¶
暉隠窮巷秋風生故園撫孤空對此零淚欲奚言¶
　　　傷王司徒褒　　　　　　　庾　信¶
<pb:KR4h0022_WYG_302-3a>¶
昔聞王子晉輕舉逐神仙謂言君積善還得嗣前賢四¶
海皆流寓非為獨播遷豈意中台裂君當風燭前王君¶
鍾鼎族江東三百年寶刀仍世載琱戈本舊傳緑紱紆¶
槐綬黄金侍餙蟬地建忠臣國家開孝子泉自能枯木¶
潤足得流水圓以君承祖武諸侯無間然青衿已對日¶
童子即論天頴隂珠玉麗河陽脂粉妍名高六國共價¶
重十城連辯足觀秋水文堪題(都年切説文/曰走頓也)馬鞭廻鸞¶
抱書字别鶴繞琴絃擁旄裁甸服垂帷非被邉静亭空¶
<pb:KR4h0022_WYG_302-3b>¶
撃馬閑烽直起煙不發披書按無妨坐釣舡茂陵忽多¶
病淮陽實未痊侍醫逾黙黙神氣遂綿綿永别張平子¶
長理王仲宣栢谷移松樹陽陵買墓田陜路秋風起寒¶
堂已䬃焉邱陽一摇落山火即時燃昔為人所羡今為¶
人所憐世途旦復旦人情𤣥又𤣥故人傷此别留恨滿¶
秦川定名於此定全徳以斯全唯有山陽笛悽余思舊¶
篇¶
　　　和王少保遥傷周處士　　　前　人¶
<pb:KR4h0022_WYG_302-4a>¶
㝠漠爾遊岱悽凉余向秦雖言異生死同是不歸人昔¶
余仕冠盖值子避風塵望氣求真隠伺關待逸民忽聞¶
泉石友芝桂不防身悵然張仲蔚悲哉鄭子真三山猶¶
有鶴五桞更應春遂令從渭水投弔往江濵¶
　　　悼亡　　　　　　　　　　薛徳音¶
鳳樓簫曲斷桂帳瑟絃空畫梁纔照日銀燭已隨風苔¶
生履跡處花没鏡塵中唯餘長簞月永夜向朦朧¶
　　　傷韋侍讀　　　　　　　　張正見¶
<pb:KR4h0022_WYG_302-4b>¶
懐經傳北海藴義盛西河高峰落廻照逝水沒驚波桞¶
下悲風急山陽秋氣多宿草摧書帶寒松脆女蘿無復¶
華隂市空餘蒿里歌¶
　　　和悼亡(樊晉陽傷妾/類聚陽作陵)　　　　隂　鏗¶
畫梁朝日盡芳樹落花辭忽以千金笑長作九泉悲鏡¶
前塵劇粉機上網多絲户餘雙入燕牀有一空帷名香¶
不可得詎見反魂時¶
　　　在陳旦觧酲共哭顧舍人　　江　總(見類/聚)¶
<pb:KR4h0022_WYG_302-5a>¶
獨酌一罇酒高詠七哀詩何言蒿里别非復竹林期階¶
荒鄭公草户閴董生帷人隨暮槿落客共晩鶯悲年鬢¶
兩如此傷心詎㡬時¶
　　　和張記室源傷往(集作傷/佳人)　　前　人¶
少(類聚/作小)婦當壚夜夫壻凱師(集作/歸)年正歌千里曲翻入¶
九重泉機中未斷素瑟上本畱絃空帳臨忩掩孤燈向¶
壁燃還悲寒壟曙(集作/樹)松短未生煙¶
　　　和許給事傷牛尚書宏　　　　劉　斌(見初/學記)¶
<pb:KR4h0022_WYG_302-5b>¶
名臣不世出百工之所求况乃非常器遭逄興運秋符¶
彩昭千里銓衡綜九流經綸資博物樽爼寄皇猷韶濩¶
傾復理典禮紊還脩雖貞棟梁任兼好藝文逰佇聞和¶
鼎實行當奉介邱高衢翻稅駕閲水遽遷舟傳呼更何¶
日曳履聞無由歸魂藐修路征棹艤䢴溝林薄長風慘¶
江上寒雲愁夜臺終不曙遺芳徒自晋¶
　　　傷顧學士　　　　　　　　　孔紹安¶
迢遰䨇崤道超忽三川湄此中俱失路思君不可思遊¶
<pb:KR4h0022_WYG_302-6a>¶
人行變橘逝者遽焚芝憶昔江湖上同詠子衿詩何言¶
陵谷徙翻驚隣笛悲陳根非席卉繐帳異書帷與善成¶
空説殱良信在兹今日嚴夫子哀命不哀時¶
　　　傷始平李少府正已　　　　禇　亮¶
勞息本相循悲歡理自均誰能免𤣥夜惜爾正青春邁¶
徳誰家寳生才諒國珍高文綴翡翠茂學掩麒麟述作¶
紛無已言談妙入神斷腸雖累月分手未盈旬輔嗣俄¶
長往顔生即短辰聲華滿昭代形影委窮塵禪草廻中¶
<pb:KR4h0022_WYG_302-6b>¶
使生芻引弔賔同遊秘府日方駕直城闉並拜黄圖右¶
分曹清渭濵風期嵇吕好存没范張親虚座懐王述遺¶
篇慟景純精靈與豪翰卜祀夀何人¶
　　　在隴頭哭潘學士　　　　　前　人¶
隴底嗟長别流襟一慟君何言幽咽所忽作死生分轉¶
蓬飛不息悲松斷更聞誰能駐征馬回首望孤墳¶
　　　傷裴録事喪子(闕/)　　焚芝(集作/芝焚)¶
　　　　　　　　　　　　　　　王　勃¶
<pb:KR4h0022_WYG_302-7a>¶
蘭堦霜候早松露穸臺深魄散珠胎没芳銷玉樹沉露¶
文晞宿草烟照慘平林焚芝空歎息流恨滿籝金¶
　　　哭金部韋郎中　　　　　　盧照隣¶
金曹初受拜玉地始含香翻同五日尹遽見(集作/是)一星¶
亡賀客猶扶路哀人遂上堂歌筵長寂寂哭位日蒼蒼¶
嵗時賔徑㫁朝暮雀羅張書留魏主閣魂掩漢家牀徒¶
令永平地千載罷撞郎¶
　　　哭明堂裴主薄　　　　　　前　人¶
<pb:KR4h0022_WYG_302-7b>¶
締歡三十載通家數百年播揚稱代穆秦晉忝姻連風¶
雲洛陽道花月茂陵田相悲復相樂交騎共交筵始謂¶
調金鼎如何掩玉泉黄公酒壚處青眼竹林前故琴無¶
復雪新樹但生煙遽痛蘭襟斷徒令寳劍懸客散同秋¶
葉人亡似夜川送君一長慟松臺路幾千¶
　　　同崔錄事哭鄭員外　　　　前　人¶
文學秋天逺郎官星位尊伊人表時彦飛譽滿司存楚¶
席光文雅瑤山(謂瑤山/玉彩)侍討論鳳詞陵漢閣龜辨罩周¶
<pb:KR4h0022_WYG_302-8a>¶
園已暗東岳駕将逝北溟鯤如何萬化盡空嘆九飛魂¶
白馬西京驛青松北海門夜臺無晩(集作/曉)箭朝奠有虚¶
樽一代儒風没千年隴霧昏梁山送夫子湘水吊王孫¶
僕本多悲淚沾裳不待猨聞君絶絃曲吞恨更無言¶
　　　傷祝阿王明府　　　　　　駱賔王¶
洛川貞氣上重泉惠政融&KR0877;章光後烈繼武嗣前雄與¶
善良難騐生涯忽易窮翔鳬猶化履狎雉尚馴童錢滿¶
荒堦緑塵生(集作/浮)虛帳紅夏餘将宿草秋近未驚蓬煙¶
<pb:KR4h0022_WYG_302-8b>¶
晦泉門閉(集作/夕)日盡夜臺空誰堪孤隴外獨聼白楊風¶
　　　哭蘇眉州崔司業二公(并/序)　　沈佺期¶
侍郎裴公(集作同時郎/裴懐古者)作牧潭府神龍三(集作/二)年秋八¶
月雲卿(集作/佺期)承㤙北歸路接寒温(集作途/中覯止)問(集作/訪)及親¶
故適(集作/遽)知眉州蘇使君味道國子崔司業融(集作有/馳旋間)¶
(三/字)相次而逝蘇往任鳳閣侍郎雲卿(集作/佺期)忝通事舍人¶
崔重為鳳閣舍人雲卿遷給事中(集作佺期/又遷給事)並承(集作/衘)¶
疇昔之眷俱荷提奨之㤙前年負譴南荒(集作/流)二公先¶
<pb:KR4h0022_WYG_302-9a>¶
移官守迨此㐫問情復(集作/理)何堪所恨(集作/嘆)遷竄有期¶
(集作此/四字)行邁在逺哀不展舊禮不申卑流慟斯文冀通¶
幽路¶
渙汗天中發伶俜海外旋長沙遇太守問舊幾人全國¶
寶亡雙傑天才喪兩賢大名齊弱嵗高徳並中年風鑑¶
王夷甫文章謝惠連(集作禮樂羊叔/子文章王仲宣)相看尚𤣥鬢(集作/髮)¶
相次入黄泉流放蠻陬濶鄉闗地里偏親朋雲霧擁生¶
死嵗時傳崔昔揮宸翰蘇嘗濟巨川絳衣陪下列黄閣¶
<pb:KR4h0022_WYG_302-9b>¶
謬差肩及此俱冥昩云誰叙播遷隼旗(集作/旟)懐故(集作/舊)¶
轍鱣舘想虚筵家愛方休杵皇慈更撤懸銘旌西蜀路¶
騎吹北邙田隴樹應秋矣江㠶固(集作/故)杳然罷琴明月¶
夜留劍白雲天涕泗湘潭水悽(集作/凄)凉衡嶠烟古来脩¶
短分神理竟難全¶
　　　哭蒋詹氏事儼　　　　　　崔　融(見集/本)¶
江上有長離從容盛羽儀一鳴百獸舞一舉羣鳥隨應¶
我聖明代巢君阿閣垂鈎陳侍帷扆環衞奉旌麾雅量¶
<pb:KR4h0022_WYG_302-10a>¶
滄海納宏才廊廟施飬親光孝道事主竭忠規貞節既¶
已固殊榮良不訾朝逰雲漢省夕宴芙蓉池汲黯言當¶
直陳平智本竒功成喜身退時往惜年馳鎮國山基毁¶
中天柱石移将軍空有頌刺史獨留碑蕪謾藏書壁荒¶
凉懸劍枝昔余参下位數載忝牽覊置榻㤙逾重迎門¶
禮自卑竹林常接興黍糓每逄吹逸翰金相發清談玉¶
柄揮不輕文舉少深歎子雲疲遺愛猶如在殘編尚可¶
窺即今流水曲何處俗人知¶
<pb:KR4h0022_WYG_302-10b>¶
　　　哭郎著作　　　　　　　　鄭　愔¶
詩禮康成學文章賈誼才已年人得夢庚日鳥為災書¶
草藏天閣琴聲入夜臺荒階羅駮蘚虚座網浮埃白馬¶
賔徒散青烏隴隧開空憐門下客懐舊㡬遲廻¶
　　　悼亡(集作代張侍/御傷美人)　　　　　杜審言¶
二八泉扉掩帷屏寵愛空淚痕消夜燭愁思(集作/緒)亂春¶
風巧笑人疑在新粧曲未終尚憐脂粉氣留(集作/猶)著舞¶
衣中¶
<pb:KR4h0022_WYG_302-11a>¶
　　　哭僕射鄂公楊再思　　　　趙彦昭¶
兩揆光天秩三朝奉帝熙何言集大鳥忽此喪元龜坐¶
歎公槐落行聞宰樹萎壑舟今已去寧有濟川時¶
　　　同前　　　　　　　　　　李　乂¶
端揆凝邦績台階闡國猷方崇大厦棟忽逝巨川舟白¶
日銘安在清風頌獨留死生㤙命畢零落掩山邱¶
　　　哭故人　　　　　　　　　喬知之¶
生死久離居凄凉歴舊廬歎兹三徑斷不踐十年餘古¶
<pb:KR4h0022_WYG_302-11b>¶
木巢禽合荒庭愛客疎匣留彈罷劔牀積讀殘書玉没¶
終無像蘭言強問虚平生不得意泉路復何如¶
　　　傷王七秘書監寄呈揚州陸長史通簡府寮以¶
　　　　廣好事(集作廣/陵好事)　　　　　宋之問¶
王氏貴先宗衡門棲道風得心(集作/傳心)晤有物乗化遊無¶
窮學奥九流異機𤣥三語同書乃墨塲絶文稱詞伯雄¶
白屋藩魏主蒼生望謝公一祗賢良召遂謁承明宫補¶
衮望奚塞尊儒位未充罷官七門裏歸老一邱中嘗忝¶
<pb:KR4h0022_WYG_302-12a>¶
長者轍㣲言私未通我行㑹稽郡路坐廣陵東物在人¶
已矣都疑淮海空¶
　　　使至嵩山尋杜四不遇慨然復傷田洗馬韓觀¶
　　　　主因以題壁贈杜侯　　　前　人¶
洛橋瞻太室期子在雲烟歸來不見靣孤賞弄寒泉與¶
君濶松石于兹二十年田公謝昭世韓子秘幽埏憶昔¶
同携手山棲接二賢笙歌入𤣥地詩酒坐寥天舊友悉¶
零落罷琴私自憐逝者非藥誤飡霞意可全為余理還¶
<pb:KR4h0022_WYG_302-12b>¶
䇿相與事靈仙¶
　　　蜀城哭台州樂安俞少府　　蘇　頲¶
逺遊躋劍閣長想属天台萬里隔三載此邦余重来音¶
容曠不覩夢寐殊悠哉邉郡饒籍籍晩庭正回回喜傳¶
上都封因促傍吏開何悟海鹽客已而梁木摧變衣寝¶
門外揮涕少城隈却計分明得猶持委曲猜師儒悉訓¶
奨仲季時童孩服義陳書箧邀歡泛酒杯蹔令風雨散¶
仍迫嵗時廻其道惟正直其人信美偲白頭還作尉黄¶
<pb:KR4h0022_WYG_302-13a>¶
綬固非才可歎懸虵疾先貽問鵬災故鄉閉窮壤宿草¶
生寒荄零落九原去蹉跎四序催曩期冬贈橘今哭夏¶
成梅執禮誰為賵居常不狥財北登㙗&KR0008;坂東望姑蘇¶
䑓天路本懸絶江波空泝洄念孤心易斷追往恨難裁¶
不遂卿将伯孰云陳與雷衰殘(集作/吾衰)亦如此夫子復何¶
哀¶
　　　夜聞故梓州韋使君明當引紼感而成章¶
　　　　　　　　　　　　　　　前　人¶
<pb:KR4h0022_WYG_302-13b>¶
惻矣南鄰問冥然東岱幽里聞寧相杵朝歎忽遷舟君¶
(闕/)惟伯仲吾人復欵遊對連時亦早交喜嵗纔周序發¶
扶陽贈交因司㓂酬詎期危露盡相續逝川流卧疾無¶
三弔居閑有百憂振風吟鼔夕明月照帷秋蘚駮題詩¶
舘楊疎奏妓樓共将歌哭歎轉為弟兄留感物存如夣¶
觀生去若浮余悲忘情者雪涕報林邱¶
　　　和姚令公哭李尚書乂　　　張九齡¶
貴賤雖殊等平生竊下風雲泥勢已絶山海納還通忽¶
<pb:KR4h0022_WYG_302-14a>¶
歎登龍者飜将吊鶴同琴詩猶可託劔履獨成空疇昔¶
嘗論禮(集作/體)□言每匪躬人思崔琰議朝憶祭遵公作¶
善神何酷依仁命不融天文虚北斗人事罷南宫上宰¶
既傷舊下流彌感衷無因報國上徒欲問𤣥穹¶
　　　哭殷遥二首　　　　　　　王　維¶
人生能㡬何畢竟歸無形念君等為死萬事傷人情慈¶
母未及𦵏一女纔十齡訣别(集作/决漭)寒郊外蕭條聞哭聲¶
浮雲為蒼莾飛鳥不能鳴行人何寂寞白日(一作/日色)自凄¶
<pb:KR4h0022_WYG_302-14b>¶
清憶昔君在時問我學無生勸君苦不早令君無所成¶
故人各有贈又不及生平負爾非一途慟哭返柴荆¶
　　　二¶
送君返𦵏石樓山松栢蒼蒼賔馭還埋骨白雲長已矣¶
空餘流水向人間¶
　　　哭孟浩然　　　　　　　　前　人¶
故人不可見漢水日東流借問襄陽老江山空蔡州¶
　　　哭禇司馬¶
<pb:KR4h0022_WYG_302-15a>¶
妄識皆心累浮生定死媒誰言老龍吉未免伯牛災故¶
有求仙藥仍餘遁俗杯山川秋樹苦忩户夜泉哀尚憶¶
青騾去寧知白馬来漢臣修史記莫蔽禇生才¶
　　　過沈居哭沈居士　　　　　前　人¶
楊朱来此哭桑扈返於真獨自成千古依然舊四鄰閑¶
簷喧鳥雀故榻滿埃塵曙日孤鶯囀空山五栁春野花¶
愁對客泉水咽迎人善巻明時隠黔婁在日貧逝川嗟¶
爾命丘井歎吾身前後徒言隔相悲詎幾晨¶
<pb:KR4h0022_WYG_302-15b>¶
　　　哭祖陸自虗(時年/十八)　　　　　前　人¶
否極嘗聞泰嗟君獨不然憫㓙纔稚齒羸疾至中年餘¶
力文章秀生知禮樂全翰留天帳覧辭入帝宫傳國訝¶
将軍少人知賈誼賢公卿盡虗左朋識共推先不恨依¶
窮轍終期濟巨川才雄望高鴈夀促背貂蝉福善聞前¶
錄殱艮昧上𤣥何故鎩鸞翮底事碎(一作/失)龍泉鵩起長¶
沙賦麟終曲阜編城中君道廣海内我情偏乍失疑猶¶
在沈思悟絶縁生前不忍别死後向誰宣為此情難盡¶
<pb:KR4h0022_WYG_302-16a>¶
彌令意更纒本家清渭曲歸𦵏舊塋邉永去長安道徒¶
開京兆阡旌車出郊甸鄉國隠雲天定作無期别寧同¶
舊日旋候門家屬苦行路國人憐送客哀終(一作/難)進征¶
途哭復前贈言我挽曲奠席是離筵念昔同携手風期¶
不暫捐南山俱隠逸東洛類神仙未審音容間那堪生¶
死遷花時金谷飲月夜竹林眠滿地傳都賦傾朝看藥¶
舡羣公(一作/英)咸属目㣲物敢齊肩謬合同人㫖而将玉¶
樹連不期先挂劍長空後施鞭為善吾無矣知音子絶¶
<pb:KR4h0022_WYG_302-16b>¶
焉琴聲縱不没終亦斷悲絃¶
　¶
　¶
　¶
　¶
　¶
　¶
　文苑英華巻三百二¶
