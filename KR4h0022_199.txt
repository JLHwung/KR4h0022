# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.277309
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百九十九
<pb:KR4h0022_WYG_199-1a>¶
欽定四庫全書¶
　文苑英華卷一百九十九　宋　李昉等　編¶
　樂府八¶
　　從軍行四十三首　　　古悔從軍行一首¶
　　從軍有苦樂行一首　　軍中行一首¶
　　　從軍行二首　　　　　　梁簡文帝¶
雲中亭嶂(一作/障)羽檄驚甘泉烽火夜深(一作/通夜)明二師将¶
軍新築營嫖姚校尉初出征復有山西将絶世受(一作/愛)¶
<pb:KR4h0022_WYG_199-1b>¶
雄名三門應遁甲五壘學神兵白雲随陣(一作/斾)色蒼山¶
答皷聲先平小月障却滅大宛城善馬還長樂黄金付¶
水衡小婦趙人能鼓瑟侍婢初笄解鄭聲迤邐觀鵝翼¶
參差覩鴈行庭前柳花(一作桃花/又作柳絮)飛欲合必應紅粧起¶
見(一作/來起)迎¶
　　　二¶
貳師惜善馬樓蘭貪愛財前年平(一作/出)右地今嵗討輪¶
臺魚雲望旗聚龍沙隨陣開氷城朝浴鐡地道夜䘖枚¶
<pb:KR4h0022_WYG_199-2a>¶
将軍號令密天子璽書催何時反舊里遥見下機來¶
　　　同前　　　　　　　　　　梁元帝¶
寶劔飾龍烟長虹畫彩旃山虚和鐃管水靜㵼樓船連¶
雞隨火度燧象帶烽然洞庭曉風急瀟湘夜月圓荀令¶
多文藻臨戎賦雅篇¶
　　　同前　　　　　　　　　　蕭子雲(一作/顯)¶
左角名王侵漢邊輕薄家子(一作/良家)惡少年縱横向沮澤¶
凌厲取沙田黄塵不見景飛蓬恒滿天邀功封浞野竊¶
<pb:KR4h0022_WYG_199-2b>¶
寵拜(一作/却)祁連春風春月将進酒妖姬舞女亂君前¶
　　　同前　　　　　　　　　　劉孝儀¶
冠軍輕俠射長平自觧(一作/合)圍木落雕弓燥氣秋征馬¶
肥賢王皆屈膝幕府復申威何為從軍樂徃還速如飛¶
　　　同前　　　　　　　　　　沈　約¶
惜哉征夫子憂恨良獨多浮天出鯷海束馬渡交河雪¶
縈九折嶝風卷(集作/風堅)萬里波維舟無夕島秣驥乏年莎¶
凌濤富驚沬援木闕垂蘿江颸鳴疊嶼流雲照層阿𤣥¶
<pb:KR4h0022_WYG_199-3a>¶
埃晦朔馬白日照呉戈寝興動征怨寤寐起還歌晨装¶
豈輟驚夕疊(一作/夕壘)詎淹和苦哉逺征人悲矣将如何¶
　　　同前　　　　　　　　　　戴　暠(樂府作/呉均)¶
長安夜刺閨(夜警投刺/於門下)胡騎犯(一作/白)銅鞮詔書發隴右¶
召募取關西劔懸三尺鞘鎧累七重犀督軍鳴戰鼓逴¶
夜數更鞞侵星向柳塞際暗入榆溪秦涇含藥鴆晉火¶
逐飛雞逼泉開(一作/通)地道望敵竪雲梯隂山日不暮(一/作)¶
(著/)長城風自凄弓寒折錦&KR0008;(七入反字林云雜/錦錦&KR0008;以被弓)馬凍滑¶
<pb:KR4h0022_WYG_199-3b>¶
斜蹄燕旗竿上脆羗吹(一作/笛)管中嘶登山成(一作/試)下趙¶
慿軾且平齊當令函谷上唯用一丸泥¶
　　　同前二首　　　　　　　　張正見¶
胡兵屯薊北漢将起山西故人輕百戰聊欲定三齊風¶
前噴畫角雲上舞飛梯鴈塞秋聲逺龍沙雲路迷燕然¶
自可勒函谷詎湏泥¶
　　　二¶
将軍定朔邊刁斗出祁連髙柳横絶塞長榆接逺天井¶
<pb:KR4h0022_WYG_199-4a>¶
泉含凍碣烽火照山燃欲知客心斷危旌萬里懸¶
　　　同前二首　　　　　　　　王　褒¶
兵書乆閑習征戰數曽經講戎平樂觀學戲(一作/覽獻)羽林¶
亭西征度踈勒東驅出井陘牧馬濵長渭營軍毒上涇¶
平雲如陣色半月類城形羽書封信璽詔使動流星對¶
岸流沙白縁河柳色青将幕恒臨斗旌門常背刑勲封¶
瀚海石功勒燕然銘兵勢因麾下軍圖送掖庭誰憐下¶
玉筯向幕掩金屏¶
<pb:KR4h0022_WYG_199-4b>¶
　　　二¶
黄河流水急驄馬送征人谷望河陽縣橋渡小平津惡¶
少年(一作/多)遊俠結客好輕身代風愁櫪馬胡霜宜角筋¶
羽書勞警急邊鞍倦苦辛康居因漢使盧龍有(一作/稱)魏¶
臣荒戍唯㸔柳邊城不識春男兒重意氣無為羞賤貧¶
　　　同前　　　　　　　　　　庾　信¶
河圖論陣氣金匱辨星文地中聞皷角天上下将軍函¶
犀恒七屬絡鐡本千羣飛梯聊度絳合弩蹔凌汾冦陣¶
<pb:KR4h0022_WYG_199-5a>¶
先中斷妖營即兩分連烽對嶺度嘶馬隔河聞箭飛如¶
疾雨城崩似壞雲英王於此戰何用武安君¶
　　　同前　　　　　　　　　　周趙王¶
遼東烽火照甘泉薊北庭障接燕然水凍菖蒲未生節¶
關寒榆莢(一作/葉)不成錢¶
　　　同前　　　　　　　　　　盧思道¶
朔方烽火照甘泉長安飛将出祁連犀渠玉劔良家子¶
白馬金覊(一作/鞍)俠少年平明偃月屯右地薄暮魚麗逐¶
<pb:KR4h0022_WYG_199-5b>¶
左賢谷中石虎經銜箭山上金人曽祭天天涯一去無¶
窮已薊門迢遞三千里朝見馬嶺黄沙合夕望龍城陣¶
雲起庭中竒樹已堪攀塞外征人殊未還白雪初下天¶
山外浮雲直上(一作/向)五原關(一作/間)關山萬里不可越誰¶
能坐對芳菲月流水本自斷人腸堅氷舊來傷馬骨邊¶
庭節物與華異冬霰秋霜春不歇長風蕭蕭度水來歸¶
鴈連連映天沒從軍行從軍萬里出龍庭單于渭橋今¶
已拜将軍何處覔功名¶
<pb:KR4h0022_WYG_199-6a>¶
　　　同前　　　　　　　　　　明餘慶¶
三邊烽亂警十里且横行風巻常山陣笳喧細柳營劔¶
花寒不落弓月曉逾明㑹取淮南地持(一作/特)作朔方城¶
　　　同前三首　　　　　　　　虞世南¶
塗山烽候警弭節度龍城冀馬樓蘭将燕犀上谷兵劔¶
寒花不落弓曉月逾明凛凜嚴霜節氷壮黄河絶蔽日¶
巻征蓬浮天散飛雪全兵值月滿精騎乗膠折結髪早¶
驅馳辛苦事旌(一作/旄)麾馬凍重關冷輪摧九折危獨有¶
<pb:KR4h0022_WYG_199-6b>¶
山西将年年屬數竒¶
　　　二¶
爟(一作/烽)火發金徽連營出武威孤城寒雪起絶陣虜塵¶
飛俠客吸龍劔惡少縵胡衣朝摩骨都壘夜解谷蠡圍¶
蕭關逺無極蒲海廣難依沙鐙離旌斷晴川候馬歸交¶
河梁已畢燕山斾欲飛(一作/施)方知萬里相侯服見(一作/有)¶
光輝¶
　　　同前　　　　　　　　　　楊　烱¶
<pb:KR4h0022_WYG_199-7a>¶
烽火照西京心中自不平牙璋辭鳳闕鐡騎繞龍城雪¶
暗凋旗畫風多雜鼓聲寕為百夫長勝作一書生¶
　　　同前　　　　　　　　　　駱賔王¶
平生一顧重(一作/念)意氣溢三軍野日分戈影天星合劔¶
文弓弦抱漢月馬足踐胡塵不求生入塞唯留死報君¶
　　　同前(西征軍/行遇風)　　　　　　　崔　融¶
北風巻塵沙左右不相識颯颯吹萬里昏昏同一色馬¶
煩莫敢進人怠未遑食草木春更悲天景畫相匿夙齡¶
<pb:KR4h0022_WYG_199-7b>¶
慕忠勇雅尚存孤直覽史懷浸驕讀詩歎孔棘及茲戎¶
旅地忝從書記職兵氣騰百荒軍聲動四極坐覺威靈¶
逺行㸔氛祲息愚臣何以料倚馬申微力¶
　　　同前　　　　　　　　　　前　人¶
穹廬殺氣亂金方五将神兵下玉堂天子旌旗過細柳¶
匈奴運數盡枯楊關頭落月横西夜塞下凝雲斷地荒¶
漠漠邊塵飛衆鳥昏昏朔氣聚羣羊依稀蜀杖迷新竹¶
髣髴胡麻識故桑臨海舊來聞驃騎尋河本自有中郎¶
<pb:KR4h0022_WYG_199-8a>¶
坐㸔戰壁為平土近侍軍營作破羗¶
　　　同前　　　　　　　　　　喬知之¶
南庭結白露北風掃黄葉此時鴻鴈來驚鳴催思妾曲¶
房理針線平砧𢷬文練鴛綺裁易成龍鄉信難見窈窕¶
九重閨寂寞十年啼紗忩白雲宿羅幌月光棲雲月曉¶
㣲㣲愁思流黄機玉霜凍珠履金吹薄羅衣漢家已得¶
地君去将何事宛轉結蠶書寂寥無鴈使平生荷恩信¶
本為容華進况復落紅顔蟬聲催緑鬢¶
<pb:KR4h0022_WYG_199-8b>¶
　　　同前　　　　　　　　　　劉希夷¶
秋天風颯颯(一作秋風/來瑟瑟)羣胡馬行疾嚴城晝不開伏兵¶
暗相失天子廟堂拜将軍凶門出紛紛晉(一作/洛)陽道(一/作)¶
(伊洛/間)戎馬幾萬疋軍門壓黄河兵氣衝白日平生懷伏¶
劔慷慨即投筆南登漢月孤北走代(一作/燕)雲密近取韓¶
彭計早知孫呉術丈夫清萬里誰能掃一室¶
　　　同前　　　　　　　　　　王　寵¶
兒生三日掌上珠鷰頷猿肱穠李膚十五學劔北擊胡¶
<pb:KR4h0022_WYG_199-9a>¶
羗歌燕筑送城隅城隅路接伊川驛河陽渡頭邯鄲陌¶
可憐少年把手時黄鳥雙飛(一作/雙雙)黎花白秦皇築城三¶
千里西自臨洮東遼水山邊疊疊(一作/壘)黒雲飛海畔莓¶
莓青草死從來戰鬭不求勲殺身為君君不聞鳳凰樓¶
上吹急管落日徘徊腸先斷¶
　　　同前　　　　　　　　　　賀潮清¶
朔風乗月冦邊城軍書挿羽刺(一作/賜)中京天子金壇拜¶
飛将單于玉塞振佳兵騎射先鳴推任俠龍韜决勝佇¶
<pb:KR4h0022_WYG_199-9b>¶
時英聞有河書客愔愔理帷帟常山啓覇圖泥水先天¶
策衘珠浴鐡向桑乾疊旗膏劔指烏丸鳴雞已報關山¶
曉來鴈遥傳沙塞寒直為甘心從苦節隴頭流水長嗚¶
咽邊樹蕭蕭不覺春天山漠漠長飛雪魚麗陣接雲塞¶
平鴈翼營通海月明始㸔晉幕飛鵝入旋聞齊壘鳴鳥¶
(一作/烏)聲自從一戍燕支山春光幾度晉陽關金河未轉¶
青絲騎玉筯應啼紅粉顔鴻歸燕相續池邊芳未緑已¶
見氛(一作/氣)清細柳營莫更春歌落梅曲烽沉竈減靜邊¶
<pb:KR4h0022_WYG_199-10a>¶
亭海晏山空肅已寕行望鳳京旋凱㨗重來麟閣畫丹¶
青¶
　　　同前　　　　　　　　　　王　維¶
吹角動行人喧喧行人起笳應(一作/悲)馬嘶亂爭渡金河¶
水日暮沙漠垂力戰(一作/戰聲)煙塵裏盡繫番王頸歸來報¶
天子¶
　　　同前　　　　　　　　　　李　昂¶
漢家未得燕支山征戍年年沙朔間塞下長駐流血馬¶
<pb:KR4h0022_WYG_199-10b>¶
雲中恒聞(一作/閉)玉門關隂山瀚海千萬里此日桑河凍¶
流水稽洛山邊胡騎來漁陽戍裏烽煙起長途羽檄何¶
相望天子按劔思北方羽林練士拭金甲将軍校戰出¶
玉堂幽凌異域風煙改亭嶂連連古今在夜聞鴻鴈南¶
渡河曉望旌旗北臨海塞沙飛淅瀝遥裔連窮蹟𤣥漠¶
雲平初合陣西山月出聞鳴鏑城南百戰多辛苦路旁¶
死臥黄沙人戎衣不脱隨霜雪汗馬䟃𧽼長被鐡楊葉¶
樓中不寄書蓮花劔上空流血匈奴未滅不言家駐逐¶
<pb:KR4h0022_WYG_199-11a>¶
行行邊徼賖歸心海外是明月别思天邊夢落花落花¶
廻望何悠悠芳樹無來渡隴頭春雲不變陽關雪桑葉¶
先知胡地秋田疇不賣盧龍策竇憲思勒燕然石麾兵¶
靜北垂日照交河湄欲令塞上無干戚㑹待單于繫頸¶
時¶
　　　同前　　　　　　　　　　崔國輔¶
塞北胡霜下營州索兵救夜間(一作/夜夜)偷道行将軍馬亦¶
瘦刀光照塞月陣色明如晝傳聞賊滿山已共前鋒鬭¶
<pb:KR4h0022_WYG_199-11b>¶
　　　同前　　　　　　　　　　王昌齡¶
關城榆葉早踈黄日暮雲沙古戰場表請廻軍掩塵骨¶
莫教兵士哭龍荒¶
　　　同前四首　　　　　　　　劉長卿¶
廻㸔虜騎合城下漢兵稀白刄兩相向黄雲愁不飛手¶
中無尺鐡徒欲穿(一作/突)長圍¶
　　　二¶
草枯秋塞上望見漁陽郭胡馬嘶一聲漢兵淚雙落誰¶
<pb:KR4h0022_WYG_199-12a>¶
為吮癰者此事今人薄¶
　　　三¶
目極鴈門道青青邊草春一身事征戰疋馬同苦辛(一/作)¶
(辛/勤)末路成白首功歸天下人¶
　　　四¶
黄沙一萬里白首無人憐報國劔已折歸鄉身幸全單¶
于古臺下邊色寒蒼然¶
　　　同前三首　　　　　　　　李　約¶
<pb:KR4h0022_WYG_199-12b>¶
㸔圖閑教陣畫地靜論邊烏壘天西戍鷹姿塞上川路¶
長唯筭月(一作湏/筭日)書逺每題年無復生還望翻思未别¶
前¶
　　　二¶
柵壕(一作/髙)三靣鬭箭盡舉烽頻營柳和煙暮關榆帶雪¶
春邊城多老将磧路少歸人殺盡金(一作㸃/盡三)河卒年年¶
添塞塵¶
　　　三¶
<pb:KR4h0022_WYG_199-13a>¶
堠火起雕(與鵰/同)城塵沙擁戰聲遊軍藏漢幟降騎説蕃¶
情霜落&KR0008;沱(一作/淲池)淺秋深太白明嫖姚方虎視不覺説¶
(一作/請)添兵¶
　　　同前　　　　　　　　　　杜　顔¶
秋草馬蹄輕角弓持弦急去為龍城候正值胡兵襲軍¶
氣横大荒戰酣日将入長風金鼓動白露(一作/霧)鐡衣濕¶
四起愁邊聲南轅時佇立斷蓬孤自轉寒鴈飛相及萬¶
里雲沙漲平川(一作/路平)氷霰澁夜聞漢使歸獨向刀環泣¶
<pb:KR4h0022_WYG_199-13b>¶
　　　同前　　　　　　　　　　盧　綸¶
二十在邊城軍中得勇名卷旗爭(集作/收)敗馬占(一作/斵)磧¶
䕶(集作/擁)殘兵覆陣烏鳶起燒山草木鳴(集作/明)塞閒思遠¶
獵師老厭分營雪嶺無人跡氷河足(集作/有)鴈聲李陵甘¶
此沒惆悵漢公卿¶
　　　同前　　　　　　　　　　釋皎然¶
候騎出紛紛元戎霍冠軍漢鼙秋&KR0008;地羗火晝燒雲一¶
里戍(一作萬/里戍)城合三邊羽檄分烏孫驅不(一作/未)盡肯顧¶
<pb:KR4h0022_WYG_199-14a>¶
遼陽勲¶
　　　同前三首　　　　　　　　姚　合¶
朝朝十指痛唯署㸃兵符貧賤依前在顛狂一半無身¶
慙山友棄膽頼酒杯扶誰道從軍樂春來鑷白鬚¶
　　　二¶
每日尋兵籍經年(集作/時)别酒徒眼疼長不校肺病且還¶
無僮僕驚衣窄親情覺語麄幾時得歸去依舊作山夫¶
　　　三¶
<pb:KR4h0022_WYG_199-14b>¶
濫得進士名才用苦不長性僻藝亦獨十年作詩(引/)章¶
六義雖粗成名字猶未揚将軍俯招引遣脱儒衣裳常¶
恐虚受恩不慣(一作/能)把刀鎗又無遠籌畧坐使虜滅亡¶
昨來發兵師各各赴戰塲顧我同老弱不得随戎行丈¶
夫生世間職分貴所當從軍不出門豈異病在牀誰不¶
戀其家其家無風霜鷹鶻念搏擊豈貴食滿腸¶
　　　同前　　　　　　　　　　王貞白¶
從軍(集作/從事)朔方乆未省用干戈祗以恩信及自然遠塞¶
<pb:KR4h0022_WYG_199-15a>¶
和邊聲動白草燒色入枯河每度因看獵令人勇氣多¶
　　　古悔從軍行¶
憶昔仗孤劔十年從軍威論兵親玉帳逐虜過金㣲隴¶
水秋先凍關雲漢(一作/寒)不飛辛懃功業在麟閣志猶(集/作)¶
(多/)違¶
　　　從軍有苦樂行　　　　　　李　益¶
勞者且莫(一作/勿)歌我欲歌送(一作/送君)觴行(一作/從)軍有苦樂¶
此曲樂未央僕居在(一作本居/又作本起)隴上隴水斷人腸東過¶
<pb:KR4h0022_WYG_199-15b>¶
秦宫路宫路入咸陽時逢漢帝出諫獵至長楊詎馳遊¶
俠窟非結少年塲一旦承嘉惠輕身(一作/命)重恩光秉筆¶
參帷帟從軍至朔方邊馬(一作/地)多隂風草木自凄凉斷¶
絶西海(一作/海雲)去出沒胡沙長㕘差引鴈翼隱轔騰軍装¶
劔文夜如水馬汗凉(一作/凍)成霜使(一作/狹)氣五都少矜功¶
六郡良山河起目前睚眦死路傍北逐驅種(一作/獯)虜西¶
臨復舊疆昔還尠餘資今出乃贏粮一矢弢(一作/㢰)夏服¶
我弓不再張寄語丈夫雄苦樂身自當¶
<pb:KR4h0022_WYG_199-16a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_199-16b>¶
　¶
　¶
　¶
　¶
　¶
　¶
　¶
　文苑英華巻一百九十九¶
