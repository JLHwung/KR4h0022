# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:39.777662
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三十三
<pb:KR4h0022_WYG_033-1a>¶
欽定四庫全書¶
　文苑英華巻三十三　　　宋　李昉等　編¶
　水二¶
　　觀秋水賦一首　　　空水共澄鮮賦一首¶
　　水鏡賦三首　　　　水木有本源賦一首¶
　　水輪賦一首　　　　曲水杯賦一首¶
　　滄浪濯纓賦一首　　水始氷賦一首¶
　　　觀秋水賦　　　　　　　　尹　程¶
<pb:KR4h0022_WYG_033-1b>¶
采(疑作/乗)秋日之逰豫縱竒觀於長川惟秋水之清泚宗¶
大壑而潺湲波浩蕩而不極影澄澈而彌天波沉馬色¶
類真人之雲度岸迷牛影疑織女之河邊柳浸影而如¶
卧萍隨流而似牽鳬帶藻而聲澁魚亂流而水圓晴霞¶
晩鋪如漢江之濯錦夜月初上若纎鈎之映泉乃與斷¶
金之好連璧之友矜壯歳之紅顔怯衰年之白首効淡¶
水之宻契就河濱而置酒惜素節之凋荷歎嚴風之入¶
柳况夫澄淡逶迤涵空冩浄符老君之上善同至人之¶
<pb:KR4h0022_WYG_033-2a>¶
不競處下不辭其垢濁攻堅豈難乎流盛星光夜照如¶
臨剖蚌之珠菱影朝開似照盤龍之鏡爾乃長波澒洞¶
洪濤汎溢晴天浄而空鮮夏雲臨而峰出照鄒忌之蕞¶
貌鑒陸雲之笑疾遂有感於莊篇託㣲言於拙筆¶
　　　空水共澄鮮賦　　　　　　張嘉貞¶
空之爲象也本乎天水之爲德也本乎泉上善之人方¶
其性真化之客愛其𤣥清虚而隱性含受而無偏因高¶
下而臨照故能共於澄鮮誠大明而盡善實和光如可¶
<pb:KR4h0022_WYG_033-2b>¶
憐爾其皎潔淸泚空色懸於水底分明昭曠水光積於¶
空上玲玲瓏瓏晶晶液液託九霄如染翠澈千里而含¶
碧㣲風共息含晴影而湛然兩日俱生弔長輝而相射¶
表裏如一容象難尋含泳游鱗若迴陵而上出聮翩度¶
鳥疑戯沙之下沉爲當物將類於迴覆爲是人自惑於¶
闚臨竟未能縷列於疑似分別於空水𤣥之又𤣥羙之¶
逾美¶
　　　水鏡賦¶
<pb:KR4h0022_WYG_033-3a>¶
利濟者水涵虚者鏡懷朗鑑遇物無心處下流通而不¶
競對淸流則汎濫長游開寶匣則蟠螭孤映汾澮所及¶
泯衆惡而無私銓衡不遺鑒羣才而必正淸汋其味堅¶
貞其質六氣咸用彼得於終亨五材不愆乃取其初吉¶
深則不竭貞能象物浮錦纜而花生映瑶䑓而月出若¶
然者體不自有故受之於金功不自居乃推之於坎昭¶
昭神遇必盡其妍媸泛泛隨流豈懷於舒惨淸必見底¶
明恒照膽壅之則止寧有謝於屯蒙用之則行竟無情¶
<pb:KR4h0022_WYG_033-3b>¶
於窺鑒臨萬象而皆見總百川而俱㑹隱瑞鵲於光中¶
泛靈查於天外混之不濁含静質而終潔覆之則昏用¶
明道而若昧功雖一致理或殊調乘桴浮海從我者豈測¶
其深賦蒙求徴無欲者以觀其妙納晴天而兩日交麗¶
因紅粉而雙容俱笑既不憚於惠風亦何疲於屢照加¶
以向日冰静澄流玉潔聲名未著覽鶴髪而魂驚功業¶
後時仰龍門而心絶幸君子之惠鑒(疑/)庶流同而𣲖別¶
　　　第二　　　　　　　　　　　鄭　繇¶
<pb:KR4h0022_WYG_033-4a>¶
夫有名之域有象之中惟水能淨惟鏡能空水則無心¶
而皎澈鏡則照膽而幽通遇物斯應匪我求蒙爾其决¶
之則流盈而不闕泛金碧而色潤開玉匣而光發其淸¶
也不同和風其鑒也不同朗月爾乃雲收白日粉拭紅¶
塵拂芰葉而交映抱菱花而獨春直注千里旁通四隣¶
成美惡之𤣥鑒(原闕十/一字)　　　　　　　　惜容輝之¶
易晩歎功名之難續况復影圓鳯沼聲激龍門可驚飛¶
於神鵲可摇動於靈鯤同大道之自然合重𤣥之衆妙¶
<pb:KR4h0022_WYG_033-4b>¶
氷潭洞逹石崖含耀亦由裴楷淸通王戎簡要知之(疑/)¶
類之(疑/)意忘疲於屢照¶
　　　第三　　　　　　　　　　賈　曽¶
原夫水能利物鏡以含虚泛鷁攸徃盤龍是居藴靈長¶
而遠蓄懸洞鑒而藏諸其止水也體靜而舒惠風拂而¶
逾益明月來而不如清則徹底蒙紛濯洗朗亦難雜逢¶
昏可合則有分流學海挂影仙䑓映氷壺而洞徹連錦¶
帳以徘徊是用益澄流品取鑒羣材涸鮒思躍飛鷄自¶
<pb:KR4h0022_WYG_033-5a>¶
猜挹餘波而得潤雖屢照而常開惟兹道也可允孚惟¶
兹務也可長守所以息僥倖之心(疑/)杜讒慝之口將座¶
銘之不若雖撲滿而何有士或湮淪時多苦辛願濯纓¶
而未暇思照膽而無因空匪材而濫挹願將此以書紳¶
　　　水木有本源賦　　　　　　高　郢¶
木造天水窮𤣥森森擢千丈之秀汪汪澄萬頃之鮮散¶
而成衆木䟽而爲百川把梓之材備矣江湖之量存焉¶
竊聞源長而下流不竭未見本盛而枝葉先顛志士託¶
<pb:KR4h0022_WYG_033-5b>¶
以垂隂無假惡木渴者飲而滿腹何求盗泉故樹善於¶
人人懷則甘棠不朽汎愛於衆衆凑則德水長懸方將¶
成不言之蹊廣利渉之路俾出幽之鳥仰喬幹而能遷¶
未濟之人因餘波而可渡鳥豈木之所擇非擇木而不¶
栖人奚水之足鑒亦鑒人而取喻徒聞其移橙渡北不¶
能苞貢於王國導漾之東是以昭回於昊穹木誠戀於¶
南枝常得地而專羙水豈忘於西土乃陵雲而獨崇用¶
不用也非結根之有異高莫高兮將聞源而實同葛藟¶
<pb:KR4h0022_WYG_033-6a>¶
猶能庇其本江漢所以朝其宗固宜大樹䕃庥而千牛¶
可蔽洪河浸潤而九里旁通寧效有喬而不可休息於¶
其下至廣而不可游泳於其中者哉則有青青弱幹獨¶
秀未立涓涓細流徐清可挹植翰苑以蕭散赴龍門而¶
驚急企樛木之逮下望恩波之流濕¶
　　　水輪賦(以汲引之道成/於運輪爲韻)　　　陳　章¶
水能利物輪乃曲成升䧏滿農夫之用低迴隨匠氏之¶
程始崩騰以電散俄宛轉以風生雖破浪於川湄善行¶
<pb:KR4h0022_WYG_033-6b>¶
無跡既斡流於浪靣終夜有聲觀夫斷木而爲慿河而¶
引箭馳可得而滴瀝輻輳必循乎規準何先何後互興¶
而自契心期不疾不徐迭用而寧因手敏信勞機於出¶
沒惟與日而推移殊轆轤以致功就其深矣鄙桔橰之¶
煩力使自趨之轉轂諒由乎順動盈科每恱於柔隨遠¶
望蹄涔詎有朱殷之色挹兹鱗起終無塗附之期作霖¶
或自於斯干流濕更彰乎就燥回環潤乎嘉榖洊至踰¶
於行潦鈎深致遠沿洄而可使在山積少之多灌輸而¶
<pb:KR4h0022_WYG_033-7a>¶
各由其道爾其揚清激濁吐故納新輾桃花之活活搖¶
杏葉之鱗鱗一勺每勞於濡軌三材必賴於工人浴海¶
上之朝光升如日御泛江中之夜影重似月輪常虚受¶
以載沉表能圓於獨運低迴而涯岸非阻委曲而農桑¶
是訓惠可周於地利空霑負郭之田材足任於天津多¶
寄臨川之郡池陂無漉畎澮既瀦用能務實勢欲陵虚¶
磬折而下隨毖彼持盈而上善依於當浸稻之時寧非¶
沃壤映生蒲之處相類安車異矣哉俯此溝塍潤於原¶
<pb:KR4h0022_WYG_033-7b>¶
隰成形必仰乎膏雨屈己且安乎卑濕苟量逺大之功¶
庻無慙於甕汲¶
　　　曲水杯賦(以曲水同醉樂/如之何爲韻)　　陸　環¶
麗景云暮歡情柰何水散循環之勢杯浮一勺之多樽¶
爼必呈反本源於抔飲歌鐘合奏起觴飲於流波爾其¶
洋溢折旋從容娛樂觀滴瀝以繚繞將灌注而酬酢袒¶
裘解帶笑沉醉以山頽永日暄風期竭歡於水涸狎翫¶
未己迴環不窮方醴泉之自異念酒池而莫同滿座酡¶
<pb:KR4h0022_WYG_033-8a>¶
顔盡染桃花之水縁隄芳草尚遺蒲杓之風是以布令¶
如流娛情忽起已控淸流而引滿遂用銷憂而飾喜且¶
異載沉而載浮寧同以水而濟水情符汎愛誤比投醪¶
之時曲辨靈長足見濫觴之始爾乃負舟無力載酒何¶
如波巻每觀其泛蟻鈎深自致乎無魚成禮交歡寧酒¶
流而生禍效竒行恠豈杯度以慿虗所以上下隨波方¶
圓在器念縮茅而自別比浮芥而亦異獻壽終歎於流¶
川如澠倍符於此地已傾壺而揚觶黙爾無諠方枕麴¶
<pb:KR4h0022_WYG_033-8b>¶
而藉糟塊然復醉想夫飲流畢㑹倒載爲期乗波而潏¶
潏迴疾入曲而悠悠轉遲投轄留賓自有清澄之色汙¶
樽就飲飜疑樸畧之時分巡而小大殊矣遶座而左右¶
流之時也酒且以闌景云暮促愜蘭亭之嘉㑹散陽春¶
之麗曲終已時移但山高而水緑¶
　　　滄浪濯纓賦(以君子澡身/及時爲韻)¶
滄浪之水兮伊楚之濆汗漫蕩漾兮清泠奫淪控三湘¶
之淺浪從大別而派分澄澹清景離披曉雲彼美人兮¶
<pb:KR4h0022_WYG_033-9a>¶
何其獨商歌以思君覩斯水之洞澈惡吾纓之垢氛將¶
濯其纓亦潔其已逐臣逋客漁翁樵子吟刈楚以激昻¶
詠伐檀而筮仕哀靈均之濯足笑許由之洗耳載泛載¶
浮曷云其已洎夫白日始晞青天收潦千尋湛而見底¶
萬里净而猶掃漾磷磷之淺沙蕩靡靡之纎草縈紆浦¶
漵邐迤洲島興既遠兮情亦閒纓載濯兮身亦澡于彼¶
濯矣伊水之濱于彼澡矣君子之身滌我滓穢去我埃¶
塵且潔净以精㣲又肆志而王神孰與夫澤畔憔悴空¶
<pb:KR4h0022_WYG_033-9b>¶
見悲於楚客心之憂矣匪興刺於詩人已焉哉士生世¶
兮患於不立朝聞夕死道之所急偶滄浪之且淸豈坎¶
窞之能習易載出處詩稱維縶歳冉冉而不留雖追悔¶
而何及(一有/辭字)曰滄浪之水兮徵楚詞臨清漪兮應昌期¶
濯吾纓兮有所思幸我生兮及明時進德脩業兮已矣¶
㧞茅彚征兮良在兹¶
　　　水始氷賦(以律報司寒氷/因水結爲韻)¶
潤下之性有時可凝暑歸寒集陽閉隂升吹寒風之遠¶
<pb:KR4h0022_WYG_033-10a>¶
派蹙凍雨而成氷俾巨海以息浪胡涓波之足徵北陸¶
隂涸寒泉井冽天吳外摶靈胥自潔含貞抱虚旣瑩且¶
澈斷流而稜稜劍威照日而片片霜切馺坳曲陵湫穴¶
蒼山甕石大冶流鐵圓光而蚌珠可掬朝渉而馬蹄可¶
折既否隔於風雲亦秘藏於魚鱉爾乃命海若戒馮夷¶
連燄絶於火井俾梁成於水湄乗險無替旬日不衰若¶
擁輕絮如積素絲秋令雖終尚占庚辛之色嚴風更肅¶
將奉𤣥冥之司其爲水也則陷其爲氷也則履畜成比¶
<pb:KR4h0022_WYG_033-10b>¶
玉之壺散作流謙之水柔性是著仙顔是比方稽化而¶
轉疑蓋不知其所以夫其瀑布流湍迸射交攅簷溜承¶
綆垂空凍乾微波煙羃大壑雲漫滴貫珠而呈脆排層¶
巖而召寒至於六尺表竒百丈涵奥䑕北方而可規蠶¶
東夏而禀操堅貞應運度光武而堪竒孝德幽通獻頳¶
鯉以爲報(此下不見/因字官韻)始氷之初立冬之日將鑿井望納¶
秩刷室應候司管調律温泉殊沼夏蟲異術閶闔門静¶
瑯琊井溢當腹堅而將藏候朝陽而廼出¶
<pb:KR4h0022_WYG_033-11a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_033-11b>¶
　¶
　¶
　¶
　¶
　¶
　¶
　¶
　文苑英華巻三十三¶
