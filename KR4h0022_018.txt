# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:39.528387
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷十八
<pb:KR4h0022_WYG_018-1a>¶
欽定四庫全書¶
　文苑英華巻十八　　　　宋　李昉等　編¶
　天象十八¶
　　齊七政賦一首　　　渾天賦一首¶
　　新渾儀賦二首　　　大演虚其一賦一首¶
　　　齊七政賦(以明主法天用/齊七政為韻)　　周　渭¶
天之垂象兮無臭無聲君之立徳兮赫赫明明将同符¶
而合矩在璿璣與玉衡故運彼四時寒燠隨其建指齊¶
<pb:KR4h0022_WYG_018-1b>¶
其七政有道感於無情故使黎民於變萬物由庚神不¶
祕其福地不愛其禎原其天斯覆兮地斯載播羣芳而¶
作主日陽徳兮月隂靈俾五星而為輔諒無私於照燭¶
或任晦於煙雨國風可仰守官方賛於羲和人力不侔¶
杖䇿已疲於夸父夫能文者政乃不乏示寰瀛之大法¶
運天者道在於乾占日月之初躔既推厯以生律亦鈎¶
深而索𤣥徒觀其如璧之合如珠之聮甲子不迷符太¶
初之朔旦精義以享同肆類於昊天七政匪差萬邦攸¶
<pb:KR4h0022_WYG_018-2a>¶
共採石氏之經聽疇人之頌逺而望也粲粲映非雲之¶
雲黙而識之昭昭為非用之用嵗在木而循度鎮居中¶
而不携熒惑無犯於奮若太白莫陵於攝提将不盈而¶
不縮豈乍髙而乍低故我后所以引唐堯而作式指虞¶
舜而思齊動於天兮徳有一麗於天兮曜有七四海以¶
之升平千箱以之充實豈比見暈珥適背之狀語恠變¶
雲氣之質(前漢天文志暈適背穴抱珥/虹霓迅雷風妖恠雲變氣)非訓俗以齊人¶
徒廢時而亂日客有從筆硯而未逹懐忠信而待命望¶
<pb:KR4h0022_WYG_018-2b>¶
蒔蓂於朝階知如春之聖政竊昧談天之辯庶俾觀象¶
之詠¶
　　　渾天賦(并序/)　　　　　　　楊　烱¶
顯慶五年烱時年十一待制𢎞文舘上元二年始以應¶
制舉補校書郎朝夕靈䑓之下備見銅渾之儀(一作/象)尋¶
反初服卧疾丘園二十年而一徙官斯亦拙之效也代¶
之言天體者未知渾葢孰是代之言天命者以為禍福¶
由人故作渾天賦以辯(一有/文字)其辭云¶
<pb:KR4h0022_WYG_018-3a>¶
客有為宣夜之學喟然而言曰旁望萬里之横(一作/黄)山¶
而皆青(一有/翠字)俯察千仭之深谷而(一有/皆字)黝黒蒼蒼在上¶
非其正色逺而望之無所至極日月載於元氣所以或¶
中(一有/而字)或昃星辰浮於大空所以有行(一有/而字)有息故知¶
天常安而不動地極深而不測可以作(一作/為)觀象之凖¶
繩可以作譚天之楷式有稱周髀之術者辴(一作/囅)然而¶
笑曰陽動而隂静天廻而地游天如倚葢地若浮舟出¶
於卯入於酉而生晝夜交於奎合於角而有春秋天則¶
<pb:KR4h0022_WYG_018-3b>¶
西北既傾而三光北轉地則東南不足而萬穴通(一作/東)¶
流比於圓首前臨胷者後不能覆背方於執炬南稱明¶
者北可以言幽此天與而不取焉(一作/惡)遑遑而更求太¶
史公有睟其容乃盱衡而告曰楚既失之齊亦未為得¶
也言宣夜者星辰不可以闊狹有常(句/)言葢天者刻漏¶
(一作/漏刻)不可以春秋各半(句/)周三徑一逺近乖於辰極東¶
井南箕曲直殊於河漢明入於地葛稚川所以有詞日¶
(一作/俟非)應於天桓君山由其發難假蘇秦之不死莫能為¶
<pb:KR4h0022_WYG_018-4a>¶
(二字一作/既莫知)其説儻𨽻首之重出(一作/生)亦不能成其筭(一/有)¶
(也/字)二客甞亦知(二字一/作聞)渾天之事歟請為左右揚㩁而¶
陳之原夫杳杳冥冥天地之精混混沌沌隂陽之本何¶
太虚之無礙俾(一作/偉)造化之多端南溟玉室之宫爰皇¶
是宅西極金䑓之鎮上帝攸安地則方如棊局天則圓¶
似(一作/如)彈丸天之運也一北而物生一南而物死地之¶
平也影短而多暑景長而多寒太隂當日之衝也成其¶
薄蝕衆星傅月之光也因其波瀾乾坤闔闢天地成矣¶
<pb:KR4h0022_WYG_018-4b>¶
動静有常隂陽行矣方以類聚物以羣分吉凶生矣在¶
天成象在地成文(一作/形)變化形(一作/見)矣部之以三門張¶
之以八紀其周天也三百六十五度其去地也九萬一¶
千餘里日居而月諸天行而地止載之以氣浮(一作/乗)之¶
以水生之育之長之畜之亭之毒之葢之覆之天聰明¶
也聖人得之天垂象也聖人則之其道也不言而信其¶
神也不怒而威驗之以衡軸考之以樞機三十五官(一/作)¶
(宫/)有羣生之繫命一十二次當下土之封畿中衡外衡¶
<pb:KR4h0022_WYG_018-5a>¶
毎不召而自至黄道赤道亦殊途而同歸表裏見伏聖¶
人於是乎發揮分至啟閉聖人於是乎範圍可以窮理¶
而盡性可以極深而研幾天有北斗杓携龍角魁枕參¶
首天有北辰衆星環拱天帝威神尊之以耀魄配之以¶
勾陳有四輔之上相有三公之近臣華葢巖巖俯臨於¶
帝座離宫奕奕旁絶於天津列長垣之百堵啟閶闔之¶
重闉文昌拜於大将天理囚於貴人(見晉天/文志)泰階平而¶
君以穆招摇指而天下春東宫則析木之津夀星之野¶
<pb:KR4h0022_WYG_018-5b>¶
箕為傲客房為駟馬天王對於攝提皇極臨於宦者左¶
角右角兩曜之所廵行隂間陽間五星之所取(一作/次)舍¶
後宫掌於蕃(一作/燕)息太子承於冡社宗人宗正内外敦¶
叙於家邦市樓市垣貨殖畢陳於天下北宫則靈龜潜¶
匿螣蛇伏藏匏𤓰宛然而獨處織女終朝而七襄登漸¶
䑓而顧歩御輦道而徜徉聞雷霆(一作/電)之隐隐聽枹鼓¶
之硠硠南斗主爵祿東壁主文章湏女主布帛牽牛主¶
闗梁羽林之軍所以除暴亂壘壁之陣所以備非常西¶
<pb:KR4h0022_WYG_018-6a>¶
宫則天潢(一作/漢)咸池五車三柱奎為封豕參為白虎胃¶
為天倉婁為衆聚旄頭之北宰制其邊陲天畢之隂蓄¶
洩其雲雨大陵積尸之肅殺參旗九斿之部伍樵蘇之¶
地出入於園苑萬億之資填積於倉庾南宫則黄龍賦¶
象朱鳥成形五帝之坐三光之庭傷成於鉞誅成於質¶
(一作/鑕)福成於井徳成於衡執法者廷尉之曹(一作/列)大夫¶
之象少㣲者儲君之位處士之星天弧直而狼顧軍市¶
曉而雞鳴三川之郊鶉火通其耀七澤之國翼軫寓其¶
<pb:KR4h0022_WYG_018-6b>¶
精南河(一有北/河二字)象闕於是乎増峻左轄(一有右/轄二字)邉荒於¶
是乎自寧乃有金之散氣水之精液法清渭(二字一/作渭水)之¶
横橋像昆明(一作/池)之刻石嵗時占其水旱滄溟應其潮¶
汐織女之室漢家之史(一作/文)可尋飲牛之津海畔(一作/上)¶
之人易覿日也者衆陽之長人君之尊天雞曉唱靈烏¶
晝踆扶桑臨於大海若木照於崑崙太平太蒙所以司¶
(一有/其字)出入南至北至所以節(一有/其字)寒温龍山銜燭不能¶
議其光景夸父棄䇿無以方其駿奔月也者羣隂之紀¶
<pb:KR4h0022_WYG_018-7a>¶
上天之使異姓之王后妃之事方諸對而明水洽(一作/浹)¶
重暈匝而邉風駛裁(一作/纔)盈蚌蛤則虜騎先侵適鬬麒¶
麟則暗虎潜值五星者木為重華火為熒惑鎮居戊已¶
斯為土徳太白主西辰星主北俯察人亊仰觀天則比¶
參右肩之黄如奎大星之黒五才(一作/材)以之(一作/所以)致用¶
七政於焉不忒同舍而有四方分天而利中國赤角犯¶
我城黄角天之争五星同色天下&KR0367;兵趋前舍為嬴(一/作)¶
(盈/)退後舍為縮嬴(一作/盈)則侯王不寧縮則軍旅不復或¶
<pb:KR4h0022_WYG_018-7b>¶
向而或背或遲而或速金火犯之而甚憂嵗鎮居之而¶
有福觀衆星之部署歴七曜之(一作/而)驅馳定天下之文¶
所以通其變見天下之&KR0296;所以象其宜然後播之以風¶
雨成(一作/威)之以霜霰或吐霧而蒸雲或擊雷而奔(一作/鞭)¶
電一旬而太平感膚寸而天下遍白日為之晝昏恒星¶
為之不見爾乃重明合璧五緯連珠青氣夜朗黄雲晝¶
(一作/旦)扶握天鏡授河圖若曰賜之以福此明王聖帝之¶
休符至如恠雲祓氣(一作/祅氛)冬雷夏雪日暈長虹星芒伏¶
<pb:KR4h0022_WYG_018-8a>¶
鼈隂有餘而地動陽不足而天裂若曰懼之以災此昏¶
主亂君之妖孽昔者顓頊之命重黎司天而司地陶唐¶
之分叔仲宅西而宅東(一有/其字)後宋有子韋鄭有裨竈魏¶
有石氏齊有甘公唐都之推星王朔之候氣周文之視¶
日呉範之占風有以見天地之情狀識隂陽之變通詩¶
云謂天葢髙語曰惟天為大至髙而無上至大而無外¶
四時行焉萬物生焉羣神莫尊於上帝法象莫大於皇¶
天靈心不測神理難詮(一作/筌)日何為兮右轉天何為兮¶
<pb:KR4h0022_WYG_018-8b>¶
左旋盤古何神兮立天地巨靈何神(一作/聖)兮造山川螟¶
何細兮師曠清耳而不聞離婁(一作/朱)拭日而不(一作/無)見¶
鵬何壯兮摶扶摇而翔九萬運海水而擊三千龜與蛇¶
而(一作/兮)異其短長之質椿與菌兮殊其小大之年鐘何¶
鳴而(一作/兮)應霜氣劍何伏兮上(一作/動)星躔列子何方(一/有)¶
(兮/字)御風而有待師門何術(一有/兮字)驗火而登仙魯陽麾戈¶
兮轉於西日陶侃折翼兮登於(一作/乎)上𤣥女何怨(一作/寃)¶
兮為(一作/化)精衞帝何耻兮為杜䳌争疆理者有零陵之¶
<pb:KR4h0022_WYG_018-9a>¶
石聞弦(一作/絃)歌者有葢山之泉若怪神之不語夫何述¶
於此篇以天乙之武也焦土而爛石以唐堯之徳也㐮¶
陵而懐山以顔回之仁(一作/賢)也居在(二字一/作貧居)於陋巷以¶
宣尼之聖也情希於(一作/乎)執鞭馮唐入於郎署也兩君¶
而未識揚雄在於天祿也三代而不遷桓譚思周於圖¶
牒(一作圖/䜟也)忽然(一作/焉)不樂張衡術逹(一作/窮)於天地(一有/也字)¶
退而歸田我無為而人自化吾不知其所以然而然¶
　凢一作皆文粹¶
<pb:KR4h0022_WYG_018-9b>¶
　　　新渾儀賦(并序/)　　　　　李光朝¶
天垂象見吉凶聖人指象之法莫先於渾儀是以王者¶
将下理於萬人先上齊於七政軒昊之後分重黎二官¶
唐虞之日命羲和四子代掌其器以為人極聖作有程¶
必應其變故有謂之周髀葢天謂之渾天宣夜用則假¶
於器妙則存乎人曰若開元天寳聖神文武皇帝以為¶
天有時時有變不可從舊更法而取新更之立革(疑/)銅¶
渾無毫釐之差得精一之義引而上則邁於古推而下¶
<pb:KR4h0022_WYG_018-10a>¶
則合於今非古之聰明神睿者孰能為之乎於是五緯¶
連珠兩曜合璧神輸祥瑞天降嘉生黙而不談且慮樵¶
夫之笑言而未逺且陳君子之心遣於鄙辭乃為賦曰¶
國之神器名之渾儀法天之象知天之為雖考古以作¶
則亦惟新而成規琢璿為衡範金為葢其狀則小其用¶
則大南極北極正其端隅上規下矩正其外内繚繞黄¶
道環廻紫宫斗居其北日起其東别度數於分寸之内¶
㸃星象於毫釐之中處動而能静妙同乎造化之意寂¶
<pb:KR4h0022_WYG_018-10b>¶
無以為有用擬於隂陽之功有象必見惟幽是通乃知¶
近能則逺合下正則上同因之以言寳厯遂乃授乎人¶
時以通天下之志以斷天下之疑違之則失信之無欺¶
聖也智也念茲在茲四時以之咸序萬物以之攸理弦¶
望之候不&KR0317;寒暑之期可紀測天地之否泰知隂陽之終¶
始述作固稱於帝王司存乃歸於太史猗此成器為國¶
之寳通幽洞㣲賛我皇道¶
　　　第二　　　　　　　　　　　李光朝¶
<pb:KR4h0022_WYG_018-11a>¶
夫象之大者曰天地理之廣者曰隂陽分八極懸三光¶
不言而化有形而彰雖羲氏代掌初聞(疑/)乎欽若而疇¶
人離散覆亂其紀綱魏滅晉紹易齊為梁莫革其弊有¶
失其方将以事極則反否泰何常故渾儀之制而新之¶
我皇則天工恊謀鳬氏畢至煽洪鑪以效役鎔珍金以¶
為器列管之應一十二律罔極為期周天之列二十八宿¶
各分爾位然仰觀俯察以參以稽森羅乎象緯窮極乎¶
端&KR0828;視朔於初時必書於雲物履端於始嵗如得乎攝¶
<pb:KR4h0022_WYG_018-11b>¶
提候月既殊於蓂草測景方異乎土圭侔漢厯之黍累¶
不失同舜年之風雨不迷且如人之常性也重更改貴¶
因循罔知失善是與謀新更苟有利何憚釐革循苟有¶
失何必相因故天垂象聖人以審度厯乖次聖人以創¶
陳亦将利物安下適時補政齊上方之斗極為來代之¶
龜鏡其意既美於斯為盛恐貽誚於不談故形之乎賦¶
詠¶
　　　大演虚其一賦(以首先處虚/用隨數為韻)　　謝　觀¶
<pb:KR4h0022_WYG_018-12a>¶
大演之數五十其用四十有九未諭一之本末徒訝數¶
之竒偶於是稽所據推所受以不用為用端以非數為¶
數首方知一不可見上不在天一不可尋下不在田是¶
太極含三之本居混元不二之筌成出天入地之契乗¶
屈伸合散之權作數之本為唱之先伏質於無體之體¶
反形於自然而然則無者有之宗有者無之據一從虚¶
而體立數慿一而神助舒而用萬象自虚無而來攝而¶
終萬象復虚無而去安得不存我而立因我而著昧者¶
<pb:KR4h0022_WYG_018-12b>¶
以此一為無用之徒先聖以此一為庶幾之處是以捨¶
此則數不足兼之則義有餘終萬物之末始萬物之初¶
在窮理以考實勿存形而課虚亦猶一人無為兆人欣¶
奉一氣無體羣生所共本立而道存主適而臣從若十¶
二月之輪轉不宰者嵗之宗三十輻之運行無有者車¶
之用今則以未分而象太極中分而象二儀未分而百¶
事隐中分而百事隨然後四四而布七七而具可以眀¶
淺深可以眀好惡總而舉也叶仲尼知命之籌考其成¶
<pb:KR4h0022_WYG_018-13a>¶
焉契伯玉識非之數儻眀得一之義庶逹傳心之路¶
　¶
　¶
　¶
　¶
　¶
　¶
　¶
<pb:KR4h0022_WYG_018-13b>¶
　¶
　¶
　¶
　¶
　¶
　¶
　¶
　文苑英華巻十八¶
