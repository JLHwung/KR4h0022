# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.165415
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百五十三
<pb:KR4h0022_WYG_153-1a>¶
欽定四庫全書¶
　文苑英華巻一百五十三　宋　李昉等　編¶
　天部三¶
　　雨十七首　　　　　喜雨九首¶
　　對雨十二首　　　　苦雨九首¶
　　雜題雨三十首¶
　　雨¶
　　　詠細雨　　　　　　　　梁孝元帝¶
<pb:KR4h0022_WYG_153-1b>¶
風輕不動葉雨細未霑衣入樓如霧上拂馬似塵飛¶
　　　詠雨　　　　　　　　　　唐太宗¶
和風吹緑野梅雨洒芳田新流添舊澗宿露足朝煙雁¶
濕行無次花霑色更鮮對此忻登歲披襟弄五絃¶
　　　雨　　　　　　　　　　　李　嶠¶
西北雲膚起東南雨足來靈童出海見神女向山迴斜¶
影風前合圓文水上開十旬無破塊九土信康哉¶
　　　微雨　　　　　　　　　　僧皎然(見高/僧詩)¶
<pb:KR4h0022_WYG_153-2a>¶
片雨拂簷楹煩襟四座清霏微過麥隴洒(一作/蕭)散傍蓑¶
城静愛和花蘂幽聞入竹聲朝觀趣無盡高詠寄閒情¶
　　　山雨(雜/言)　　　　　　　　　前　人¶
一片雨半山晴長風吹落西山下滿樹蕭蕭心耳清雲¶
鶴驚亂下水香凝不然風廻雨定芭蕉濕一滴時時入¶
晝襌¶
　　　雨　　　　　　　　　　　孟　郊¶
朝見一片雲暮成千里雨淒清濕高枝散漫霑荒土¶
<pb:KR4h0022_WYG_153-2b>¶
　　　隂雨二首　　　　　　　　白居易¶
潤葉濡枝浹四方濃雲來去勢何長曠然寰宇清風滿¶
救旱功高暑氣凉¶
　　　二¶
嵐霧今朝重江山此地深灘聲秋更急峽氣曉多隂望¶
闕雲遮眼思鄉淚(集作/雨)滴心將何慰幽獨賴此北窓琴¶
　　　雨　　　　　　　　　　　杜　牧¶
連雲接塞添迢逓洒幕侵燈送寂寥一夜不眠孤客耳¶
<pb:KR4h0022_WYG_153-3a>¶
主人窓外有芭蕉¶
　　　細雨二首　　　　　　　　温庭筠¶
細雨濛濛入綘紗澧湖寒食孟珠家南朝漫自稱流品¶
宫體何曾為杏花¶
　　　二¶
憑軒望秋雨凉入暑衣清極目鳥頻没片時雲復輕沼¶
萍開更歛山葉動還鳴楚客秋江上蕭蕭故國情¶
　　　秋雨　　　　　　　　　　前　人¶
<pb:KR4h0022_WYG_153-3b>¶
雲雨(疑/)鳥行滅池涼龍氣腥斜飄㸔碁簟踈洒望山亭¶
細響鳴林葉圓文破沼萍秋隂杳無際平野但㝠㝠¶
　　　春雨　　　　　　　　　　薛　能¶
電濶(疑/)照潺潺驚流往復還逺聲如有洞迷色似巫(集/作)¶
(無/)山利物乾坤内并風竹樹間静思來朔漠愁望滿柴¶
闗迸濕消塵慮吹風觸病顔誰知草茅逕(集作/者)沾此尚¶
虚閒¶
　　　夏雨　　　　　　　　　　前　人¶
<pb:KR4h0022_WYG_153-4a>¶
何處發天涯風雷一道賒去聲隨地急殘勢傍樓斜透¶
樹垂紅葉沾塵帶落花瀟湘無限思閒㸔下蒹葭¶
　　　雨　　　　　　　　　　　韓　琮¶
隂雲拂地散絲輕長得為霖濟物名夜浦漲歸天塹濶¶
春風洒入御溝平軒車幾處歸頻濕羅綺何人去欲生¶
(疑/)不及流他荷葉上似珠無數轉分明¶
　　　雨　　　　　　　　　　　張　蠙¶
半夜西亭雨離人獨啓闗桑麻荒舊國雷電照前山細¶
<pb:KR4h0022_WYG_153-4b>¶
滴高槐底繁聲疊漏間唯應孤鏡裏明月長愁顏¶
　　　春雨　　　　　　　　　　羅　鄴¶
兼風颯颯洒皇州能滯春寒阻勝遊半夜五侯池館裏¶
美人驚起為花愁¶
　　喜雨¶
　　　從駕喜雨　　　　　　　　庾肩吾¶
西嶽浮罇桂東皇事溢(類聚/作浴)蘭赦詔還京師(類聚/作兆)歸神¶
出灌壇濕風含酒氣隂雲助麥寒典農欣受職治粟喜¶
<pb:KR4h0022_WYG_153-5a>¶
當官復此隨車雨民人(類聚/作天)知可安¶
　　　喜雨　　　　　　　　　　魏　收¶
霞暉染刻棟礎潤上雕楹神山千葉照仙草百花榮瀉¶
溜高齋響添池曲岸平滴下如珠落波廻類璧成氣調¶
登萬里年和欣百靈定知丹甑出何湏銅雀鳴¶
　　　和李司録喜雨　　　　　　庾　信(見類聚/節文)¶
純陽實乆亢雲漢乃昭回臨河沉璧玉夾道畫龍媒離¶
光初繞電震氣始乗雷海童還碣石神女向陽臺雲逐¶
<pb:KR4h0022_WYG_153-5b>¶
魚鱗起渠隨龍骨開崩沙雜水去卧樹擁槎來嘉禾雙¶
合穎熟稻再含胎屬此欣膏露逢君摛掞才愧之(疑作/乏)¶
瓊將&KR0380;無酬美且偲¶
　　　晩秋喜雨(并/序)　　　　　　　李　嶠¶
咸亨元年自四月不雨至于秋九月王畿之内嘉榖不¶
滋君子小人惶惶如也天子慮深求瘼念在責躬避寢¶
損膳録寃弛役牲幣之禮遍於神祗鍾庾之貸周於窮¶
乏至誠斯盛(疑作/感)靈睠有融爰降甘澤大極(疑作/拯)炎亢¶
<pb:KR4h0022_WYG_153-6a>¶
朝廷公卿相趨動色里閈甿庶謳吟成響年和俗阜於¶
焉可致撫事形言孰云能已乃為詩曰¶
積陽纒首夏隆旱届徂秋炎威振皇服歊景暴神州氣¶
滌朝川朗光澄夕照浮草木委林甸禾黍悴原疇國懼¶
流金眚人深懸磬憂紫宸兢履薄丹扆念惟(疑作/推)溝望¶
肅壇場祀寃申囹圄囚御車遷玉殿薦菲撤瓊羞濟窘¶
邦儲發蠲窮井賦優服閒雲驥屏冗術土龍脩睿感通¶
三極天誠貫六幽夏祈良未擬商禱詎為儔穴蟻禎符¶
<pb:KR4h0022_WYG_153-6b>¶
應山蛇毒影收騰雲八際滿飛雨四溟周聚藹籠仙闕¶
連霏繞畫樓旱陂仍積水涸沼更通流晩穗萎還結寒¶
苗瘁復抽九農歡歲阜萬㝢慶時休野洽如坻詠途喧¶
擊壤謳幸聞東李(疑/)道欣奉北場遊¶
　　　西山祈雨(是日輙應因/賦詩言事)　　　張九齡(見文/粹)¶
茲山藴靈異走望良有歸丘禱亦(一作/雖)已乆甿心難重¶
違遲明申藻薦先夕旅嵓扉獨宿雲峰下蕭條人吏稀¶
我來不外適幽抱自中微静入風泉奏凉生松栝圍窮¶
<pb:KR4h0022_WYG_153-7a>¶
年滯逺想寸晷閲清輝虚美悵無屬素情緘所依遭(一/作)¶
(詭/)隨嫌弱操覊束謝貞肥義濟亦吾道誠存為物祈靈¶
心歘以應甘液幸而飛閉閤且無責隨車安敢希多慙¶
徳不感知復是耶非¶
　　　和崔尚書喜雨　　　　　　前　人¶
積陽雖有悔(集作/晦)經月未為災上念人天重先祈雲漢¶
回仁心及草木號令起風雷照爛隂霞上交紛瑞雨來¶
三農被(集作/破)黍稷四逺(集作/逹)屏氛埃池溜因添滿林芳¶
<pb:KR4h0022_WYG_153-7b>¶
為洒開聴中聲滴𤁋望處影徘徊惠澤成豐歲昌言發¶
上才無論驗石皷不是御雲臺直煩皇恩浹崇朝遍九¶
垓¶
　　　喜雨　　　　　　　　　　杜　甫¶
南國旱無雨今朝江出雲入空纔漠漠洒迥已紛紛巢¶
燕高飛盡林花潤色分晩來聲不絶應是(集作/得)夜深聞¶
　　　同薛員外喜雨詩兼上楊使君¶
　　　　　　　　　　　　　　　釋皎然¶
<pb:KR4h0022_WYG_153-8a>¶
積旱思飛洒蒸民喜亦傾郊雲不待族雨色飛江城燋¶
稼濯又發敗荷滋更榮時隨霧縠重集作柳絲輕一宿¶
恐魚飛數朝徴鶴(集作/鸛)鳴毒暑澄為冷高塵滌還清乃¶
知隂隲數制在理化情及此接歡賀臨風聞頌聲¶
　　　喜雨　　　　　　　　　　白居易¶
西北油然雲勢濃湏㬰霶沛雨飄空頓蘇萬物焦枯意¶
定㸔秋郊稼穡豐¶
　　　賀雨　　　　　　　　　　前　人¶
<pb:KR4h0022_WYG_153-8b>¶
皇帝嗣寳厯元和三年冬自冬及春暮不雨旱爞爞上¶
心念下民懼歲成災㓙遂下罪已詔殷勤告萬邦帝曰¶
予一人繼天承祖宗憂勤不遑寧夙夜心沖沖元年誅¶
劉闢一舉清巴卭二年戮李錡不戰安江東顧惟眇眇¶
徳遽有巍巍功或者大(一作/天)降沴無乃儆予躬上思答¶
天戒下思致時雝莫如率其身慈和與儉恭乃命罷進¶
獻乃命賑饑窮宥死降五刑已責(二字出左傳文/粹作責已非)寛三¶
農宫女出宣徽廐馬减飛龍庶政無不舉皆出自宸衷¶
<pb:KR4h0022_WYG_153-9a>¶
奔騰道路人傴僂田野翁歡呼相告報感泣涕沾胷順¶
人人心悦先天天意從詔下纔七日和氣生冲融凝為¶
悠悠(一作/油油)雲散作習習風晝夜三日雨凄凄復濛濛萬¶
心春熈熈百榖秋芃芃人變愁為喜歲易儉為豐乃知¶
王者心憂樂與衆同皇天與后土所感無不通冠珮何¶
鏘鏘將相及王公蹈舞呼萬歲列賀朝廷中小臣誠愚¶
陋職忝金鑾宫稽首再三拜一言獻天聰君以明為聖¶
臣以貞為忠敢賀有其始亦願有其終¶
<pb:KR4h0022_WYG_153-9b>¶
　　對雨¶
　　　對雨　　　　　　　　　　梁朱超¶
當夏苦炎埃習静對花臺落照依山盡浮凉帶雨來重¶
雲出(類聚/作吐)飛電高棟響行雷洒樹輕花發滴沼細萍開¶
汎泳縈堦草奔流起砌苔無因假輕葢徒然想上才¶
　　　對雨有懐　　　　　　　北齊劉逖¶
重輪宵犯畢行雨旦浮空細落疑含露(類聚/作霧)斜飛覺帶¶
風濕槐仍足緑沾&KR1567;(類聚/作桃)更上紅無由似𤣥豹縱意坐¶
<pb:KR4h0022_WYG_153-10a>¶
山中¶
　　　閒居對雨　　　　　　　　陳隂鏗¶
四𡨕(一作/&KR0115;)飛早(一作/旦)雨三徑絶來遊震位雷聲發離宫¶
電影浮山雲遥似帶庭芥(一作/葉)近成舟茅簷下亂滴石¶
竇引潨流寄言一高士如何麥不收¶
　　一作皆藝文類聚¶
　　　單于川對雨　　　　　　　蘇味道(見集/本)¶
飛雨欲迎旬浮廿已送春還從濯枝後來應洗兵辰氣¶
<pb:KR4h0022_WYG_153-10b>¶
合龍祠外聲過鯨海濵伐邢知冇屬已見静邊塵¶
　　　對雨　　　　　　　　　　李　白(集無/此詩)¶
巻簾聊舉目露濕草綿綿古岫披雲毳空庭織碎煙水¶
紅(疑作/紋)愁不起風線重難牽盡日扶犂叟往來江樹前¶
　　　和段學士南亭春日對雨　　喻　鳬¶
晨飛晩未休蘭閤客吟愁蕭颯柳邊挂縈紆花底流聲¶
繁乍雜(集疑/作有)籟洒急不成漚經夕江湖思煙波一釣舟¶
　　　春暮對雨　　　　　　　　劉得仁¶
<pb:KR4h0022_WYG_153-11a>¶
春暮雨微微翻疑墜葉時氣䝉楊柳重寒勒牡丹遲未¶
夕鳥先宿然(疑/)晴人有期何當廓隂閉新暑竹風吹¶
　　　精舎對雨　　　　　　　　戴叔倫¶
空門寂寂澹吾身谿雨微微洗客塵卧向白雲晴未盡¶
任他黄鳥醉芳春¶
　　　對雨愁悶寄錢大郎中　　　劉　灣¶
積雨細紛紛饑寒命不分攬衣愁見肘窺鏡覔從(讀如/從理)¶
(入口/之從)文九陌成泥海千山盡濕雲龍鍾驅欵段到處倍¶
<pb:KR4h0022_WYG_153-11b>¶
思君¶
　　　盧氏池上對雨　　　　　　温庭筠¶
簟翻凉氣集溪上潤殘棊萍皺風來後荷喧雨到時寂¶
寥閒望乆飄洒獨歸遲無限松江恨煩君解釣絲¶
　　　春初對暮雨　　　　　　　前　人¶
淅𤁋生叢篠涳(疑/)濛泫網軒暝姿㸔逺樹春意入塵根¶
㸃細飄風急聲輕入夜繁雀喧争槿樹人静出蔬園瓦¶
濕光先起房深影易昏不應江上草相與滯王孫¶
<pb:KR4h0022_WYG_153-12a>¶
　　　夏日對雨　　　　　　　　裴　度¶
登樓逃盛夏萬象正埃塵對面雷嗔樹當街雨趂人簷¶
疎蛛網重池濕燕泥新吟罷清風起荷香滿四鄰¶
　　苦雨¶
　　　苦雨寄房休(集作/四)昆季　　　高　適¶
獨坐見多雨况茲兼索居茫茫十月交(集作/郊非)窮隂千里¶
餘彌望無端倪北風擊林菸白月(集作/日)𦕈難見(集作/覩)黄¶
雲争巻舒安(集作/焉)得造化功曠然一掃除滴𤁋簷宇愁¶
<pb:KR4h0022_WYG_153-12b>¶
寂寥談笑踈泥塗擁城郭水潦盤丘墟惆悵憫田農徘¶
徊傷里閭曽是力耕税曷云無斗儲萬事切中懐十年¶
思上書君門嗟緬邈身計念居諸沉吟顧草茅鬱怏任¶
盈虚黄鶴(集作/鵠)不可羡鳴雞時起予故人平臺側高館¶
臨東渠兄弟方荀陳才華貫(集作/冠)應徐彈琴自多暇飲¶
酒復(集作/更)何如知人想林宗直道慙史魚推(集作/携)手風¶
流在開襟鄙恡袪寧能訪窮巷相與對家(一作嘉/集作園)蔬¶
　　　在滁苦雨歸桃花崦傷親友略盡¶
<pb:KR4h0022_WYG_153-13a>¶
　　　　　　　　　　　　　　　顧　况¶
廢氣忝殘生後來亦先夭詩人感風雨長夜何時曉去¶
國官情無近鄉歸夢少庇身絶中援甘静忘外擾麗景¶
變重隂洞山空木表靈潮若可通寄謝西飛鳥¶
　　　苦雨　　　　　　　　　　前　人¶
朝與佳人期碧樹生紅蕚暮與佳人期飛雨洒清閣佳¶
人窅何許中夜心寂寞試憶花正開復驚葉初落行騎¶
飛泉鹿卧聴雙海鶴嘉願有所從安得處其薄¶
<pb:KR4h0022_WYG_153-13b>¶
　　　南海苦雨寄贈王四侍御　　楊　衡¶
炎風雜海氣暑雨每成霖塗泥親杖屨苔蘚漬衣襟念¶
近劇懐逺涉淺定知深暗溝夜滴滴荒庭晝&KR0834;&KR0834;折簡¶
展離曠理逕俟招尋處隂誠多慘况乃觸隅禽¶
　　此詩二百五十七巻重出今已削去¶
　　　雨中寄張慱士籍侯主簿喜　韓　愈¶
放朝還不報夜半(一作/半路)蹋泥歸雨慣曽無節雷頻自失¶
威見墻生菌徧憂麥作蛾飛歲晩偏蕭索誰當救晉饑¶
<pb:KR4h0022_WYG_153-14a>¶
　　此詩二百五十巻重出今已削去注異同為一作¶
　　　苦雨行　　　　　　　　　劉禹錫¶
悠悠飛走情同樂在陽和歲中三百日常苦風雨多天¶
人信遐逺時節易蹉跎洞房有明燭無乃酣且歌¶
　　　和韓侍郎苦雨　　　　　　白居易¶
潤氣凝柱礎繁聲注瓦溝闇流窓不曉凉引簟先秋葉¶
濕蠶應病泥稀鷰亦愁仍聞放朝夜誤出到街頭¶
　　　酬王(集作/任)疇協律夏中苦雨見寄¶
<pb:KR4h0022_WYG_153-14b>¶
　　　　　　　　　　　　　　　姚　合¶
銀漢波瀾溢經旬雨不(一作/未)休細聴宜隔牖逺望憶高¶
樓風急飄還斷雲低落更稠走童驚掣電飢鳥啄浮漚¶
絲網張空際珠繩續瓦溝青蛙多入户潢潦欲勝舟雷¶
怒疑山破池渾似土流灰人漫禳厭水馬恣沉浮廣陌¶
應翻浪貧家(集作/居貧)恐作湫陽精藏不耀隂氣盛難收逺¶
色重林暮繁聲四壁愁(集本無/此四句)望晴思見日防冷欲披¶
裘枕膩(集作/潤)眠還嬾車羸出轉憂琴書凉簟静燈燭夜¶
<pb:KR4h0022_WYG_153-15a>¶
窓幽樹暗蟬吟咽巢傾鷰語愁薄煙凝竈額荒草覆墻¶
頭天上那能問龍邊本不求(集作豈易求此兩/句仍在幽字韻下)下床先¶
杖(一作/仗)屐汲井抵瓢(集作/恐飄)甌逺思成涯涘佳期念阻脩¶
(集作酒思凄方罷詩情耿始/抽此二句仍在頭字韻下)殷勤(集作/勞君)寄新什清韻益¶
難酬(集作終日/不能酬)¶
　　　苦雨　　　　　　　　　　前　人¶
江昏山半晴(集作山昏/天半晴)南阻絶人行葭菼連雲色杉松¶
共雨聲早秋仍燕舞深夜更鼉鳴為報迷津客訛言未¶
<pb:KR4h0022_WYG_153-15b>¶
可輕¶
　　雜題雨¶
　　　賦得入堦雨　　　　　　梁簡文帝¶
細雨堦前入洒砌復沾帷漬花枝覺重濕鳥羽(類聚/作翻)飛¶
遲儻令斜日照併欲似蓬(類聚/作遊)絲¶
　　　和太子春林晩雨　　　　梁劉孝威¶
雲樹交為密雨日共成虹雷舒長男氣枝摇少女風葉¶
珠垂滴水檐繩下&KR1543;空蝶濡飛不颺花沾色更紅明離¶
<pb:KR4h0022_WYG_153-16a>¶
信養徳能事畢春宫誰堪偶鳯吹唯有浮丘公¶
　　　行還值雨又為清道所駐　　前　人¶
齊楚盤石貴韓吴異姓王俱來早朝罷相隨出建章喧¶
呼驚里閈呌咷駭康莊皁騶同隼擊青櫜(細櫜以/盛印)似鷹¶
揚掖門南北逺複道東西長幡旗争絡繹官騎鬱相望¶
微風生棨傳輕雨潤帷裳油衣紛競道小葢列成行八¶
舎便繁密五營輿服光廻車避司𨽻俄(側/也)軒揖内郎况¶
余白屋士自依卑路旁日月雖臨照仄陋難明𫾻早榮¶
<pb:KR4h0022_WYG_153-16b>¶
羞日及晩知慙豫章徒抱凌雲意終愧摩天翔安能乆¶
淪辱圖南㑹有方¶
　　　望雨　　　　　　　　　　前　人¶
清隂蕩暄濁飛雨入堦廊曕空亂無緒望霤耿成行交¶
枝含曉潤雜葉帶新光浮芥離還聚沿漚滅復張浴禽¶
飄落毳風荇散餘香瓊綃(疑/)掛綃幕象簟列華床侍童¶
拂羽扇厨人奉濫漿(初學記類聚並無此四句詳此詩/象簟列華床乃夏日雨也按内則)¶
(有漿有濫/注濫凉也)寄言楚臺客雄風詎獨凉¶
<pb:KR4h0022_WYG_153-17a>¶
　　　擬雨　　　　　　　　　　梁虞騫(見類/聚)¶
清風送凉氣薄暮蕩炎氛虹照漣漪水電出嵯峨雲落¶
暉散長足細雨織斜文¶
　　　秋雨卧疾　　　　　　　　劉孝綽¶
賈君徭役少潘生民務稀及此同多暇高卧掩重闈寂¶
寞桑榆(集作/榆葉)晩滂沱曀不晞電隙時光帳風簾乍扣扉¶
(集作/如飛)¶
　　　望夕雨　　　　　　　　　劉　苞¶
<pb:KR4h0022_WYG_153-17b>¶
崇朝遘行雨薄晩屯密雲緣階起素沬竟水散圓文河¶
柳低未舉山桃落已紛清罇乆不薦淹留遂待君¶
　　　雨從箕山來　　　　　　　宋之問¶
雨從箕山來條(集作/倐)與飄風度精明西風(集作/峯)日緑縟¶
南溪樹此時客精廬幸䝉真僧顧深入清净理妙斷往¶
來趣意得兩契如言盡共忘喻觀花寂不動聞鳥懸可¶
晤向夕聞天香留戀不能去¶
　　　春夜雨　　　　　　　　　杜　甫¶
<pb:KR4h0022_WYG_153-18a>¶
好雨知時節當春及(集作/乃)發生隨風潜入夜潤物細無¶
聲野徑雲俱黒江船火獨明曉㸔紅濕處花重錦官城¶
　　　朝雨¶
凉風曉蕭蕭江雲亂眼飄風鴛藏近渚雨燕集深條黄¶
綺終辭漢巢由不見堯草堂樽酒在幸得過清朝¶
　　　雨　　　　　　　　　　　前　人¶
萬木雲深隠連山雨未開風扉掩不定水鳥去(集作/過)仍¶
廻蛟館如鳴杼樵舟豈伐枚清凉破炎毒衰意欲登臺¶
<pb:KR4h0022_WYG_153-18b>¶
　　　黄梅雨　　　　　　　　　前　人¶
南京西(集作/犀)浦市(集作/道)四月熟黄梅湛湛長江去溟溟¶
細雨來茆茨疎易濕雲霧密難開竟日蛟龍喜盤渦與¶
岸廻¶
　　　雨不絶　　　　　　　　　前　人¶
鳴雨既過小雨微(集作漸/細㣲)映空摇颺如絲飛堦前短草¶
泥不亂院裏長條風乍稀舞石旋應將乳子行雲莫自¶
濕仙衣眼前江舸何怱促不得(集作/未得)安流逆浪歸¶
<pb:KR4h0022_WYG_153-19a>¶
　　　江山阻風雨　　　　　　　岑　參¶
江上風欲來泊舟未能發氣昏雨已過突兀山復出積¶
浪成高丘盤渦為嵌窟雲低岸花掩水漲灘草沒老樹¶
蛇退皮崩崖龍退骨平生抱忠信灘險殊可忽¶
　　　詠浮漚為辛明府作　　　　鄭　縉¶
行潦散輕漚清規晩(一作/吐)未收雨來波際合風起浪中¶
浮晶晃明苔砌參差繞芥舟影疑星泛曉光似露涵(一/作)¶
(含/)秋皎皎珠同净漂漂梗共流潔容無變染圓知有謙¶
<pb:KR4h0022_WYG_153-19b>¶
柔欲作微涓效先從淡水遊¶
　　此詩一百六十四巻重出今已削去注異同為一¶
　　作¶
　　　酬劉員外雨中見寄　　　　錢　起¶
苦雨滴蘭砌凄風生葛衣潢汙三逕絶碪杵四鄰稀分¶
與𤣥豹隠不為湘鷰飛慙君角巾折猶肯問衡闈¶
　　　陸勝(一作/瑛)宅秋暮雨中賦韻(一作探/韻同作)¶
　　　　　　　　　　　　　　　張南史(見間/氣集)¶
<pb:KR4h0022_WYG_153-20a>¶
同人永日自相將深竹閒園偶辟疆已被秋風教憶鱠¶
更聞寒雨勸飛觴歸心莫問三江水旅服從沾九月霜¶
醉裏欲尋騎馬路蕭條幾處有垂楊¶
　　此詩二百十五巻重出今已削去¶
　　　酬苗員外仲夏歸郊居遇雨見寄¶
　　　　　　　　　　　　　　　盧　綸¶
雷響風仍急人歸鳥亦還亂雲方至水驟雨已喧山田¶
䑕依林上池魚戯草間因茲(集作/高)屏埃霧一詠一開顔¶
<pb:KR4h0022_WYG_153-20b>¶
　　　夜雨見投　　　　　　　　司空曙¶
出户繁星盡池塘暗不開動衣凉氣度遞樹逺聲來燈¶
外初行電城隅忽隠雷因知謝文學曉望北塵埃¶
　　　酬韓祭酒雨中見寄　　　　張　籍¶
雨中愁不出隂黒盡連宵屋濕惟添漏泥深未放朝無¶
芻憐馬瘦少食信兒嬌聞道韓夫子還同此寂寥¶
　　　和李僕射雨中寄盧嚴二給事前　人¶
郊原飛雨至城闕濕雲埋逆㸃時穿牖浮漚欲上堦偏¶
<pb:KR4h0022_WYG_153-21a>¶
滋解蘀竹併洒落花槐晩潤生琴匣新凉滿藥齋從容¶
朝霧退(一作/後)放曠掖曹乖(一作/儕)盡日無來客閒吟感此懷¶
　　　奉和門下相公雨中寄裴給事¶
　　　　　　　　　　　　　　　姚　合¶
曉起門㸔雨垂簷自滴堦風清想林壑雲濕似江淮石¶
信浮漚重泥從積蘚埋氣消濃酒力心助獨吟懐䬃䬃¶
通琴韻蕭蕭静竹齋綵毫無限思念與夕郎乖¶
　　　江上雨寄崔碣　　　　　　杜　牧¶
<pb:KR4h0022_WYG_153-21b>¶
春半平江雨圓文破蜀羅聲眠蓬底客寒濕釣來蓑暗¶
澹遮山逺空濛着柳多此時懐一恨相望意如何¶
　　此詩二百一十六巻重出今已削去¶
　　　夜雨　　　　　　　　　　前　人¶
九月三十日雨聲如初秋無端滿階葉共白幾人頭㸃¶
滴侵寒夢蕭騷着淡愁漁歌聴不唱蓑濕掉回舟¶
　　　大雨行　　　　　　　　　前　人¶
東垠黒風駕海水海底巻上天中央三吴六月忽悽慘¶
<pb:KR4h0022_WYG_153-22a>¶
晩後㸃滴來蒼茫錚棧雷車軸轍壯矯躍(集作/躩)蛟龍爪¶
尾長神鞭鬼馭載隂帝來往噴灑何顛狂四面崩騰玉¶
京仗萬里縱横(集作/横牙)羽林槍雲纒風束勢(集作/亂)歊磕黄¶
帝未勝蚩尤强百川氣勢苦豪俊坤闗密鎻愁開張太¶
和六年亦如此我時氣壯神洋洋東樓聳首㸔不足恨¶
無羽翼高飛翔盡召邑中豪健者濶展朱盤開酒場奔¶
觥槌皷助聲勢眼底不顧纎腰娘今來(集作/年)闒茸鬢已¶
白竒遊壯觀唯深藏景物不盡人自老誰知前事堪悲¶
<pb:KR4h0022_WYG_153-22b>¶
傷¶
　　　雨夜贈元十八　　　　　　白居易¶
卑濕沙頭宅連隂雨夜天共聴簷溜滴心事兩悠然把¶
酒循環飲移床曲尺眠莫言非故舊相識已三年¶
　　　秋雨夜眠　　　　　　　　前　人¶
凉冷三秋夜安門一老翁卧遲燈滅後睡美雨聲中灰¶
宿温瓶火香添煖被籠曉晴寒未起霜葉滿堦紅¶
　　　雨夜寄馬戴　　　　　　　賈　島¶
<pb:KR4h0022_WYG_153-23a>¶
芳林杏花樹花落子西東今夕曲江雨寒催朔北風鄉¶
書滄海絶隠路翠微通寂寂相思際紅江殘漏中¶
　　　蜀中春雨　　　　　　　　鄭　谷¶
海棠風外獨霑巾襟袖無端惹蜀塵和暖又逢挑菜日¶
寂寥未是探花人不嫌蟻酒衝愁肺却憶漁蓑覆病身¶
何事晩來微雨後錦江春學曲江(一作/池非)春¶
　　　荆渚八月十五日夜值雨寄同年李嶼¶
　　　　　　　　　　　　　　　前　人¶
<pb:KR4h0022_WYG_153-23b>¶
共待清光(集作/暉光)夜翻成暗淡秋正宜清路望濳起滴階¶
愁棹倚袁公(集作/宏)渚簾垂庾亮樓桂無香實落蘭有露¶
花休玉漏添蕭索金樽阻獻酬明年佳景在相約向神¶
州¶
　¶
　¶
　¶
　文苑英華巻一百五十三¶
