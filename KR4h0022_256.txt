# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.752711
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百五十六
<pb:KR4h0022_WYG_256-1a>¶
欽定四庫全書¶
　文苑英華巻二百五十六　宋　李昉等　編¶
　寄贈十¶
　　崔峒十首　　　　　奚賈一首¶
　　沈如筠一首　　　　張南史五首¶
　　權德輿六首　　　　劉方平三首¶
　　于良史三首　　　　戎昱六首¶
　　于鵠五首　　　　　梁鍾一首¶
<pb:KR4h0022_WYG_256-1b>¶
　　朱長文一首　　　　李季蘭二首¶
　　釋清江五首¶
　　　揚州選䝉相公賞判雪後呈上¶
　　　　　　　　　　　　　　　崔　峒¶
自得山公許休耕海上田漸看長史傳欲棄釣魚船窮¶
巷殷憂日蕪城雨雪天此時瞻相府心事比旌懸¶
　　　初拜命酬邱丹見贈(已見二百/四十四巻)¶
　　　　　　　　　　　　　　　前　人¶
<pb:KR4h0022_WYG_256-2a>¶
　　　寄上禮部李侍郎　　　　　前　人¶
吴楚相逢處江湖共泛時任風舟去逺待月酒行遲白¶
髮常同歎青雲本要期貴来君却少秋至老堪悲玉珮¶
明朝盛蒼苔陋巷滋追尋恨無路唯有夣相思¶
　　　客舍書懐寄趙中丞　　　　前　人¶
東楚復西秦浮雲類此身闗山勞筞蹇僮僕慣投人孤¶
客来千里全家託四鄰生涯難自料中夜見情親¶
　　　客舍有懐因呈諸在事　　　前　人¶
<pb:KR4h0022_WYG_256-2b>¶
讀書常苦節待詔豈辭貧暮雪猶驅馬晡飡又寄人愁¶
来占吉夢老去惜良辰延首平津閣家山日已春¶
　　　書懐寄楊郭李王判官　　　前　人¶
慣作雲林客因成懶慢人吏欺從政緩(一作/拙)妻笑理家¶
貧李郭應時望王楊入幕頻從容丞相閣知憶故園春¶
　　　書情寄上蘇州韋使君兼呈吳縣李明府¶
　　　　　　　　　　　　　　　前　人¶
數年湖上謝浮名竹杖紗巾遂性情雲外有時逢寺宿¶
<pb:KR4h0022_WYG_256-3a>¶
日西無事傍江行陶潜縣裏看花發庾亮樓中對月明¶
誰念獻書来萬里君王深在九重城¶
　　　贈同官李明府　　　　　　前　人¶
訟堂寂寂對烟霞五栁門前聚曉鵶流水聲中視公事¶
寒山影裏見人家觀風競美新為政計日還知舊觸邪¶
可惜陶潜無限酒不逢籬菊正開花¶
　　知舊(又𤣥集/作應更)限酒(又之一集/作限興)¶
　　　贈竇十九(時公車待/詔長安)　　　　前　人¶
<pb:KR4h0022_WYG_256-3b>¶
靈䑓暮宿意多違木落花開羡客歸江海㡬時傳錦字¶
風塵不覺化緇衣山陽㑹裏同人少㶚曲濃時故老稀¶
幸得漢皇容直諫憐君未遇覺人非¶
　　　處州見鄭表新詩因以寄贈　前　人¶
梅花嶺裏見新詩感激情深過楚詞平子四愁今莫比¶
休文八詠自同時萍鄉露冕真堪惜鳯沼鳴珂已訝遲¶
才子風流難定見湖南春草但相思¶
　　　嚴陵灘下寄常建　　　　　奚　賈¶
<pb:KR4h0022_WYG_256-4a>¶
日入溪水静偶真此亦難乃知滄洲人成道因釣竿漾¶
檝坐㣲月振衣生早寒紛吾成獨徃自速躭考槃已息¶
漢隂誚且同濠上觀曠然心無涯空問容膝安¶
　　　寄張徵古　　　　　　　　沈如筠¶
寂歴逺山意㣲暝半空碧緑蘿無冬春綵烟竟朝夕張¶
子海内竒乆為巖中客聖君當夣想安得老松石¶
　　　寄中書李舍人　　　　　　張南史¶
昨夜凄斷處對月與臨風鶴病三江上蘭衰百草中題¶
<pb:KR4h0022_WYG_256-4b>¶
詩隨謝客飲酒寄黄翁早嵗心相待還因貴賤同¶
　　　早春書事奉寄中書舍人李　前　人¶
儒服山東士衡門洛下居風塵逰上路簡冊委空廬戎¶
馬生郊日賢人避地初竄身初浩蕩投跡豈躊踷翠羽¶
憐窮鳥瓊枝顧散樗還令親道術倒欲混樵漁敝緼袍¶
多補飛蓬鬢少梳誦詩陪賈誼酌酒伴應璩鶴膝兵家¶
備鳬茨儉嵗儲泊舟依野水開逕接園蔬暫閲新山澤¶
長懐故里閭思賢乗朗月覽古到荒墟在竹慙充箭為¶
<pb:KR4h0022_WYG_256-5a>¶
蘭幸免鋤那堪聞相府更遣詣公車蹇足終難進嚬眉¶
竟未舒事從因病止生寄負恩餘不見神仙乆無由鄙¶
恡祛帝庭張禮樂天閣綉簮裾日色浮青璅香烟近玉¶
除神清王子敬氣逐馬相如銅漏時常靜金門歩轉徐¶
唯㸔五字表不記八行書宿昔投知已周旋謝起予祗¶
應髙位隔詎是故情䟽為報周多士湏憐楚子虗一身¶
從棄置四節苦居諸柳發三條陌花飛六輔渠靈盤浸¶
沆瀣龍首映儲胥北海樽留客西江水救魚長安同日¶
<pb:KR4h0022_WYG_256-5b>¶
逺不敢詠歸歟¶
　　　宣城雪後還望郡中寄孟侍御¶
　　　　　　　　　　　　　　　前　人¶
臘後年華變闗西驛騎遥塞鴻連暮雪江栁動寒條山¶
水還鄣郡圗書入漢朝髙樓非别處故使百憂銷¶
　　　春日道中寄孟侍御　　　　前　人¶
春来遊子傍歸路時有白雲遮獨行水流亂赴石潭響¶
花開不知山樹名誰家魚網求鮮食㡬處人烟事火耕¶
<pb:KR4h0022_WYG_256-6a>¶
昨日已嘗村酒熟一杯思與孟嘉傾¶
　　　江北春望贈皇甫補闕　　　前　人¶
閒園柳緑井桃紅野逕荒墟左右通清逈獨連江水北¶
芳菲更似洛城東時看雨歇人歸岫每覺潮来樹起風¶
聞道金門堪濟世何湏身與海鷗同¶
　　　璩授京兆府叅軍戱書以示兼呈獨孤郎¶
　　　　　　　　　　　　　　　權德輿¶
見爾府中趨初官足慰吾老牛還䑛犢凢鳥亦將雛喜¶
<pb:KR4h0022_WYG_256-6b>¶
至飜成感癡来或欲殊因慙玉潤客應笑此非夫¶
　　　國子栁博士兼領太常博士輙申賀贈¶
　　　　　　　　　　　　　　　前　人¶
博士本秦官求財帖職難臨風曲䑓静對月碧池寒講¶
學分隂重齋祠曉漏殘朝衣辨色處雙綬更宜看¶
　　　户部王曹長楊考功崔刑部二院長並同鍾陵¶
　　　　使府之舊因以寄贈又陪郎署喜甚常寮因¶
　　　　書所懐且叙前好(集作/所知)　　前　人¶
<pb:KR4h0022_WYG_256-7a>¶
怱驚西江侣共作南宫郎宿昔芝蘭室今兹鴛鷺行子¶
猷美風味左右推公器含毫白雪飛出匣青萍利子雲¶
常(集作/嘗)燕居作賦似相如閒成考課奏别貢院能(集作/賢良)¶
書子玉諒真實持刑慎丹筆秋天鴻鵠姿晩嵗松筠質¶
伊余誠薄才何幸復趨陪偶来塵右掖空此憶中臺時¶
節東流駛悲歡追徃事待月登庾樓排雲上蕭寺盍簮¶
蓮府讌落㡌龍沙醉極浦送風㠶靈山眺烟翠觧頥通¶
善謔喻指窮精義搦管或飛章分曹時按吏雨散與蓬¶
<pb:KR4h0022_WYG_256-7b>¶
飄秦吳兩寂寥方期全擁腫豈望躡扶摇夜直分三署¶
晨趨共九霄外庭時接武廣陌更連鑣北極星辰拱南¶
薰氣序調欣隨衆君子竝立聖明朝¶
　　　晩渡揚子江却寄江南親友　前　人¶
反照滿寒流輕舟任摇漾支頥見千里烟景非一状逺¶
岫有無中片㠶風水上天青去鳥滅浦廻寒沙漲樹晩¶
疊秋嵐江空飜宿浪胷中千萬慮對此一清曠回首碧¶
雲深佳人不可望¶
<pb:KR4h0022_WYG_256-8a>¶
　　　祗命赴京途次淮口因書所懐却寄使府群公¶
　　　　　　　　　　　　　　　前　人¶
弱植素寡偶趨時非所任感㤙再登龍求友皆斷金彪¶
炳覩竒彩凄鏘聞雅音適欣佳期接遽歎離思侵靡靡¶
遵逺道忡忡勞寸心難成獨酌謡空奏伐木吟泬寥清¶
冬時蕭索白晝隂交懽諒如昨滯念紛在今因風試矯¶
翼倦飛㑹歸林向晩清淮駛回首楚雲深¶
　　　早發杭州泛富春江寄陸三十六(集作/一)公祐(集/作)¶
<pb:KR4h0022_WYG_256-8b>¶
　　　　(佐/)　　　　　　　　　　前　人¶
候曉起徒馭春江多好風白波連青雲蕩漾晨光中四¶
望浩無際沉憂將此同未離奔走途但恐成悲翁俯見¶
觸餌鱗仰目凌霄鴻纓塵日已厚心累何時空區區此¶
人世所向皆樊籠唯應杯中物醒醉為窮通故人𤣥圃¶
姿瓊樹紛青葱終當此山北(集作/去)共結蘭桂叢¶
　　　寄隴右嚴判官　　　　　　劉方平¶
副相西征重蒼生屬望辰還同周薄伐不取漢和親虜¶
<pb:KR4h0022_WYG_256-9a>¶
陣摧枯易王師决勝頻高旗臨鼔角太白静風塵赤狄¶
争歸化青𦍑已請臣遥傳閫外羙盛選幕中賔玉劍光¶
初發氷壺色自真忠貞期報主章服豈榮身邊草含風¶
緑征鴻過月新胡笳長出塞隴水半歸秦絶漠多来徃¶
連年厭苦辛路經西漢雪家擲後園春誰念烟雲裏深¶
居汝潁濵一叢黄菊地九日白衣人松葉踈開嶺桃花¶
宻映津縑書若有寄為訪許由隣¶
　　　寄嚴八判官　　　　　　　前　人¶
<pb:KR4h0022_WYG_256-9b>¶
洛陽新月動秋砧翰海沙塲天半隂出塞能全仲叔策¶
安親更切老莱心漢家宫裏風雲晩羌笛聲中雨雪深¶
懐袖未傳三嵗字相思空作隴頭吟¶
　　　秋夜寄皇甫冉鄭豐　　　　前　人¶
洛陽清夜白雲歸城裏長河别(一作/列)宿稀秋後見飛千¶
里鴈月中鳴搗萬家衣長憐西雍青門道乆别東吳黄¶
鵠磯借問客書何所寄用心不啻兩鄉違¶
　　　閑居寄薛華　　　　　　　于良史¶
<pb:KR4h0022_WYG_256-10a>¶
隠几讀黄巻閒居耳目清僻居人事少多病道心生雨¶
洗山林濕鴉鳴池舘晴晩来因廢巻行藥至西城¶
　　　冬日野望寄李賛府　　　　前　人¶
地儉(𤣥集/作險)朝陽滿天邊宿霧収風兼殘雪起河帶斷氷¶
流北闕馳心極南圖尚旅逰登臨思不已何處得銷愁¶
　　　宿藍田山口奉寄沈員外　　前　人¶
山暝飛群鳥川長泛四隣烟歸河畔草月照渡頭人朋¶
友懐東道鄉闗戀北辰去留無所適岐路獨迷津¶
<pb:KR4h0022_WYG_256-10b>¶
　　　贈宜陽張使君　　　　　　戎　昱¶
暫作宜陽客深知太守賢政移千里俗人戴兩重天舊¶
郭多新室閒坡盡闢田倘令黄覇在今日恥同年¶
　　　再赴桂州先寄(集作/上)李大夫　前　人¶
玷玉甘長棄朱門喜再逰過因讒後重㤙合死前酬飬¶
驥湏憐瘦栽松莫厭秋今朝兩行淚一半血和流¶
　　　上桂州李大夫　　　　　　前　人¶
今日辭門舘情將衆别殊感深翻有淚仁過曲憐愚曉¶
<pb:KR4h0022_WYG_256-11a>¶
鏡傷秋鬢晴寒切病軀烟波萬里濶宇宙一身孤倚馬¶
才寜有登龍意豈無唯於方寸内暗貯報恩珠¶
　　　桂州西山登髙上陸大夫　　前　人¶
登髙上山上髙處更堪愁野菊他鄉酒蘆花滿眼秋風¶
烟連楚郡兄弟愛荆州早晩朝天去親隨定逺侯¶
　　　上湖南崔中丞　　　　　　前　人¶
山上青松陌上塵雲泥豈合得相親舉世盡嫌良馬瘦¶
唯君不厭(類詩作/不棄)卧龍貧千金未必能移性一諾從來¶
<pb:KR4h0022_WYG_256-11b>¶
擬殺身莫道書生無感激寸心還是報恩人¶
　　　贈岑郎中　　　　　　　　前　人¶
童年未觧讀書時誦得郎中数首詩四海烟塵猶隔濶¶
十年魂夣每相思雖欣披霧逢迎疾已恨趨風拜識遲¶
天下無人鑒詩句不尋詩伯更尋誰¶
　　　贈李太守　　　　　　　　于　鵠¶
㡬年為郡守家似布衣貧沽酒迎幽客無金與近臣𢷬¶
茶書院静講易藥堂春歸闕功成後隨車有野人¶
<pb:KR4h0022_WYG_256-12a>¶
　　　山中寄襄陽樊司空(集作/僕射)　　前　人¶
却憶東溪日同年竝學(集作/事魯)儒僧房閒共宿酒肆醉相¶
扶天畔雙旌貴山中病客孤無媒還有計春糓種桑榆¶
　　　寄中山韋証　　　　　　　前　人¶
懶成身似病因醉卧多時送客出溪少讀書終巻遲幽¶
窓聞墜葉(集作/露)晴(集作/秋)景見逰絲早晩来収藥門前有¶
紫芝¶
　　　途中寄楊陟(集作/渉)　　　　　前　人¶
<pb:KR4h0022_WYG_256-12b>¶
蕭蕭蘆荻晩(一作/葉)一逕入荒陂日色雲收(一作/輕)處蛙聲¶
雨歇時前村見来乆羸馬自行遲聞作王門客應寒白¶
接䍦¶
　　此詩二百八十巻重出今已削去注異同為一作¶
　　　醉後寄山中友人　　　　　前　人¶
昨日山家春酒濃野人相勸乆從容獨憶卸冠眠細草¶
不知誰送出深松却忘醉後逢亷度不省歸時見魯㳟¶
知已尚嫌身酩酊路人應恐笑龍鍾¶
<pb:KR4h0022_WYG_256-13a>¶
　　　贈李中華　　　　　　　　梁　鍾¶
莫向嵩山去神仙多誤人不如朝魏闕天子重賢臣¶
　　　春眺揚州西上岡寄徐員外　朱長文¶
蕪城西眺極滄流漠漠春烟間樹樓𤓰歩早朝吞建業¶
蒜山晴雪照揚州隋家故事不能問鶴在仙池期我逰¶
　　　寄韓校書十七兄　　　　　李季蘭¶
無事烏城縣蹉跎嵗月餘不知芸閣吏寂寞意何如逺¶
水浮仙棹寒星伴使車因過大雷岸莫忘八行書¶
<pb:KR4h0022_WYG_256-13b>¶
　　　得閻伯鈞書　　　　　　　前　人¶
情来對鏡懶梳頭暮雨蕭蕭庭樹秋莫恠欄干垂玉筯¶
只縁惆悵對銀鈎¶
　　　喜嚴侍御蜀還贈嚴秘書　　釋清江¶
徃年分首(一作/手)出咸秦木落花開秋又春江客不曽知¶
蜀路旅魂何處訪情人當時望月思文友今日迎騘見¶
近臣多羡二龍同漢代繡衣芸閣共榮親¶
　　此詩二百五十五巻重出用字多誤無可取今已¶
<pb:KR4h0022_WYG_256-14a>¶
　　削去¶
　　　月夜有懐黄端公兼簡朱孫二判官¶
　　　　　　　　　　　　　　　前　人¶
月照踈林驚鵲飛覉人此夜共無依青門旅寓身空老¶
白首頭陁力漸㣲屢向曲池陪逸少㡬回戎幕接元暉¶
四科弟子稱文學五馬諸侯是繡衣江鴈徃来曽不定¶
野雲摇曵本無機修行未盡身將盡欲向東山掩舊扉¶
　　　早發陕州途中贈嚴秘書　　前　人¶
<pb:KR4h0022_WYG_256-14b>¶
此身雖不繫憂道亦勞生萬里江湖夣千山雨雪行人¶
家依舊壘關路閉層城未盡(一作/絶)交河虜猶屯細栁兵¶
(一作/營)艱難嗟逺客(一作/道)棲託頼深情貧病(一作/苦)吾將(一/作)¶
(何/)有精修許(一作/謝)少卿¶
　　　早春書情寄河南崔少府　　前　人¶
春日春風至陽和似不均病身(一作/安)空益老愁(一作/衰)鬢¶
不知春宇宙成遺物光隂促幻身客逰傷末路心事向¶
行(一作/何)人道薄猶懐土(一作/玉)時難欲厭貧㣲才如可寄¶
<pb:KR4h0022_WYG_256-15a>¶
赤縣有鄉親¶
　　右二詩二百五十五巻重出竝已削去注異同為¶
　　一作¶
　　　登樓望月寄鳯翔李少尹　　前　人¶
陌上凉風槐葉凋夕陽清露濕寒條登樓望月楚山上¶
月到樓南山獨遥心送秦人超鳳闕目隨陽鴈極烟霄¶
軒車不重無名客此地誰能訪寂寥¶
　¶
<pb:KR4h0022_WYG_256-15b>¶
　¶
　¶
　¶
　¶
　¶
　¶
　¶
　文苑英華巻二百五十六¶
