# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.575998
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百十一
<pb:KR4h0022_WYG_211-1a>¶
欽定四庫全書¶
　文苑英華巻二百十一　　宋　李昉等　編¶
　樂府二十¶
　　登名山篇一首　　　　秦王巻衣二首¶
　　上留田二首　　　　　古挽歌七首¶
　　怨歌行五首　　　　　悲哉行五首¶
　　懐哉行一首　　　　　獨不見五首¶
　　定情篇一首　　　　　雜曲五首¶
<pb:KR4h0022_WYG_211-1b>¶
　　憶昔行一首　　　　　偪仄行一首¶
　　胡笳曲六首　　　　　雲中行一首¶
　　長干行一首　　　　　小長干行一首¶
　　江風行一首¶
　　　登名山篇　　　　　　　　李巨仁¶
名山稱地鎮(一作本/鎮地)千仞(一作/迢遞)上凌霄雲開金闕逈(一/作)¶
(雲披金/澗近)霧起石梁遥翠微横鳥路珠澗入(一作/樹拂)星橋風¶
急青溪晩霞散赤城朝寓目幽棲地(一作/客)駕言(一作/尋)追¶
<pb:KR4h0022_WYG_211-2a>¶
綺季避世(一作/跡絶)桃源士忘情漆園吏抽簪傲九辟脱屣¶
輕千駟沉𡨕負俗心蕭灑(一作/疎索)凌雲意蒼蒼聳極天伏¶
眺盡山川疊峰如積浪分涯若斷(一作/斜)煙淺深聞渡雨¶
輕重聽飛泉採藥逢三島尋真值(一作/遇)九仙藏書凡㡬¶
代看博已經年逝將追羽客千載一来旋¶
　　　秦王巻衣　　　　　　　　吴　均¶
咸陽春草芳秦帝捲衣裳玉檢茱萸匣(一作/帶)金泥蘇合¶
香初芳熏(一作/動)複帳餘輝曜寶(一作/玉)牀當須晏(一作晏/又作早)¶
<pb:KR4h0022_WYG_211-2b>¶
朝罷(一作須臾/朝晏罷)持此贈華(一作/龍)陽¶
　　　同前　　　　　　　　　　陳　標¶
秦家漢闕靄春煙珠樹瓊枝近碧天御氣馨香蘇合啟¶
簾光浮動水精懸霏微羅縠隨芳袖宛轉鮫綃逐寶筵¶
從此咸陽一囘首暮雲愁色已千年¶
　　　上留田　　　　　　　　梁簡文帝¶
正月土膏初欲發天馬照曜動農祥田家斗酒群相勞¶
為歌長安金鳳凰¶
<pb:KR4h0022_WYG_211-3a>¶
　　　同前　　　　　　　　　　李　白¶
行至上留田孤墳何峥嶸積此萬古恨春草不復生悲¶
風四邊来腸斷白楊聲借問誰家地埋沒蒿里塋古老¶
向余言言是上留田蓬科馬鬛今已平昔之弟死兄不¶
塟他人扵此舉銘旌一鳥死百鳥鳴一獸走百獸驚桓¶
山(出家/語)之禽別離苦欲去囘翔不能征田氏倉卒骨肉¶
分青天白日摧紫荆交讓之木本同形東枝顦顇西枝¶
榮無心之物尚如此參商胡乃尋天兵孤竹延陵讓國¶
<pb:KR4h0022_WYG_211-3b>¶
揚名髙風緬邈頺波激清尺布之謡塞耳不能聽¶
　　　古挽歌　　　　　　　　　祖孝徴¶
昔日(一作/時)驅駟馬謁帝長楊宮旌懸白雲外騎獵紅塵¶
中今来向漳浦素蓋轉悲風榮華與歌笑萬事盡成空¶
　　　同前　　　　　　　　　王　烈(郭茂倩樂府/作趙微明)¶
寒日髙不(一作/蒿上)明凄凄郭東路素車誰家子丹旐引將¶
去原下荆棘叢叢邊有新墓人生病長(一作間/痛傷)別此是¶
長別處日暮(一作/曠野)何蕭蕭風悲(一作/青松)白楊樹¶
<pb:KR4h0022_WYG_211-4a>¶
　　　同前　　　　　　　　　孟雲卿¶
草草閭(一作/門)巷喧塗車儼成位㝠寂(一作/㝠㝠)何所須盡我¶
生人意北邙路非遠此別終天地臨穴頻撫棺至哀反¶
無淚爾形未衰老爾色猶(一作/息纔)童穉骨肉安(一作/不)可離¶
皇天若容易房帷即靈帳(一作/虚張)庭宇為哀次薤露歌若¶
斯人生盡如寄¶
　　　同前　　　　　　　　　白居易¶
丹旐何飛揚素驂亦悲鳴晨光照閭巷轜車儼欲行蕭¶
<pb:KR4h0022_WYG_211-4b>¶
條九月天晩出洛陽城(一作哀挽/出重城)借問送者誰妻子與¶
弟兄蒼蒼古原上(一作上/古原)峩峩開新塋含酸一悲(一作/慟)¶
哭異日同哀聲舊壠轉蕪絶新塋日羅列春風秋草北¶
邙山此地年年生死别¶
　　　同前三首　　　　　　　于　鵠¶
雙轍出郭門綿綿東西道送死多扵生㡬人得終老見¶
此切肝腸(一作/肺肝)唯有(一作/不如)歸山好不聞哀哭聲黙黙安¶
懐抱時盡從奄終(一作/物化)又免生憂𢷬(一作/擾)世間夀者稀¶
<pb:KR4h0022_WYG_211-5a>¶
盡為悲傷早(一作/惱)¶
　　　二¶
送哭誰家車靈車紫帶長青童抱何物明月與香囊可¶
惜羅衣色看舁入水泉莫愁埏道暗燒漆得千年¶
　　　三¶
隂風吹黄蒿挽歌渡秋水車馬却歸城孤墳明月(一作/月明)¶
裏¶
　　　怨歌行　　　　　　　梁簡文帝¶
<pb:KR4h0022_WYG_211-5b>¶
十五頗有餘日照杏梁初蛾眉本多嫉掩鼻特成虚持¶
此傾城貌翻為不肖軀秋風吹海水寒霜依玉除月光¶
臨户映荷花依浪舒望簷悲隻翼窺沼泣王餘(魚/名)苔生¶
履䖏沒草合行人疎裂紈傷不盡歸骨恨難袪早知長¶
信別不避後園輿¶
　　　同前　　　　　　　　　　張正見¶
新豐妖冶地逰侠競驕奢池臺間羅綺桃李雜煙霞蓋¶
影分連騎衣香合並車艷粉驚飛蝶紅粧映落花舞衫¶
<pb:KR4h0022_WYG_211-6a>¶
飄冶袖歌扇掩團(一作/圓)紗玉帳(一作/牀)珠簾捲金樓鏡月¶
斜還疑蕭史鳳不及季倫家¶
　　　同前　　　　　　　　　　虞世南¶
紫殿秋風冷雕甍落(一作/白)日沉裁紈悽斷曲織素引(一/作)¶
(別/)離心掖庭若(一作/羞)改畫長門不惜金寵移恩稍薄情¶
疎恨轉深香銷翠羽帳弦斷鳳凰琴鏡前紅粉歇階上¶
緑苔侵誰言掩歌扇翻作白頭吟¶
　　　同前　　　　　　　　　　吳少微¶
<pb:KR4h0022_WYG_211-6b>¶
城南有怨婦含愁傍芳(一作/倚蘭)叢自謂二八時歌舞入漢¶
宮皇恩數流盼承幸玉堂中緑栢黄花催夜酒錦衣羅¶
袖逐春風建章西宮煥若神燕趙美女三千人君王厭¶
徳不忘新况群艷冶紛来陳是時別君不再見三十三¶
春長信殿長信重門晝掩關清房曉帳幽且閑綺窓蟲¶
網氛塵色文軒鶯樹(一作/對)桃李顔天王貴宮不貯老浩¶
然掩淚(一作/淚隕)今来還自憐春色轉晩暮試逐佳逰芳草¶
路小腰麗女奪人竒金鞍少年曽不顧歸来誰為夫請¶
<pb:KR4h0022_WYG_211-7a>¶
謝西家婦莫辭先醉解羅襦¶
　　　同前　　　　　　　　　曹　鄴¶
丈夫好弓劒行坐説金吾喜聞有行役結束不待車官¶
田贈倡婦留妾侍舅姑舅姑皆已死庭花半是蕪中妹¶
尋適人生女亦嫁夫何曽寄消息他䖏却有書嚴風厲¶
中野女子心易孤貧賤又相負封侯意何如¶
　　　悲哉行　　　　　　　　　孟雲卿¶
孤兒去慈親逺客䘮主人莫吟苦辛曲此曲誰忍聞可¶
<pb:KR4h0022_WYG_211-7b>¶
聞不可説去去無期別行人念前程不待參辰沒朝亦¶
恒苦饑暮亦恒苦饑飄飄萬餘里貧賤多是非少年莫¶
逺逰逺逰多不歸¶
　　　同前　　　　　　　　　　王昌齡¶
每聽白頭吟人間易憂怨若非滄浪子安得從所願北¶
上太行山臨風閲吹萬長雲數千里倐忽還膚寸觀其¶
微滅時精意莫能論百年不容易是䖏生草蔓始悟海¶
上人辭君永飛遁¶
<pb:KR4h0022_WYG_211-8a>¶
　　　同前　　　　　　　　　陳　陶¶
中嶽仇先生遺余餌松方服之一千日肢體生異香步¶
履如風旋天涯一齎糧仍云為地仙不得朝虛皇狡兔¶
有三穴人生又何常悲哉二廉士餓死扵首陽¶
　　　懐哉行　　　　　　　　薛　據¶
明時無廢人廣厦無棄材良工不我顧有因寧自媒懐¶
策望君門嵗晏空遲廻秦城多車馬日夕飛塵埃伐鼔¶
千門啟鳴珂雙闕来我聞雲雨施天下罔不該何意斯¶
<pb:KR4h0022_WYG_211-8b>¶
人徒棄之如死灰主好臣必效時禁權必開俗流實驕¶
矜得志輕草莱文王頼多士漢帝資羣才一言拜將相¶
片善咸居台丈夫何不遇為泣黄金臺¶
　　　獨不見　　　　　　　　　劉孝威¶
夫壻結纓簪偏蒙漢寵深中人引臥内副車遊上林綬¶
染瑯琊草蟬鑄武威金分家移甲第留妾住河隂獨寢¶
鴛鴦被自理鳳凰琴誰憐雙玉筯流面復流襟¶
　　　同前　　　　　　　　　　柳　惲¶
<pb:KR4h0022_WYG_211-9a>¶
別島望風(一作/雲)臺天顔(一作/泉)臨水殿芳草生未積春花¶
落如霰出從張公子還過趙飛鷰奉箒長信宮誰知獨¶
不見¶
　　　同前　　　　　　　　　　王　訓¶
日晩宜春暮風軟上林朝對酒近初節開樓當夜嬌石¶
橋通小澗竹路上青霄持底誰見許長愁成細腰¶
　　　同前　　　　　　　　　　戴叔倫¶
前宮路非逺舊苑春將遍玉户看早梅雕梁數飛(一作/歸)¶
<pb:KR4h0022_WYG_211-9b>¶
鷰身輕逐舞袖香暖傳歌扇自和秋風詞長侍昭陽殿¶
誰信後庭人年年獨不見¶
　　　同前　　　　　　　　　　武元衡¶
荆門一柱觀楚國三休殿環珮儼(一作/仰)神仙輝光生顧¶
盼春風細腰舞明月髙堂宴夢澤水連雲渚宮花似霰¶
俄驚白日晩始悟炎凉變別鳬異波潮(一作/濤)離鴻分海¶
縣南北斷相聞嘆嗟獨不見¶
　　　定情篇　　　　　　　　　喬知之¶
<pb:KR4h0022_WYG_211-10a>¶
共君結新婚嵗寒心未卜相與逰春園各隨性(一作/情)所¶
逐君愛菖蒲花妾感苦寒竹天(一作/菖)花多艷姿寒竹有¶
貞葉此時妾比君君心不如妾簪玉步河堤夭(一作/妖)韶¶
援緑荑鳬雁將子逰鶯鷰從雙棲君向(一作/念)春光好妾¶
對(一作/向)春光啼君時不得意棄妾還金閨結言本同心¶
悲歡何未齊怨咽前致辭願得申所悲人間丈夫易世¶
路婦難為始如經天月(一作始經/天月照)終若流星馳天月恒¶
終始流星無定期長思(一作/信)佳麗人失意非蛾眉廬江¶
<pb:KR4h0022_WYG_211-10b>¶
小吏(一作/史)婦非關織作遲本願長相對今以(一作/已)長相¶
思復有宦逰子結綬從梁陳燕居崇三朝去来歴九春¶
誓心妾終始蠶桑奉所親歸願未克從黄金贈路人潔¶
婦懐明義從沈河之津于今千萬年誰當問水濵更憶¶
倡家樓夫壻事封侯去時思照灼去罷心悠悠不矜(一/作)¶
(憐/)妾嵗晏十載隴西頭以兹常惕惕百慮恒盈積由来¶
共結褵㡬人同匪石故嵗雕梁鷰雙去歸(一作/今)来隻今¶
日玉庭梅朝紅暮成碧碧榮始芬敷黄葉已淅瀝何用¶
<pb:KR4h0022_WYG_211-11a>¶
念芳春芳春有流易何用重歡娛歡娛俄戚戚家本巫¶
山陽歸去路何長叙言情未盡采菉已盈筐桑榆日反¶
景物色盈髙岡下有碧流水上有丹桂芳(一作/香)桂花(一/作)¶
(枝/)不須折碧水自清(一作碧/流清且)潔贈君比芳菲愛(一作/受)恵¶
常不歇(一作/滅)贈君比(一作/淚)潺湲相思無斷絶妾有秦家¶
鏡寶匣裝珠璣鑑来年二八不記易隂暉妾無光寂寂¶
妾至鄙(一作委/照影)依依今日特為贈相識莫相違¶
　　　雜曲二首　　　　　　　王　筠¶
<pb:KR4h0022_WYG_211-11b>¶
烏還夜已逼蟲飛曉尚賒桂月徒留影蘭燈(一作/臺)空結¶
花¶
　　　二¶
可憐洛城東芳樹摇春風丹霞映白日細雨帶輕虹¶
　　　同前　　　　　　　　　傅　縡¶
新人新寵住蘭堂翠帳金屏瑇瑁牀叢星不如珠簾色¶
度月還同粉壁光從来著名推趙子復有丹唇發皓齒¶
一嬌一態本難逢如畫如花定相似樓臺宛轉曲皆通¶
<pb:KR4h0022_WYG_211-12a>¶
絃管逶迤徹下風此殿笑語恒長共旁省歡娛不復同¶
訝許人情太厚薄分恩賦念能斟酌多作綉被為雙鴛¶
(一作/鴛鴦)長弄綺琴贈別鶴人今投寵要須堅㑹使嵗寒恒¶
度前共取星辰作心抱無轉無移千萬年¶
　　　同前　　　　　　　　　　徐　陵¶
傾城得意已無儔洞房連閣未消(一作閤/未消)愁宮中本造¶
鴛鴦殿為誰新起(一作為/起新粧)鳳凰樓緑黛紅顔兩相發千¶
嬌百態情無歇舞衫囘袖勝春風歌扇當窓似秋月碧¶
<pb:KR4h0022_WYG_211-12b>¶
玉宮妓自翩妍絳樹新聲最可憐張星舊在天河上從¶
来張姓本連天二八年時不憂度旁邊得寵誰相妬立¶
春厯日自當新正月春幡底舊故流蘇錦帳桂香囊織¶
成羅幔隠燈光祇應私將琥珀枕暝暝来上珊瑚牀¶
　　　同前　　　　　　　　　　江　總¶
行行春逕蘼蕪緑織素𨙻復解琴心乍惬南階悲緑草¶
誰堪東陌怨黄金紅顔素月俱三五夫壻何在今追虜¶
關山隴月春雪深(一作/冰)誰見人啼花照戸¶
<pb:KR4h0022_WYG_211-13a>¶
　　　憶昔行　　　　　　　　杜　甫¶
憶昔北尋小有洞洪河怒濤過輕舸辛勤不見華蓋君¶
艮岑青輝慘么麽千崖無人萬壑静三步回頭五步坐¶
秋山眼冷魂未歸仙賞心違淚交墮弟子誰依白茅室¶
盧老獨啟青銅鎖巾拂香餘搗藥塵階除灰死燒丹火¶
懸圃滄洲莽空濶金節羽衣飄婀娜落日初霞閃餘映¶
倏忽東西無不可松風磵水聲合時青兕黄熊啼向我¶
徒然咨嗟撫遺迹至今夢想仍猶左秘訣隠文須内教¶
<pb:KR4h0022_WYG_211-13b>¶
晩嵗何功使願果更討衡陽董錬師南浮早鼓瀟湘柂¶
　　　偪仄行(贈畢/四燿)¶
偪仄何偪仄我居巷南子巷北可恨鄰里間十日不一¶
見顔色自從官馬送還官行路難行澁如棘我貧無乗¶
非無足昔者相過今不得實不是愛微軀又非關足無¶
力徒步翻愁官長怒此心炯炯君應識曉来急雨春風¶
顛睡美不聞鐘鼓傳東家蹇驢許借我泥滑不敢騎朝¶
天已令請急㑹通籍男兒信(一作/性)命絶可憐焉能終日¶
<pb:KR4h0022_WYG_211-14a>¶
心拳拳憶君誦詩神凛然辛夷始花亦已落况我與子¶
非壯年街頭酒價常苦貴方外酒徒稀醉眠速宜相就¶
飲一斗恰有三百青銅錢¶
　　此詩三百五十巻重出今已削去¶
　　　胡笳曲二首　　　　　　江　洪¶
藏器欲邀(一作/逢)時年来不相讓紅顔征戍兒白首邊城¶
將¶
　　　二¶
<pb:KR4h0022_WYG_211-14b>¶
落日慘無光臨河獨飲馬飋䫻夕風髙聯翩飛雁下¶
　　　同前　　　　　　　　　陶宏景¶
負扆飛天厯與奪徒紛紜百年四五代終是甲辰君¶
　　　同前　　　　　　　　　鄭　愔¶
漢將留邊朔遥遥嵗序深誰堪牧馬思正是胡笳吟曲¶
斷關山月聲悲雨雪隂傳書問蘇武陵也獨何心¶
　　　同前　　　　　　　　　王昌齡¶
城南虜已合一夜㡬重圍自有金笳引能霑出塞衣聽¶
<pb:KR4h0022_WYG_211-15a>¶
臨關月苦清入海風微三奏髙樓曉胡人掩淚歸¶
　　　同前　　　　　　　　　王貞白¶
隴底悲笳引隴頭鳴北風一輪霜月落萬里塞天空戍¶
卒淚應盡胡兒笑未終争教班定逺不念玉關中¶
　　　雲中行　　　　　　　　薛　童¶
雲中小兒吹金管向晩因風一川滿塞北雲髙心已悲¶
城南木落腸堪斷憶昔魏家都此方凉風觀前朝百王¶
千門曉映山川色雙闕遥連日月光舉杯稱夀永相保¶
<pb:KR4h0022_WYG_211-15b>¶
日夕歌鐘徹清昊將軍汗馬百戰場天子射獸五原草¶
寂寞金輿去不歸陵上黄沙塵路飛河邊不語傷流水¶
川上含情歎落暉此時獨立無所見日暮寒風吹客衣¶
　　　長干行　　　　　　　　李　白¶
妾髮初覆額折花門前劇郎騎竹馬来遶牀弄青梅同¶
居長干里兩小無嫌猜十四為君婦羞顔未曽開低頭¶
向暗壁千喚不一囘十五始展眉願同塵與灰常存抱¶
柱信豈(一作/耻)上望夫臺十六君逺行瞿塘灔澦堆五月¶
<pb:KR4h0022_WYG_211-16a>¶
不可觸猿聲天上哀門前遲(一作/舊)行跡一一生緑苔苔¶
深不能掃葉落秋風早八月蝴蝶来(一作/黄)雙飛西園草¶
感此傷妾心坐愁紅顔老早晩下三巴預將書報家相¶
迎不道逺直至長風沙¶
　　　小長干行　　　　　　　前　人(類詩作/張潮)¶
憶昔深閨裏煙塵不曽識嫁與長干人沙頭候風色五¶
月南風興思君下江(一作/巴)陵八月秋(一作/西)風起看(一作/想)¶
君發揚子去時(一作/多)悲如何見少別離多湘潭㡬人(一/作)¶
<pb:KR4h0022_WYG_211-16b>¶
(日又/作月)到妾夢常(一作/越)風波昨夜狂風度吹折江頭樹淼¶
淼暗無邊行人在何䖏好乗浮雲騘佳期蘭渚東鴛鴦¶
緑蒲上翡翠錦屏中自憐十五餘顔色桃花紅𨙻作商¶
人婦愁水復愁風¶
　　　江風行(一作長/江行)　　　　　張　潮¶
壻貧如珠玉壻富如埃塵貧時不忘舊富貴多寵新妾¶
本富家女與君為偶匹恵好一何深中門不曽出妾有¶
綉衣裳葳蕤金縷光念君貧與賤易此從逺方三千路¶
<pb:KR4h0022_WYG_211-17a>¶
役思發竟(一作/去)悔不已日暮情更来空望去時水孟夏¶
麥始秀江上多南風商賈歸欲盡君今尚巴東巴東有¶
巫山窈窕神女顔常恐逰此方(一作/山)果然不知還¶
　¶
　¶
　¶
　¶
　¶
<pb:KR4h0022_WYG_211-17b>¶
　¶
　¶
　¶
　¶
　¶
　¶
　¶
　文苑英華巻二百十一¶
