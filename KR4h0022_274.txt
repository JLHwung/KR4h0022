# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.242469
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百七十四
<pb:KR4h0022_WYG_274-1a>¶
欽定四庫全書¶
　文苑英華巻二百七十四　宋　李昉等　編¶
　送行九¶
　　崔峒十七首　　　　　吉萬一首¶
　　朱灣一首　　　　　　朱放二首¶
　　苗發一首　　　　　　于良史二首¶
　　林珝一首　　　　　　劉復一首¶
　　陳存一首　　　　　　鄭嚴一首¶
<pb:KR4h0022_WYG_274-1b>¶
　　徐嶷一首　　　　　　于鵠三首¶
　　李逺一首　　　　　　李渉一首¶
　　李季蘭一首　　　　　釋清江一首¶
　　釋靈一五首　　　　　釋法震五首¶
　　釋皎然十五首¶
　　　秋晚送丹徒許明府赴上國因寄江南故人¶
　　　　　　　　　　　　　　　崔　峒¶
秋暮之彭澤籬花逺近逢君書前日至别後此時重寒¶
<pb:KR4h0022_WYG_274-2a>¶
夜江邉月晴天海上峯還知南地客招隠住新豐¶
　　　送薛仲方歸揚州　　　　　前　人¶
佳句應無敵貞心不有猜(一作/暫囘)慚為丈人行怯見後生¶
才泛舸貪斜月浮橈值早梅綠楊新過雨芳草待君来¶
　　　送韋員外還京　　　　　　前　人¶
十年離亂後此去若為情春晚香山綠人稀豫(一作/頴)水¶
清野陂㸔獨樹闗路逐殘鸎前殿朝明主應憐白髪生¶
　　　潤州送友人　　　　　　　前　人¶
<pb:KR4h0022_WYG_274-2b>¶
見君還此地灑淚向江邉國士勞相問家書無處傳荒¶
城胡(一作/閑)馬跡塞木戍人煙一路堪愁思孤舟何渺然¶
　　　送張芬東歸　　　　　　　前　人¶
喧喧五衢上鞍馬自驅馳落日臨阡陌貧交欲别離早¶
知時事異豈與世人随握手將何贈君心我獨知¶
　　　送蘇遊上饒　　　　　　　前　人¶
愛爾無覊束雲山恣意過一身随逺岫孤棹任輕波世¶
事闗情少漁家寄宿多蘆花泊船處江月奈人何¶
<pb:KR4h0022_WYG_274-3a>¶
　　　送陸明甫之旴&KR0455;　　　　　前　人¶
陶令之官去窮愁慘别魂白煙横海戍紅葉下淮村澹¶
浪摇山郭平蕪到縣門政成堪吏隠免就府公恩¶
　　　江南廻逢趙曜因送任十一交城主簿¶
　　　　　　　　　　　　　　　前　人¶
江上長相憶因髙北望㸔不知携老幼何處渡艱難屈¶
指同人盡傷心故里殘遥憐驅疋馬白首到㣲官¶
　　　送薛良史往越州謁從叔　　前　人¶
<pb:KR4h0022_WYG_274-3b>¶
辭家年(一作/日)已乆與子分(一作/仍)偏深易得相思(一作/思鄉)淚¶
難為欲别心孤雲随浦口㡬日到山隂遥想蘭亭下清¶
風滿竹林¶
　　　送邱二十二之(一作/歸)蘇州　　前　人¶
積水與寒烟嘉禾路㡬千孤猿啼海島羣鴈起湖田曽¶
寄(一作/是)長沙什常(一作/嘗)聞大雅篇却將封事去知爾愛¶
(一作/意)閑眠¶
　　　贈元秘書　　　　　　　　前　人¶
<pb:KR4h0022_WYG_274-4a>¶
舊書稍稍出風塵孤客逢秋感此身秦地謬為門下客¶
淮隂徒笑市中人也聞阮籍尋常醉見説陳平不乆貧¶
幸有故人茅屋在更將閑事問情親¶
　　　送韋八少府判官歸東京　　前　人¶
元成世業紫真官文似相如貌勝潘鴻鴈南飛人獨去¶
雲山一别嵗將䦨清淮水急桑林晚古驛霜多柿葉寒¶
瓊樹相思何日見銀鈎數字莫為難¶
　　　送馮八將軍奏事畢歸滑䑓幕府¶
<pb:KR4h0022_WYG_274-4b>¶
　　　　　　　　　　　　　　　前　人¶
王門别後到滄州帝里相逢俱白頭自歎馬卿常帶疾¶
還嗟李廣不封侯棠梨宫裏瞻龍衮細栁營中着虎裘¶
想到滑䑓桑葉落黄河東注杏園秋¶
　　　送王侍御佐婺州(一作盖少府新除/江南尉問風俗)¶
　　　　　　　　　　　　　　　前　人¶
不須惆悵(一作聞/君作尉)向江潭吳越風煙到自諳客路尋常¶
經竹逕(一作随/竹影)人家大抵傍山嵐緣溪花木偏宜逺避¶
<pb:KR4h0022_WYG_274-5a>¶
地衣&KR0227;盡在(一作/向)南唯有夜猿啼海樹思鄉北固(一作/國)¶
意難堪　　　一作皆詩選¶
　　　越中送王使君赴江華　　　前　人¶
皁盖春風自越溪獨尋芳草桂陽西逺水浮雲随馬去¶
空山弱篠向雲低遥知異政荆門比舊許新詩康樂齊¶
萬里相思在何處九疑殘雪白猿啼¶
　　　送皇甫冉往白田　　　　　前　人¶
江邉盡日雉鳴飛君向白田何日歸楚地蒹葭連海逈¶
<pb:KR4h0022_WYG_274-5b>¶
隋朝楊栁映堤稀津樓故市無行客山舘空庭閉落暉¶
試問疲人與征戰使君雙淚定沾衣¶
　　　送賀蘭廣赴選　　　　　　前　人¶
而今用武爾攻文流軰干時獨卧雲白髪青袍趍會府¶
定應衡鏡却慚君¶
　　　送阮芳謁李觀察求任(此君曽浪跡長/安以詩讓之)¶
　　　　　　　　　　　　　　　吉　萬¶
往日長安路歡遊不惜年為貪盧女曲用盡阮郎錢身¶
<pb:KR4h0022_WYG_274-6a>¶
老方投刺途窮始着鞭猶聞有知已此去不徒然¶
　　　送李司直歸浙東幕兼寄鮑行(集作/叅)軍持節大¶
　　　夫初拜東平郡王　　　　　朱　灣¶
翩翩書記早行聞二十年來願見君今日相逢悲白髪¶
同時㡬許在青雲人從北固山邉(集作/前)去水到西陵(集/作)¶
(谿/)渡口分會(集作/曽)作王門曳裾客為余前謝鮑叅軍¶
　　　送魏校書　　　　　　　　朱　放¶
長恨江南足别離㡬廻相送復相随楊(一作/栁)花撩亂撲¶
<pb:KR4h0022_WYG_274-6b>¶
流水愁殺人行知不知¶
　　　送温台　　　　　　　　　前　人¶
𦕈𦕈天涯君去時浮雲流水自相随人生一世長如客¶
何必今朝是别離¶
　　　送司空曙之蘇州　　　　　苗　發¶
盛門英舊地蟬盡早秋時歸國人皆乆移家君獨遲廣¶
陵經水宿建業有僧期若到西霞寺應㸔江捴碑¶
　　　送孫諭徳罷官(一作/任)往黔州(孫公先牧此州/因寄家在彼)¶
<pb:KR4h0022_WYG_274-7a>¶
　　　　　　　　　　　　　　　前　人¶
中嵗分符典石城兩朝趍陛謁承明闕下昨陳歸老䟽¶
天南今切去鄉情親知握手三囘别几杖扶身萬里行¶
伯道暮年無嗣子欲將家事托門生¶
　　　田家秋日送友　　　　　　于良史¶
蒼茫日初晏遥野雲初收殘雨北山裏夕陽東渡頭子¶
(一作/藤)依漁溓(里忝含鑒二切大/水中絶小水出也)合水入田家流何意君¶
迷駕山林應有秋¶
<pb:KR4h0022_WYG_274-7b>¶
　　　江上送友人　　　　　　　前　人¶
㸔爾動行棹未收離别筵千㠶忽見及亂却故人船紛¶
泊鴈羣起逶迤沙漵連長亭十里外應是少人煙¶
　　　送安養閻主簿還竹(一作/故)林　林　珝¶
分手怨河梁南征歴漢陽江山追宋玉雲雨夢荆王醉¶
裏宜城近歌中郢路長更尋棲枳處猶是念仇香¶
　　　送王倫　　　　　　　　　劉　復¶
春江日未曛楚客酣送君翩翩孤黄(一作/島)鶴萬里滄洲¶
<pb:KR4h0022_WYG_274-8a>¶
雲四方各有志豈得常顧羣山連巴湘逺水已(一作/與)荆¶
吳分清光日修阻尺素安可論相思寄夣寐瑶草空氛¶
氲¶
　　　送劉秀才南歸　　　　　　劉　存¶
為别楊栁垂此别千萬里古路入南山春風生㶚水停¶
車落日在罷酒離人起蓬户寄龍沙送歸情詎已¶
　　　送韋員外赴朔方　　　　　鄭　嚴¶
白露邉秋早皇華戎事催已推仙省妙更是幕中才出¶
<pb:KR4h0022_WYG_274-8b>¶
餞傾朝列深功佇帝䑓坐聞長䇿利終見勒銘廻¶
　　　送李補闕歸朝　　　　　　徐　嶷¶
駟馬歸咸秦雙鳬出海門還從清切禁再沐聖明恩禮¶
樂中朝貴文章大雅存江湖多放逸獻替欲誰論¶
　　　送韋判官歸蘇州(集作/門)　　　于　鵠¶
桑乾歸路逺聞説亦愁人有雪常經夏無花空到春下¶
營雲外火收(一作/牧)馬月中塵白首從戎客青袍(集作/衫)未¶
離身¶
<pb:KR4h0022_WYG_274-9a>¶
　　　送唐大夫讓節度使歸山　　前　人¶
年老成功乞罷兵玉階匍匐進旂(集作/雙)旌朱門鴛瓦為¶
仙觀白領狐裘出帝城侍女休梳宫様髻蕃童新改道¶
家名到時浸髪春泉裏猶夢江樓簫管聲¶
　　　别太守　　　　　　　　　前　人¶
花裏南樓春夜寒還如王屋上天壇山中不道無明月¶
誰肯(集作/共)相從到曉㸔¶
　　　送友人入蜀　　　　　　　李　逺¶
<pb:KR4h0022_WYG_274-9b>¶
蜀客本多愁君今是勝遊碧藏雲外樹紅露(詩選/作壓)驛邉¶
樓杜魄呼名呌巴江學字流不知煙雨夜何處夢刀州¶
　　　送魏簡能東遊　　　　　　李　涉¶
獻賦論兵命未通却乘羸馬去(一作/出)闗東㶚陵原上重¶
回首十載長安是(一作/似)夢中¶
　　　送韓葵之江西　　　　　　李季蘭¶
相㸔指楊栁别恨轉依依萬里西江水孤舟何處歸湓¶
城潮不到夏口信應稀唯有漁陽鴈年年来去飛¶
<pb:KR4h0022_WYG_274-10a>¶
　　　送韋叅軍(已見二百/七十三巻)　　　　釋清江¶
　　　送别　　　　　　　　　　釋靈一¶
慿髙莫送逺㸔欲斷歸心别恨啼猿苦相思流水深翠¶
雲南澗影丹桂晚山隂若未来雙鵠遼城何更尋¶
　　　送殷判官歸上都　　　　　前　人¶
漾舟雲路客未過夕陽時向背堪遺恨逢迎宿未期水¶
容愁暮急花影動春遲别後王孫草青青入夢思¶
　　　送王頴悟佐歸州(集作歸/佐緜)　　前　人¶
<pb:KR4h0022_WYG_274-10b>¶
客意天南興已䦨不堪言别向仙官夢摇玉佩随旄(一/作)¶
(旌/)節心到金華憶杏壇荒郊極望歸雲盡瘦馬空嘶落¶
日殘想得故山青靄裏泉聲入夜獨潺潺¶
　　　送陳元初卜居麻源　　　　前　人¶
欲向麻源隠能尋謝客蹤空山㡬十里幽谷第三重嵒¶
宇寧須葺荷衣不待縫因君見往事為我謝喬松¶
　　　送朱放　　　　　　　　　前　人¶
苦見人間世思歸洞裏天縱令山鳥語不廢野人眠¶
<pb:KR4h0022_WYG_274-11a>¶
　　　送常大夫赴朔方　　　　釋法震¶
闗山今不掩軍候鳥先知大漢嫖姚入烏孫部曲随髙¶
旌天外駐寒角月中吹歸到長安第花應再滿枝¶
　　　送褚先生海上尋鍊師　　　前　人¶
潮落風吹定天吳避客舟近承三殿㫖欲向五湖遊不¶
厭烏皮几新逢鶴氅裘明珠漂斷岸隂火暎中流華盖¶
芝童引神丹桂女收縣居知縹緲固為識浮邱¶
　　　送人遊越　　　　　　　　前　人¶
<pb:KR4h0022_WYG_274-11b>¶
不須行借問為爾話閩中海島春冬雨江㠶来去風道¶
由元度宅身寄朗陵公縱别何傷逺如今闗塞通¶
　　　送韓侍御自使幕廵海北　　前　人¶
㣲雨過山夜洗兵繡衣遥拂海風清幕中運䇿心猶苦¶
馬上吟詩巻已成離亭不惜花源醉古道猶㸔蔓草生¶
因説元戎能破敵髙歌一曲隴闗情¶
　　　丹陽浦送客之海　　　　　前　人¶
不到終南向㡬秋移居更欲近滄洲風吹雨色連村暗¶
<pb:KR4h0022_WYG_274-12a>¶
潮擁菱花出岸浮漠漠望中春自豔寥寥泊處夜堪愁¶
如君豈得空髙枕只益天書遣逺求¶
　　　奉送陸中丞長源詔徴入朝　釋皎然¶
詔下酇侯幕徴賢寵大(一作/上)勲才當持漢典道可致堯¶
君藩牧今榮餞詩流此盛文水從吳渚别樹向楚門分¶
宿寺期嘉月㸔山識故雲歸心復(一作/欲)何托惆悵在江¶
濆¶
　　　奉送李中丞道昌入朝　　　前　人¶
<pb:KR4h0022_WYG_274-12b>¶
文憲中司盛恩榮外鎮崇諸侯皆取則八使獨推功詔¶
喜新啣鳳車㸔舊飾熊去思今武子餘教昔文翁清白¶
(一作/在)如江水仁流是國風先徵二千石掃第望司空¶
　　　同盧使君幼平郊外送閻侍御歸䑓¶
　　　　　　　　　　　　　　　前　人¶
留餞飛旌駐離亭草色間栢䑓今上客竹使舊朝班日¶
落東西水天寒逺近山古江分楚望殘栁入隋闗戀闕¶
心常積廻軒日不閑芳辰倚門道猶得及春還¶
<pb:KR4h0022_WYG_274-13a>¶
　　　同顔使君真卿峴山送李法曹陽氷西上獻書¶
　　　　時有詔徴赴京　　　　　前　人¶
漢日中郎妙周王太史才雲書捧日去鶴版下天來草¶
見吳宫發花思御苑開羊公昔(一作/惜)風景欲别㡬遲廻¶
　　　送劉法司之越州　　　　　前　人¶
蕭蕭鳴夜角驅馬背城濠雨後寒流急秋來朔吹髙三¶
山期望海八月欲觀濤㡬日西陵路應逢謝法曹¶
　　　送裴邕之上京　　　　　　前　人¶
<pb:KR4h0022_WYG_274-13b>¶
辭山偶世清挾䇿忽西行㠶過随江疾衣粘楚雪輕尚¶
文須獻賦重道莫論兵東觀今多士應髙白馬生¶
　　　送沈秀才之閩中　　　　　前　人¶
越客不成歌春風起綠波嶺重寒不到海近瘴偏多野¶
戍桄榔發人家翡翠過翻疑此中好君問定如何¶
　　　早春送閻主簿遊越兼謁元中丞¶
　　　　　　　　　　　　　　　前　人¶
輕舸趣不已東風吹綠蘋欲㸔梅市雪知賞栁家春别¶
<pb:KR4h0022_WYG_274-14a>¶
意傾吳醥(一作/醑)芳聲動越人山隂三月會内史得嘉賔¶
　　　送李秀才赴&KR0276;州　　　　　前　人¶
山開江色上孤賞去應遲渌水延吳榜秋風入楚祠(一/作)¶
(詞/)猿清獨宿處木落逺行時見説東陽守登樓為爾期¶
　　　送嚴明府入闗謁黎京兆　　前　人¶
春日異秋風何為怨别同潮廻芳渚沒花落晝山空旅¶
候聞嘶馬殘陽望斷鴻應思京内史相見直城中¶
　　　送陸判官歸杭州　　　　　前　人¶
<pb:KR4h0022_WYG_274-14b>¶
芳草潛州路乘軺憶再旋餘花故林下殘月舊池邉峯¶
色雲端寺潮聲海上天明朝富春渚應見謝公船¶
　　　同顔使君清明日遊因送蕭主簿¶
　　　　　　　　　　　　　　　前　人¶
誰知賞佳節别意忽相和暮色汀洲遍春情楊栁多髙¶
情戀旌斾極浦宿風波惆悵支山月今宵又(雜詠/作不)再過¶
　　　送李季良北歸　　　　　　前　人¶
風吹殘栁絲(一作/綠)孤客&KR0082;歸時掩抑楚絃絶離披湘葉¶
<pb:KR4h0022_WYG_274-15a>¶
衰前軍猶轉戰故國杳難期北望應門雪空吟平子詩¶
　　　峴山送裴秀山赴舉　　　　前　人¶
漢家招秀士峴上送君行萬里見秋色兩河傷逺(一作/别)¶
情王師出西鎬虜㓂避(集作/寢)東平天府登名後廻㸔楚¶
水清¶
　　　送獨孤使君赴岳州　　　　前　人¶
海上仙山屬使君石橋琪樹此来聞他時畫出白團扇¶
乞取天台一片雲¶
<pb:KR4h0022_WYG_274-15b>¶
　¶
　¶
　¶
　¶
　¶
　¶
　¶
　文苑英華巻二百七十四¶
