# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.812604
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百二十
<pb:KR4h0022_WYG_220-1a>¶
欽定四庫全書¶
　文苑英華卷二百二十　　　宋　李昉等　編¶
　釋門二(六十/五首)¶
　　郎士元三首　　　　　顧況三首¶
　　耿湋三首　　　　　　司空曙七首¶
　　冷朝陽二首　　　　　李益一首¶
　　李端三首　　　　　　盧綸六首¶
　　韋應物四首　　　　　嚴維四首¶
<pb:KR4h0022_WYG_220-1b>¶
　　崔峒二首　　　　　　釋清江三首¶
　　釋法照二首　　　　　釋護國一首¶
　　釋靈一五首　　　　　釋皎然十五首¶
　　釋靈澈一首¶
　　　送大徳講時河東徐明府招　郎士元¶
逺近作(一作/主)人天王城指日邊宰君迎説法童子伴隨¶
縁到處花為雨行時杖出泉今宵松月下開閣想安禪¶
　　　赴無錫别靈一上人　　　　前　人¶
<pb:KR4h0022_WYG_220-2a>¶
髙僧本性(疑作/姓)竹開士舊名林一入春山裏千峯不可¶
尋新年芳草徧終日白雲深欲狥微官去懸知訝此心¶
　　　送粲上人兼寄梁鎮員外　　前　人¶
季月還鄉獨未能林行溪宿厭層氷尺素欲傳三署客¶
雪山愁送五天僧連空朔氣横秦苑滿目寒雲隔灞陵¶
借問從来香積寺何時携手更同登¶
　　　寄江南鶴林寺石冰上人　　顧　況¶
山川重復出(集作山山/重復重)心地暗相逢忽憶秋江月如聞¶
<pb:KR4h0022_WYG_220-2b>¶
古寺鐘湖平南北岸雲抱兩三峰定力超香象真言攝¶
毒龍風中何處鶴石上㡬年松為報烟霞道人間共不¶
容¶
　　　酬揚州白塔寺永上人　　　前　人¶
塔上是何縁香燈續細煙松枝當麈尾栁絮替蠶綿浮¶
草經行徧空花義趣圓我来雖為法暫借一牀眠¶
　　　歸陽蕭寺有丁行者能脩無生忍擔水施僧況¶
　　　　歸命稽首作詩　　　　　前　人¶
<pb:KR4h0022_WYG_220-3a>¶
化佛示持帚仲尼稱執鞭列生御風歸飼豕如人焉曹¶
溪第六祖踏碓逾三年伊人自何方長綬趨遥泉開士¶
行何苦雙瓶胝兩肩蕭寺百餘僧東㕑正揚煙露足沙¶
石裂外形巾褐穿若其有此身豈得安穏眠獨出違順¶
境不為寒暑還大聖扵其(一作/空)中領我心之䖍萬法常¶
空滅無生因忍全一國一釋迦一燈分百千永願遺世¶
知(一作/智)現身彌勒前潛容徧虚空靈響不可傳智慧舍¶
利佛神通自乾連阿若憍陳如迦葉迦&KR0950;(一作/檀)延左右¶
<pb:KR4h0022_WYG_220-3b>¶
二菩薩文殊并普賢身披六銖衣億刼為太僊寶塔寶¶
樓閣重簷交梵天譬如一明珠共贊光白圓天魔波甸¶
等降伏金剛堅野义羅刹鬼亦赦塵垢纒乃致金翅鳥¶
吞龍護洪淵一十一衆中身意皆快然八河注大海中¶
有楞伽船佛法付國王平等無頗偏天子事端拱大臣¶
行其權玉堂無蠅飛五月氷凛筵盡力答明主猶自招¶
罪愆九族無白身百花動(一作/洞)嬋娟神聖惡如此物華¶
不能妍禄山一微胡驅馬来自燕宛彼宮闕麗如何犬¶
<pb:KR4h0022_WYG_220-4a>¶
羊羶苦哉千萬人流血成丹川此輩(一作/賊)之死後鑊湯¶
所熬煎業風吹其魂猛火燒其烟獨有丁行者無憂樹¶
枝邊市頭盲老人長者乞一錢韜照多宻用為君吟此¶
篇¶
　　　贈隐上人　　　　　　　　耿　湋¶
世間無近逺定理(集作/定裏)遍曾過東海經長在南朝寺最¶
多暮林(集作/暮年)聊化俗初地却(一作/即)摧魔今日忘塵慮看¶
心義若何¶
<pb:KR4h0022_WYG_220-4b>¶
　　　贈明公　　　　　　　　　前　人¶
来自西竺國持經奉紫微年深梵語變行苦俗流歸月¶
上安禪乆苔生出院稀梁間有馴(集作/川)鴿不去亦無機¶
　　　詣順公問道　　　　　　　前　人¶
此身知是妄逺逺詣支公何法住持後能逃生死中秋¶
苔經古徑蘀葉滿疎叢方便如開誘南宗與北宗¶
　　　寄天台秀禪師　　　　　　司空曙¶
天台瀑布寺傳有白頭師幻跡是羸病空門無住持霜¶
<pb:KR4h0022_WYG_220-5a>¶
晴看鶴去海夜與龍期永願親瓶屨澄(集作/呈)心得問疑¶
　　　寄凖上人　　　　　　　　前　人¶
昨聞歸舊寺暫别欲經年樵客應同步隣僧定伴禪後¶
峯秋有雪逺澗夜鳴泉偶與支公論人間自共傳¶
　　　送況上人還荆州因寄衞侍御象¶
　　　　　　　　　　　　　　　前　人¶
恵持逰蜀久䇿杖欲(一作/忽)西還共别此宵月獨歸何處¶
山對鷗沙草畔洗足野雲間知有元暉㑹齊心受八關¶
<pb:KR4h0022_WYG_220-5b>¶
　　　深上人見訪憶李端　　　　前　人¶
鴈稀秋色盡落日對寒山避事多稱疾留僧獨閉關心¶
歸塵俗外道勝有無間仍憶東林友相期久不還¶
　　　閒園即事寄暕公　　　　　前　人¶
欲就東林寄一身尚憐兒女未成人柴門客去殘陽在¶
藥圃蟲喧秋雨頻近水方同梅市隐曝衣多笑阮家貧¶
深山蘭若何時到羡與閒雲作四隣¶
　　　贈岳陽隐禪師　　　　　　前　人¶
<pb:KR4h0022_WYG_220-6a>¶
擁褐安居南陌頭白雲髙寺見衡州石窓湖水摇寒月¶
楓樹猿聲報夜秋講席舊逢沙鳥至梵經初向竺僧求¶
垂垂身老將傳法因下人間逐此㳺¶
　　　送臯法師　　　　　　　　前　人¶
江草知寒栁半衰行吟怨别獨遲遲何人講席投如意¶
唯有東林遠法師¶
　　　别郎上人　　　　　　　　冷朝陽¶
過雲尋釋子話别更依依静室開来久㳺人到自稀觸¶
<pb:KR4h0022_WYG_220-6b>¶
風香氣盡隔水磬聲微獨傍孤松立塵中多是非¶
　　　送逺上人歸京　　　　　　前　人¶
夏臘嵗方深思歸徹曙吟未離銷雪院已有過雲心寒¶
磬清函谷孤鐘宿華隂别京舊㳺寺月色似雙(一作/霜)林¶
　　　振上人院喜見賈弇兼酬别(集作送賈校書/東歸寄真上人)¶
　　　　　　　　　　　　　　　李　益¶
北風南鴈(集作/吹鴈)數聲悲又(集作/况)指前林是别離(集作/時)秋¶
草不堪頻送遠白雲何處更相期山隨疋馬行看暮路¶
<pb:KR4h0022_WYG_220-7a>¶
入寒城獨去遲為向(集作/問)東州故人道江淹已擬恵休¶
詩¶
　　　憶皎然上人　　　　　　　李　端¶
未得從師去人間萬事勞雲門不可見山木已經(集作/應)¶
髙向日開柴户驚秋問敝袍無(集作/何)由宿峰頂窓裏望¶
波濤¶
　　　贈衡嶽隐禪師　　　　　　前　人¶
舊住衡州寺隨縁偶北来夜寒(集作/禪)山雪下朝汲竹門¶
<pb:KR4h0022_WYG_220-7b>¶
開半偈空皆(集作/傳初)盡羣生意未廻唯當與樵者杖錫入¶
天台¶
　　　送少微上人入蜀　　　　　前　人¶
削髮本求道何方不是歸松風開法逕(集作/席)江月濯禪¶
衣飛閣猨(集作/蟬)鳴早漫天客過稀戴顒常執筆不覺此¶
身非¶
　　　送常操上人歸江外覲省　　盧　綸¶
依佛不違親髙堂與寺鄰問安雙樹曉求膳一僧貧持¶
<pb:KR4h0022_WYG_220-8a>¶
呪過龍廟翻經化海人還同惠休去儒者亦沾巾¶
　　　送少微上人入蜀　　　　　前　人¶
瓶鉢遶禪衣連宵宿翠微樹開巴水遠山曉蜀星稀遍¶
識中朝貴多諳外學非何當一傳付道侶願知歸¶
　　　送郢上人歸江南　　　　　前　人¶
落日映危檣歸僧向岳陽注瓶寒浪静讀律夜船香苦¶
霧凝山影隂霞發海光羣生一何負臨病别醫王¶
　　　送契元法師赴内道塲　　　前　人¶
<pb:KR4h0022_WYG_220-8b>¶
昏昏醉老夫灌頂遇醍醐嬪御呈心鏡君王賜髻珠降¶
魔須戰否問疾敢行無深契何相秘儒宗本不殊¶
　　　夜投終南豐徳寺謁海上人　前　人¶
半夜中(集作/山)峯有磬聲偶逢樵者問山名上方月曉聞¶
僧語下路林疎見客行野鶴巢邊松最老毒龍潛䖏水¶
偏清願得遠公知姓字焚香洗鉢過浮生¶
　　　寄西巖䛒上人　　　　　　前　人¶
過雨閒樓看晩虹白雲相逐水相通寒蟬怨暮野無日¶
<pb:KR4h0022_WYG_220-9a>¶
古樹傷秋天有風數穂逺煙凝隴上一枝繁果憶山中¶
何年暫别東林友惆悵人間事不同¶
　　　寄皎然上人　　　　　　　韋應物¶
吳興老釋子野雪蓋青廬詩名徒自振道心常(集作/長)晏¶
如想兹棲禪夜見月東峯初鳴鐘驚巖壑焚香滿空虚¶
夙(一作/叨)慕端成舊未識豈為疎願以碧雲思方君怨别¶
餘茂苑文華地流水古僧居何當一㳺詠倚閤今(集作/吟)¶
躊躇¶
<pb:KR4h0022_WYG_220-9b>¶
　　　超(集作/起)渡律同居東齋院　　前　人¶
釋子喜相偶幽林多避喧安居同僧夏清夜諷道言對¶
閣景恒晏步庭隂始繁逍遙無一事松風入南軒¶
　　　簡恒璨　　　　　　　　　前　人¶
室虚多凉氣天髙屬秋時空庭夜風雨草木曉離披簡¶
牒(集作/書)日云曠文墨誰復持聊因心近(集作/遇澄)静一與道¶
人期¶
　　　上方僧(見集/本)　　　　　　　前　人¶
<pb:KR4h0022_WYG_220-10a>¶
見月出東山上方髙處禪空林無宿火燭夜汲寒泉不¶
下藍溪寺今来三十年¶
　　　送桃巖成上人歸本寺　　　嚴　維¶
長老歸縁起桃花憶舊巖清晨雲抱石深夜月籠杉道¶
具門人捧齋糧谷鳥銜餘生願依止文字欲三緘¶
　　　酬普選二上人期相㑹見寄　前　人¶
本意宿東林因聽子賤琴遥知大小朗已斷去来心夜¶
静溪聲近庭寒月色深寧知塵外意定後更成吟¶
<pb:KR4h0022_WYG_220-10b>¶
　　　相里使君宅聽恵澄上人吹小管¶
　　　　　　　　　　　　　　　前　人¶
秦僧吹竹閉秋城早在棃園稱主情今夕襄陽山太守¶
座中流淚聽商聲¶
　　　贈别至宏上人　　　　　　前　人¶
最稱宏偃少早嵗草茆居年老從僧律生知解佛書衲¶
衣求壊帛野飯拾春蔬章句無求斷詩中學有餘¶
　　　送真上人歸山蘭若　　　　崔　峒¶
<pb:KR4h0022_WYG_220-11a>¶
得道雲林下年深暫一歸出山逢世亂乞食覺人稀半¶
偈初傳法千峰又掩扉愛離應不染塵俗自依依¶
　　　潤州送師弟自江夏往台州　前　人¶
逺客乗流去孤帆向夜開春風江上使前日漢陽来别¶
路猶千里離心重一杯剡溪木未落羡爾過天台¶
　　　送堅上人歸杭州天竺寺　　釋清江¶
十年勞負笈經論化中朝流水知鄉逺和風惜别遥雲¶
山零夜雨花岸上春潮歸臥南天竺禪心更寂寥¶
<pb:KR4h0022_WYG_220-11b>¶
　　　送贊律師歸嵩山　　　　　前　人¶
禪客歸山意山深定易安清貧脩道苦老友别家難雪¶
路尋溪轉花宮映岳看到時松塔暮松月向人寒¶
　　　送婆羅門僧　　　　　　　前　人¶
雪嶺金河獨向東吳山楚澤意無窮如今白首鄉心盡¶
萬里歸程在夢中¶
　　　送清江上人　　　　　　　釋法照¶
越人僧體古清慮洗塵勞一國詩名逺多生律行髙見¶
<pb:KR4h0022_WYG_220-12a>¶
山援葛藟避世著方袍早晩雲門去偎(疑/)應逐爾曹¶
　　　送無著禪師歸新羅國　　　前　人¶
萬里歸鄉路隨縁不筭程尋山百衲敝過海一杯輕夜¶
宿依雲色晨齋就水聲何年持貝葉却到漢家城¶
　　　訪雲母山僧　　　　　　　釋護國¶
森然古崖碧(一作/巖下)淨行一髙(一作/畨)僧松下濾寒水佛前¶
挑夜燈蓮花國土異貝葉梵書能相對空王所(一作/境)無¶
心戀(一作/問)愛憎¶
<pb:KR4h0022_WYG_220-12b>¶
　　　送洌寺主之京迎禪和尚　　釋靈一¶
禪門居此地瞻望在虚空水國月未上蒼生如夢中上¶
人知機士瓶(一作/引)錫慰樊籠彼土諸梵衆嗟君揚道風¶
　　　送王法師之西川　　　　　前　人¶
旅㳺無近逺要自别魂銷官栁鄉愁亂春山客路遥伴¶
行芳草逺(集作/草緑)縁興(集作/隨興)野花飄計日功成後還將輔¶
聖朝¶
　　　送範律師往果州　　　　　前　人¶
<pb:KR4h0022_WYG_220-13a>¶
終南千古後獨爾繼卿名離障非今日脩因是㡬生亂¶
峰寒影暮深澗野流清逺客歸心苦難為此别情¶
　　　送明素上人歸楚覲省　　　前　人¶
能將疎懶背時人不厭孤萍任此身江上昔年同出䖏¶
天涯今日共風塵平(一作/小)湖舊隠(一作/逕)應殘雪芳草歸¶
心未隔春前路倍憐多勝事到家知慶綵衣新¶
　　　贈靈澈禪師　　　　　　　前　人¶
禪師来往翠微間萬里千峰到(集作/見)剡山何時共到天¶
<pb:KR4h0022_WYG_220-13b>¶
台裏身與浮雲䖏䖏閒¶
　　　送贇上人還京　　　　　　釋皎然¶
久㳺春草盡還寄北船歸沙鳥窺中食江雲滿浄衣秦¶
原山色近楚寺磬聲微見説翻經館多聞似爾稀¶
　　　送重鈞上人㳺天台　　　　前　人¶
漸看華頂出幽意尚(集作幽/賞意)隨生十里行松色千重過¶
水聲海容雲正盡山態雪初晴事事將心證知君道可¶
成¶
<pb:KR4h0022_WYG_220-14a>¶
　　　送清㑹上人㳺京　　　　　前　人¶
佳㳺限衰疾一笑向西風思見青門外曽臨素滻東峰¶
明雲際寺(寺/名)日出露寒宮(宮/名)行道禪長在㸔塵不染空¶
　　　送關小師還金陵　　　　　前　人¶
如何有歸思愛别欲難忘白鷺沙洲晩青龍水寺寒蕉¶
花鋪浄地桂子落空壇持此心為鏡應堪月夜看¶
　　　送栖上人之建州覲使君舅　前　人¶
亂峰江上色羨爾及秋行釋氏推真子郗家許貴甥㲲¶
<pb:KR4h0022_WYG_220-14b>¶
花新雨静帆葉好風輕(海人以木/葉為帆)千里依元舅廻橈有¶
逺情¶
　　　送沙彌大智㳺五臺　　　　前　人¶
童年隨法侶家世本儒流章句三生學清凉萬里逰雲¶
歸龍沼暗木落鴈門秋長老憶相待傳予向祖州¶
　　　送契上人　　　　　　　　前　人¶
西陵古江口逺見東陽州渌水不同泛春山應獨逰尋¶
僧白巖寺望月謝家樓宿昔心期在人寰非久留¶
<pb:KR4h0022_WYG_220-15a>¶
　　　送道琚上人還金陵　　　　前　人¶
一與鍾山别山中得信稀經年求法後及夏問安歸野¶
實充甘膳池花當綵衣慈親莫返拜外禮欲無違¶
　　　早秋桐廬思歸示道該上人　前　人¶
桐江秋信早憶在故山時静夜風鳴磬無人竹掃墀猿¶
来觸浄水鳥下啄寒梨何暇(一作/可即)關吾事歸心自有期¶
　　　聽素法師講法華經　　　　前　人¶
法子出西秦名齊七道人纔敷藥草義便見雪山春護¶
<pb:KR4h0022_WYG_220-15b>¶
講龍来逺聞經鶴下頻應機如一雨誰不滌心塵¶
　　　山居示靈澈上人　　　　　前　人¶
晴明路出山初煖行踏春蕪看茗歸乍削栁枝聊代札¶
時窺雲影學裁衣身閒始覺隳名是心了方知苦行非¶
物外寂中誰似我松聲草色共㤀機¶
　　　湯評事衡水亭㑹覺禪師　　前　人¶
山侶相逢少清晨㑹水亭雪晴松葉翠煙煖藥苖青静¶
對滄洲鶴閒看古字經應憐叩(一作/疏)關子了義共心𡨕¶
<pb:KR4h0022_WYG_220-16a>¶
　　　題湖上蘭若示清㑹上人　　前　人¶
峰心惠忍寺嵊頂謝公山何似南湖近芳洲一畝間意¶
中雲木秀事外水堂閒永日無人到時看獨鶴還¶
　　　支公詩　　　　　　　　　前　人¶
支公養馬復養鶴率性無機多脱略天生支公與凡異¶
凡情不到支公地得道由来天上僊為僧却下人間寺¶
道家諸子論自然此公惟許逍遥篇山隂詩友喧四座¶
佳句縱横不廢禪¶
<pb:KR4h0022_WYG_220-16b>¶
　　　白雲上人精舍尋杼山禪師兼示崔子尚何山¶
　　　　道上人　　　　　　　　前　人¶
望逺涉寒水懐人在幽境為髙皎皎姿及愛蒼蒼嶺果¶
見栖禪子潺湲灌真頂積疑一念破澄息萬縁静世事¶
花上塵慧心空中影清閒誘我性遂使煩慮屏許共林¶
客逰欲從山主請木栖無名樹水汲(一作/乃)忘機井持此¶
一日髙未肯謝箕潁夕霽山態好空月生俄頃識妙聆¶
細泉悟深滌清茗此心誰復得笑向西林永¶
<pb:KR4h0022_WYG_220-17a>¶
　　　冬送鑒供奉歸蜀寧親　　　釋靈澈¶
林間出定戀庭闈聖主恩深暫許歸雙樹欲辭金錫冷¶
四花猶向玉堦飛梁山拂漢分清境蜀雪和煙惹翠微¶
此去不須求綵服紫衣全勝老莱衣¶
　¶
　¶
　¶
　¶
<pb:KR4h0022_WYG_220-17b>¶
　¶
　¶
　¶
　¶
　¶
　¶
　¶
　文苑英華卷二百二十¶
