# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:48.156861
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百七十五
<pb:KR4h0022_WYG_375-1a>¶
欽定四庫全書¶
　文苑英華巻三百七十五　宋　李昉等　編¶
　論事¶
　　西邊患對一首　　　　叛解一首¶
　　罪言一首　　　　　　原十六衛一首¶
　　書田將軍邊事一首¶
　　　西邊患對　　　　　　　　沈亞之¶
元和十有二年夏六月亞之西出咸陽行岐隴之間採¶
<pb:KR4h0022_WYG_375-1b>¶
其風得西土亡降故老為余言邊之所以為患可痛之¶
狀辭甚條悉或短曰微叟以西戎蠕蠕之旅而為邊出¶
若言使聞北塞匈奴雜虜之風叟曽不哭(文粹/作知)也盖天¶
子之憂甚勤與師長分節符給所用以事邊何困對曰¶
不然今言所以為患者非一因此而邊兵不得習伎險¶
不得為固百姓不可為生如此吏尚輕易之然則北虜¶
匈奴雖以逸馬强弓乗嚴寒時南馳其來衆不過數千¶
其所掠民財貨一人所舉而已猶鷙隼不能止屯兵留¶
<pb:KR4h0022_WYG_375-2a>¶
塞且北逈(集作/過)千里而屬𤇺望其興塵知奔蹄之幾(受/降)¶
(城故事云虜南下望/其塵髙下則知衆寡)視其狀則𤇺燧次發然後收民畜¶
嚴壁而待之且每嵗八月戌有清野之火使其馬無所¶
食彼縱至不暇解鞍而旋矣而西戎則不然其衆蟻聚¶
多包山川沮陸之利其兵材雖(集有/一字)不能當唐人然其¶
䇿甚逺力戰不患死所守必險所取必地而唐人軍中¶
以為材不能皆易之故自安西以東河蘭伊甘及西涼¶
至於㑹寧天水萬三千里凡六鎮十五軍皆為西戎有¶
<pb:KR4h0022_WYG_375-2b>¶
由易而見亡也聞其始下凉城時圍兵厚百里伺其城¶
既窘乃令能通唐者告曰吾所欲城耳城中人無少長¶
即能東吾亦謹兵無令有傷去者城中争號曰能圍即¶
(集有/東字)解其後取他城盡如凉城之事由此人人皆固生¶
無堅城意自得(集作/羅)其䇿以來為語相傳尚近奈何客¶
獨不聞其説乎岐隴所以可固者以隴山為阻也昔其¶
林比(避必/切)繁故戎不得為便道今盡於斬伐矣而蹈者¶
無(集作/有字)不逹且又虚兵(集有/之字)號與實十五又有非戰闘¶
<pb:KR4h0022_WYG_375-3a>¶
而役入山林伐麞(集作/麋)鹿熊(集作/羆)麏麝豪豕是徭者居¶
十之三窮嵒障芟(集作/剃)繁取材斤聲合呌不息於寒暑¶
是徭者居十之四發畜粟金繒文松大梓竒藥珍(集作/言)¶
禽薰臭之具挽轅於陸浮筏於渭東抵咸陽入長安部¶
署相屬是徭者居十之二其餘兵當守𤇺擊柝晝夜捕¶
候者則皆困於饑寒衣食或經時不賑顧其心怨望幸¶
非常尚能當戎耶是皆賴主上聖神彼戎畏其化而不¶
敢東刄今岐隴之土甚饒而農食不充秕稗衣結縷無¶
<pb:KR4h0022_WYG_375-3b>¶
完(集作/帛)布其租稅納粟官一而耗倍細吏憑法而要賂¶
賂厚者雖逋亦寛之粟雖後至必亟與符賂薄者或稽¶
一日即白吏笞之粟當輸則曰次當某人又當某人故¶
有累日而不得者其他征徭倣此農盡所獲不能出其¶
費尚無不忍吏是民由蓬息而處又何聊生今所患衆¶
多其畧可痛如此長吏終不省尚輕易之噫奈何為不¶
困¶
　　　叛解　　　　　　　　　　李　甘¶
<pb:KR4h0022_WYG_375-4a>¶
或曰申恒何讐而叛解曰盗賊富家(文粹/作豪)讐乎且惏其¶
財而强索之若寃其主也申習盗恒習賊差乎解曰害¶
財曰盗以盗害人曰賊天下有士家之有紵粟也天下¶
有相家之有子弟也申憑葉縣非盗歟恒驚宰相非賊¶
歟或曰有盗一金費千(文粹/作十)金而可捕為之乎有賊一¶
夫殺十夫而可磔行之乎今三年兵之(一有/費字)非千(文粹/作十)¶
金而捕如費何萬人死之罪(文粹無/罪字)非十夫而磔如殺¶
何解曰以金為輕而不捕則窮人家家謀盗矣富人家¶
<pb:KR4h0022_WYG_375-4b>¶
家遇盗矣以一夫為寡而不磔則壯夫人人為賊矣懦¶
夫人人被賊矣是故盡天下之盗者三年為蚤也勝天¶
下之賊者萬人為少也或曰吾聞勇夫重閉盍鍵乎解¶
曰天雨垣敗盜賊乗之門之閉耶曰以彼習叛之巧也¶
贖而吏之何如解曰盗賊欲巧吏不欲擾如贖娼而為¶
妻也為娼且滛為妻且禁乎者也(文粹無/此二字)¶
　　　罪言　　　　　　　　　　杜　牧¶
國家大事某不當言實言之(集作/之實)有罪故以云(集作/罪言)人¶
<pb:KR4h0022_WYG_375-5a>¶
生常病兵兵祖於山東胤於天下不得山東兵不可死¶
山東之地禹畫九土一曰冀州舜以其分野太大離為¶
幽州為并州程其水土與河南等常重十一二故其人¶
沈鷙多材力重許可能辛苦自魏晉已下𦙍浮羨滛工¶
機纎雜意態百出俗益卑弊人益脆弱唯山東敦五種¶
本兵矢他不能蕩而自若也復産健馬下者日馳二百¶
里所以兵常當天下冀州以其恃强不順理冀其必破¶
弱雖已破弱冀其後强大也并州力足以并吞也幽州¶
<pb:KR4h0022_WYG_375-5b>¶
幽陰慘殺也故聖人因其風俗以為之名黃帝時蚩尤¶
為兵階(阪泉在今/媯川縣)自後帝王多居其地豈尚其俗都之¶
耶自周劣齊覇不一世晉太常傭役諸侯至秦萃銳三¶
晉經六世乃能得韓遂折天下脊復得趙因拾取諸國¶
秦末韓信聮齊有之故蒯通知漢楚輕重在信光武始¶
於上谷成於鄗魏武舉官渡三分天下有其二晉亂胡¶
作至宋武號為英雄得蜀得闗中盡得(唐書/作有)河南地十¶
分天下有其(二字唐/書作之)八然不能使一人渡河以窺胡至¶
<pb:KR4h0022_WYG_375-6a>¶
于髙齊荒蕩宇文取得(唐書/作之)隋文因以滅陳五百年間¶
天下乃一家隋文非宋武敵也是宋不得山東隋得山¶
東故隋為王宋為覇由此言之山東王者不得不可為¶
王覇者不得不可為覇猾賊得之是(唐書/作足)以致天下不¶
安國家天寳末燕盗徐起出入成臯凾潼間若渉無人¶
地郭李軰常以兵五十萬不能過鄴自爾一百餘城天¶
下力盡不得尺寸人望之若廻鶻吐蕃義無有敢窺者¶
國家因之畦河修障戍塞其街蹊齊魯梁蔡被其風流¶
<pb:KR4h0022_WYG_375-6b>¶
因亦以為㓂以裏拓表以表撑裏混澒廻轉顛倒橫斜¶
未嘗五年間不戰生人日頓委四夷日昌熾天子因之¶
幸陜幸漢中焦焦然七十餘年矣嗚呼運遭章(集作/孝)武¶
澣衣一肉不畋不樂自卑冗中㧞取將相凡十三年乃¶
能盡得河南山西地洗削更革罔不順適唯山東不服¶
亦嘗再攻之皆不利以返豈天使生人未至於帖泰耶¶
豈其人謀未至耶何其難哉何其艱哉今日天子聖明¶
超出古昔志於理平若欲悉使生人無事其要在先去¶
<pb:KR4h0022_WYG_375-7a>¶
兵不得山東兵不可去是兵殺人無有已也今者上䇿¶
莫如自治何者當貞元時山東有燕趙魏叛河南有齊¶
蔡叛梁徐陳汝白馬津盟津㐮鄧安黃壽春皆戍厚兵¶
凡此十餘所纔足自䕶治所實不輟一人以他使遂使¶
我力解勢弛熟視不軌者無可奈何階此蜀亦叛呉亦¶
叛其他未叛者皆迎時上下不可保信自元和初至今¶
二十九年間得蜀得呉得蔡得齊凡收郡縣二百餘城¶
所未能得唯山東百城耳土地人户財物甲兵校之往¶
<pb:KR4h0022_WYG_375-7b>¶
年豈不綽綽乎亦足自以為治也法令制度品式條章¶
果自治乎賢材奸惡搜選置捨果自治乎障戍鎮守干¶
戈車馬果自治乎井閭阡陌倉廪財賦果自治乎如不¶
果自治是助虜為虐環土三千里植根七十年復有天¶
下陰為之助則安可以取故曰上䇿莫如自治中䇿莫¶
如取魏魏於山東最重於河南亦最重何者魏在山東¶
以其能遮趙也既不可越魏以取趙固不可越趙以取¶
燕是燕趙常取重於魏魏常操燕趙之性命也故魏在¶
<pb:KR4h0022_WYG_375-8a>¶
山東最重黎陽距白馬津三十里新鄉距盟津一百五¶
十里(黎陽新鄉/並属衛州)陴壘相望朝駕暮戰是二津虜能潰一¶
則馳入成臯不數日間故魏於河南間亦最重今者願¶
以近事明之元和中纂天下兵誅蔡誅齊頓之五年無¶
山東憂者以能得魏也(田宏正/來降)昨日誅滄頓之三年無¶
山東憂者亦以其能得魏也(史憲誠/來降)長慶初誅趙一日¶
五諸侯兵四出潰解以失魏也(田布/死)昨日誅趙一日罷¶
如長慶時亦以失魏也(李聽/敗)故河南山東之輕重常懸¶
<pb:KR4h0022_WYG_375-8b>¶
在魏明白可知也非魏强大能致如此地形使然也故¶
曰取魏為中䇿最下䇿為浪戰不計地勢不審攻守是¶
也兵多粟多敺人使戰者便於守兵少粟少兵不敺自¶
戰者便於戰故我常失於戰虜常困於守山東之人叛¶
且三五世矣今之後生所見言語舉止無非叛也以為¶
事理正當如此沉酣入骨髓無以為非者指示順向抵¶
侵族臠語曰叛去酋酋起矣至於有圍急食盡餤屍以¶
戰以此為俗又豈可與决一勝一負哉自十餘年來凡¶
<pb:KR4h0022_WYG_375-9a>¶
三收趙食盡且下堯山敗(郗尚書/士羨)趙復振下慱敗(杜叔/良)¶
趙復振館陶敗(李/聽)趙復振故曰不計地勢不審攻守為¶
浪戰最下䇿也¶
　　　原十六衛¶
國家始踵隋制開十六衛將軍總三十員屬官總一百¶
二十八員署守(集作/字)分部夾峙禁省厥初歴今未始替¶
削然自今觀之設官言無謂者其十六衛乎本原事跡¶
其實天下之大命也始自貞觀中既武遂文内以十六¶
<pb:KR4h0022_WYG_375-9b>¶
衛畜養戎臣(褒公鄂公之徒/並為諸御將軍)外開折衝果毅府五百七¶
十四以儲兵伍或有不幸方二三千里為㓂土數十百¶
萬人為㓂兵蠻夷戎狄踐踏四作此時戎臣當提兵居¶
外至如天下平一暴勃消削單車一符將命四走莫不¶
信順此時戎臣當提兵居内當其居内也官為將軍綬¶
有朱紫章有金銀千百騎趨奉朝廟(集作/謁)第觀車馬歌¶
児舞女念功賞勞出於曲賜所部之兵散舍諸府上府¶
不越一千二百人(五百七十四府/凡有四十萬人)三時耕稼襏襫耞耒¶
<pb:KR4h0022_WYG_375-10a>¶
一時治武騎劍兵矢禆衛以課父兄相言不得業他籍¶
藏將府伍散田畆力解勢破人人自愛雖有蚩尤為帥¶
雅亦不可使為亂耳及其當居外也縁部之兵被檄乃¶
來受命於朝不見妻子斧鉞在前爵賞在後以首争首¶
以力摶力飄暴交捽豈暇異略雖有蚩尤為帥雅亦無¶
能為叛者(一作/也)自貞觀至于開元末百三(集作/五)十年間¶
戎臣兵伍未始逆簒此聖人所能柄統輕重制障表裏¶
聖筭神術也至於開元末愚儒奏章曰天下文勝矣請¶
<pb:KR4h0022_WYG_375-10b>¶
罷府兵詔曰可武夫奏章曰天下力强矣請摶四夷詔¶
曰可於是府兵内剷邊兵外作戎臣兵伍湍奔矢往内¶
無一人矣起遼走蜀繚絡萬里事伍强㓂(奚契丹吐蕃/雲南大食國)¶
十餘年中亡百萬人尾大中乾成燕偏重而天下掀然¶
根萌燼然七聖旰食求欲除之且不能也由此觀之戎¶
臣兵伍豈可一日使出落鈴鏠哉然為國者不能無也¶
居外則叛(韓黥七國近者/禄山僕固是也)居内則簒(莽卓曹馬/已下是也)使外不¶
叛内不篡兵不離伍無自焚之患將保頸領無烹狗之¶
<pb:KR4h0022_WYG_375-11a>¶
喻古今已還法術最長其置府亡衛乎近代以來於其¶
將也弊復為甚也人囂曰廷詔命將也名出視之率市¶
児軰盖多稽(文粹/作賂)金玉負倚幽陰折劵交貲所能也絶¶
不識父兄禮義之教復無慷慨感槩(川文粹/作激)之節(集作/氣)¶
百城千里一朝得之其强傑愎勃者則撓削法制不使¶
縳已斬族忠良不使違已力一勢便罔不為㓂其陰泥¶
(去/聲)巧狡者亦能家筭口歛委於邪倖由卿市公去郡得¶
都四履所治指為别館或一夫不幸而壽則戞割生人¶
<pb:KR4h0022_WYG_375-11b>¶
畧匝天下是以天下每每兵亂湧溢齊人乾耗鄉黨風¶
俗滛窳哀薄教化恩澤擁抑不下召來災沴被及牛馬¶
嗟乎自愚而知之人其盡知之乎且武者任誅如天時¶
有秋文者任治如天時有春是天不能倒春秋是豪傑¶
不能惣文武是此軰受鉞誅暴乎曰於是乎在某人行¶
教乎曰於是乎在欲禍&KR1500;不作未之有也伏惟文皇帝¶
十六衛之旨誰復而原其實天下之大命也故作原十¶
六衛¶
<pb:KR4h0022_WYG_375-12a>¶
　　　書田將軍邊事　　　　　　孫　樵¶
背臨卭南馳越二百里得嚴道郡實與沉黎越雋俱為¶
邊城逼於羣蠻田在賔將軍刺嚴道三年能條悉南蠻¶
事為樵言曰巴蜀西逼于戎南逼于蠻宜其有以制之¶
者當廣徳建中間西戎兩飲馬於岷江其衆如蟻前鋒¶
魁健皆擐五蜀之甲持倍尋之㦸徐呼按(文粹/作接)歩且戰¶
且進蜀遇闘如植横堵羅戈如林發矢如蝱皆折刄失¶
(集作/吞)鏃不能斃一戎而况䧟其陣乎然其戎兵踐吾地¶
<pb:KR4h0022_WYG_375-12b>¶
日深而疫死者日衆即自度不能留亦輙引去故蜀人¶
為之語曰西戎尚可南蠻殘我自南康公鑿青溪道以¶
和羣蠻俾由蜀而貢又擇羣蠻子弟聚于錦城使習書¶
筭業就輙去復以他繼如此垂五十年不絶其來則其¶
學於蜀者不啻千百故其國人皆能習知巴蜀土風山¶
川要害文皇帝三年南蠻果能大入成都門其三門(大/入)¶
(成都是一句門其三門是一句今文粹集本盡削其三/門三字而云大入成都門乃不成語賴英華可證其非)¶
四日而旋其所剽掠自成都以南越雋以北八百里之¶
<pb:KR4h0022_WYG_375-13a>¶
間民畜為空加以敗卒貧民持兵羣聚因縁刼殺官不¶
能禁由是西蜀十六州至今為病自是以來羣蠻常有¶
屠蜀之心居則息畜聚粟動則練兵講武(集作/戰非)而又俾¶
其習於蜀者伺連帥之間隙察兵賦之虚實或聞蜀之¶
細民苦於重征且將啓之以幸非常(李丞相固言鎮西/蜀時有編民李權)¶
(者遣子齎書通蠻言蜀無備可取狀邊戍搜/獲之按問得實棄市至今或有踵其所為者)吾不知羣¶
蠻此舉大劍以南為國家所有乎且每嵗發卒以戍南¶
者皆成都頑民飽稻飫豕十九如瓠雖知鉦鼓之數不¶
<pb:KR4h0022_WYG_375-13b>¶
習山川之險吾常伺其來朔風正嚴緩歩坦途日次一¶
舍固已呀然汗矣而况歴重阻即嚴程束甲而趨㧞㦸¶
而鬬耶加以為將者刻薄以自入餽餫者縱吏而(一作/以)¶
䑕竊縣官當給帛則以苦(文粹/作踈)而易良當賑粟則以砂¶
而參粒(每嵗當給帛主將輙先市輕帛以易重帛然後/散諸邊卒當給糧下吏必先盜其米然後以砂)¶
(補其數以給邊卒以此為恨/四字集作常以口為怨之也)如此則邊卒將怨望之不¶
暇又安得(集作/能)殊死而力戰乎此巴蜀所以為憂也樵¶
曰誠如將軍言苟為國家計者孰若詔嚴道沉黎越嶲¶
<pb:KR4h0022_WYG_375-14a>¶
三城太守俾度其要害按其壁壘得自募卒以守之且¶
兵籍於郡則易為役卒出於邊則習其險而又各於其¶
部繕相美地分卒為屯春夏則耕蠶以資其衣食秋冬¶
則嚴壁以俟其㓂虜連帥即能督之嵗遣㢘白吏視其¶
卒之有無劾其守之不法者以聞如此則縣官無餽餫¶
之費奸吏無因縁之盜兵足食給卒(集有/胥字)無怨於將軍¶
則如之何(四字集/作如何)田將軍曰如此何患言卒遂書¶
　¶
<pb:KR4h0022_WYG_375-14b>¶
　¶
　¶
　¶
　¶
　¶
　¶
　¶
　文苑英華卷三百七十五¶
