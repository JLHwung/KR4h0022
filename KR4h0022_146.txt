# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.023248
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百四十六
<pb:KR4h0022_WYG_146-1a>¶
欽定四庫全書¶
　文苑英華巻一百四十六　宋　李昉等　編¶
　草木四¶
　　竹賦三首　　　　　　慈竹賦二首¶
　　孤竹賦一首　　　　　大明西垣竹賦一首¶
　　竹箭有筠賦一首　　　湘妃泣竹賦一首¶
　　　竹賦　　　　　　　　　　許敬宗¶
惟脩竹之勁節偉聖賢之留賞覽山經而逖聽詠周詩¶
<pb:KR4h0022_WYG_146-1b>¶
而遐想掩寰中而獨秀非庶物之所仰若夫嶰谷著美¶
稽山見知衛國之稱淇澳梁園之賦夾池山陽之翻宻¶
葉江潭之竦喬枝雖有聞於在昔諒無得而標竒乃徙¶
植於廣(一作/帝)庭爰移根於禁苑亘蓂草而界列繞醴泉¶
而右轉脩幹橫於松徑(一作/嶠)低枝拂於蘭畹對紫殿之¶
初旭臨丹樓而向晚望威鳳而來儀佇化龍之為逺爾¶
乃春光變色夏景開松枝藏戯鳥葉間殘虹上便娟(一/作)¶
(翳/)而防露(此句見/楚詞)下檀欒而來風散歸雲之掩翳引落¶
<pb:KR4h0022_WYG_146-2a>¶
日之玲瓏雖復嚴霜曉結驚飈夕扇雪覆層䑓寒生複¶
殿惟真心與勁節隨春冬而不變考衆卉而為言常最¶
高於歴選¶
　　　第二　　　　　　　　　　呉　筠¶
惟坤靈之播育何備物之寔繁偉兹竹之標挺得造化¶
之清源契道含靈表貞示節葉森散以翠錯莖鮮脩而¶
瓊潔爾其和風流暢萬彚昭陳揚葩曄其宻苑荑柳藹¶
於通津不郁馥以啓曜但葳蕤而有筠亦未知為異也¶
<pb:KR4h0022_WYG_146-2b>¶
至如殺氣凌厲凝霜蕭瑟覽平楚之蒼茫窺衆林其如¶
失冒氷霜之涸沍逾青熒以欝宻則殊可重焉故詩曰¶
如苞書稱厥貢猗兹淇園美彼雲夢昔在軒后肇官隂¶
陽俾伶倫於嶰谷伐脩竹之珍篁裁六律以協氣調八¶
風而順常然後成竽籥以備樂其聲濫而彌長笙鏞以¶
間鳥獸蹌蹌諒自然之純粹曷羣材之可方若乃渭川¶
千畆山陽數林㑹稽方潤於碧玉羅浮比色於黄金上¶
㸃㸃以雲翳下泠泠而鳳吟祛赫曦之燠景納凄凉之¶
<pb:KR4h0022_WYG_146-3a>¶
清隂王子所以嘯詠𥞇生為之幽尋召嘉賔及令友暢¶
綠醖與鳴琴美遊盤之逸趣清寂寞之逺心若乃夾滄¶
江倚丹崿蓄水霧之沉沉摇巖烟之漠漠湘妃有揮淚¶
之感楚謡興防露之作或挺皷吹之嶔崟或垂天門之¶
磅礴皆鸞鳯之所翔集孔翠之所棲託豈獨嬋娟於廣¶
漢之壌亦有璀璨於蓬萊之峰結實珠粒敷花紫茸拂¶
皓(一作/栁)絮以飛雪摧紺莖以韻鍾故列仙之攸翫匪吾¶
人之所從也亦有化雉呉國成龍葛陂容人篔簹育蟲¶
<pb:KR4h0022_WYG_146-3b>¶
桃枝一笋明其𦙍嗣三節獲乎嬰兒榮燈纂以感孝茂¶
忩櫺以表竒篲家壇以塵滅環石牀以隂滋皆靈變之¶
譎怪良難得而備知爾其衆彚非一則有篥(疑作篻呉/都賦篻簩)¶
(有/叢)簩筋曼(疑作蔓筋藝文類聚有/筋竹初學記有蔓竹)射筒箖箊(呉都賦箖/箊射筒)¶
柚梧(呉都賦注柚/梧竹出郊址)箛筮(一作菙初學記竹譜有&KR0034;/竹似桂南都賦篠簳箛箠)之橚¶
矗龍鍾雲母之扶踈箬箭浮色以縹燠䈄&KR0034;綷文而繡¶
攄(初學記皮類/䈄&KR0034;竹綉)方志之所遺載山經之所闕書安可得¶
而詳矣靡不勁堅其性葱蒨厥色不規而圓不操而直¶
<pb:KR4h0022_WYG_146-4a>¶
故髙皇製冠以守位孝文剖符以表職博望侯傳於大¶
夏之外穆天子樹於𤣥池之側推此類以彌廣匪斯文¶
之可極也¶
　　　第三¶
總羣籟以擇音歴衆材而簡(疑/)質惟兹竹之珍勁獨懐¶
貞而守一若洗文濃露濯影華池離離嘉實冉冉纎枝¶
含夕氣而拖翠照晨旭以舒猗凌積霜而莫改因虚心¶
而不虧上横桂暉下拂松盖抗脩莖於雲表脱輕花於¶
<pb:KR4h0022_WYG_146-4b>¶
霞外千仞未極其髙十圍寧申其大既絶羣以標傑亦¶
冠叢而稱最連星影而類珠晚虹掛而猶帶蒙宻柔柯¶
布濩繁葉白日朝映素輪夜接色净潭深影沉攅疊洎¶
乎層隂結長飈起清徴奏鳴弦理金罍溢而未傾玉山¶
儼而猶峙詆訶六籍咀嚼三史窮𤣥熈之根柢極天地¶
之終始此乃至人勝集七子碌碌則安齒故語其用也¶
則五離十析絲剖毫分縈九華於紈扇結雙雉於天文¶
乍摇紈䄂時拂緗裙掩凝鉛之艷逸籠流麝之氛(一作/氤)¶
<pb:KR4h0022_WYG_146-5a>¶
氲若夫取象制儀激商流雅圓徴有素清亮非假信鳳¶
鳴之可習實龍吟而可寫乃曲絶而和㣲非韻髙而調¶
下豈知分光綺殿散影華軒淡雲霞之逺色霑雨露之¶
餘恩嘉庭樹之蠲忿跂桃(一作/慕蹊)李之無言庶嵗寒而無¶
易常耀節於梁園¶
　　　慈竹賦(并/序)¶
廣漢山谷有竹名慈生必向内示不離本脩莖巨葉攅¶
根㳫柢叢之大者或至百千株焉而縈結踰乎咫歩好¶
<pb:KR4h0022_WYG_146-5b>¶
事君子徙為堦庭之翫焉吁嗟非此土所有乃有厭流¶
俗之譏動鄉闗之思者盖撫髙節而興感覽佳名而思¶
歸遂為賦曰¶
有竹猗猗生於髙陂左連瑶帶右雜瓊枝恨幽客之¶
方賞嗟君侯之不知徙蔚丹谷遷榮緑池氣凛凛而¶
猶在色蒼蒼而未離屈巖壑之容貌充堦庭之羽儀¶
爾其劃地(一作/疆)分域駢隂抗趾疊榦龍迴攅根鳯峙¶
防碧落於霄末翳紅光於夕始崇柯振而烟靄生繁¶
<pb:KR4h0022_WYG_146-6a>¶
葉動而風颷起擁涼砌之晨肅屏炎扄之晝滓至若白¶
藏載謝𤣥英肇切塞北河堅江(一作/閔)南地裂觀衆茂之咸悴驗¶
貞輝之獨潔抽勁綠以垂霜&KR0008;嚴青而負雪葢同類之常¶
稟非殊方之異節若乃宗生族茂天長地久萬柢争盤¶
千株競糾如母子之鈎帶似閨門之悌友恐孤秀而成危¶
每羣居而自守何美名之天屬而和氣之㝠受嗟乎道之存矣¶
物亦有之不背仁以貪地不蔵節以遁時故其貞不自炫用不¶
見疑保夷險之無易哂榮枯之有期我蓬轉於岷徼遂萍流¶
<pb:KR4h0022_WYG_146-6b>¶
於江汜分兄弟於两鄉隔晨昏於萬里撫貞容而骨媿¶
伏嘉號而心死庶因感而長懐遂策情而勵已¶
　　　第二　　　　　　　　　　　　喬　林¶
維竹稱慈㡬乎有知九族敦叙孝友威儀是竹必滋五¶
服相殘骨月攜離是竹必衰苟自家而刑國亦觸類而¶
増思苯尊固䕶檀欒擲(一作/櫛)比如束之稠如挿之宻勁¶
節中聳攅根内實聲唯戞風影不透日類宗族之親比¶
同朋友之造膝至若暮嵗窮律霜凝雲霏陶鈞無發生¶
<pb:KR4h0022_WYG_146-7a>¶
之理松栢有後凋之期是竹也叢篁劈開芽筍怒長紫¶
籜連披青筠粉上有偕老之情感餽親之養如受制於¶
籬界不旁侵於土壤雨露之澤謝爾衆芳細葉未吐貞¶
心已長耻髙標而逈出斯褭曲而不揚匪趨時於律候¶
寧隨韻於笙簧保無用而以道自將媿不才而與物俱¶
昌苟成隂於隙地作盛景之清凉重曰夫緜緜𤓰瓞兮¶
知有子母邕邕鴻(一作/鳴)雁兮如次弟兄於家則疏附禦¶
侮於國則盤石維城田氏不分庭之荆陳家則應(一作/聚)¶
<pb:KR4h0022_WYG_146-7b>¶
天之星莫不欝映棠棣急難鶺鴒斯竹也共根連茹一¶
本千莖年深轉宻嵗晩彌榮一可以厚骨肉一可以敦¶
友生於靈䑓而彌信性彰慈孝(一作/愛)而感通神靈¶
　　　孤竹賦¶
有斐君子兮將以自怡藝孤篠於前墀翫以時惬所思¶
且面陛則陽笑猗猗而處渭向砌則燠秘青青之在淇¶
問君何事生乎兹嬋娟抱節而無詞借而東南之美㑹¶
稽千里阻江阻河所貴則那至乃柯葉不二嗟吁此地¶
<pb:KR4h0022_WYG_146-8a>¶
彼已之子賤目貴耳豈知孤者取稀物莫之依含混元¶
之休氣吸太陽之清暉長則尺準大可寸圍有美遊兮¶
忘其歸更憶朝霞露未晞懸明月而影短帶疎雨而聲¶
㣲觀乎裊娜容與風生其處應知黙定洪鍾律幾日能¶
令童子語實方就而孤鳯(疑/)食來枝或成而一龍飛去¶
天造自然含虚佩堅堅以保名虚以戒盈瞻彼標兮人¶
之程萬類則改千竿(二字/疑)森在其在伊何増氷峩峩瞻¶
彼磷兮不可磨則知天籟竒兮由我起道生一兮得我¶
<pb:KR4h0022_WYG_146-8b>¶
始得之者非取翫物而已¶
　　　大明西垣竹賦　　　　　　髙無際¶
嶰谷脩篁移植仙堂左聨温室之樹前對鳳池之芳一¶
生孤貞四時青蒨不争麗於夏色不改貞於秋霰保此¶
嵗寒之容得䕃宰衡之院露羃䍥以珠綴風清泠而響¶
繁雜金絲於北掖對髙雲於西垣曉視含烟朝歸捧日¶
挺八柱以獨秀與三槐而交宻若夫制為用也則笙可¶
以下鳯皇笛可以奏宫商筆可以播文章管可以調隂¶
<pb:KR4h0022_WYG_146-9a>¶
陽信無施而不可若有待而韜光亂曰託根勝地兮擢¶
榦捎雲抱貞節兮葱鬱氤氲若賞七賢之清曠不可一¶
日無此君¶
　　　竹箭有筠賦　　　　　　　李　程¶
喻人守禮如竹有筠俾脩己以自守同因(疑作/固)本而相¶
因操持(二字詳注九/十巻㒺兩賦)彰於嵗暮勤徳貴乎日新所以取¶
彼後凋之色戒夫行道之人將以禦冬且見檀欒而守¶
節比於藏器詎可湏臾而去身若乃清霜翻𤣥律改彼¶
<pb:KR4h0022_WYG_146-9b>¶
衆卉之具落同受氣於真宰何蓊茸而自異乃㛹娟而¶
有待苟常其性寒竹何患於時移不易其心志士當懐¶
於道在豈不以和澤自潤表裏相資竹無筠不能固其¶
節人捨禮曷以法於時伊先哲之善喻作後代之元龜¶
企於禮者勤而行之苞本之時已包周身之防踈莖之¶
勢更叶凌雲之期(疑/)當其冒霰停霜雪披風靡諒青青¶
而斯在何冉冉而居彼是知禮之於己如我有徒筠之¶
於竹如我有膚理無特立義必相湏堅剛自持雖貫四¶
<pb:KR4h0022_WYG_146-10a>¶
時而莫改賞翫不足奚可一日而或無嗟乎皮之不存¶
何以具其體心之不固何以謹其禮所以大戴之記足¶
徴相䑕之詩爰啓君子之道斯其象諸示外以固執中¶
而虚閲寒暑之不變齊榮辱之所如天損不侵地利空¶
積包緑籜而未改交翠葉而不易君子察於此者可學¶
禮而受益¶
　　　湘妃泣竹賦　　　　　　　蔣　防¶
昔帝舜之南巡不㢠繄二妃兮心傷己摧對三湘之遥¶
<pb:KR4h0022_WYG_146-10b>¶
兮積水無際望九疑之作(疑/)兮愁雲不開欝丹誠而飲¶
恨攀緑篠以興哀涙浪浪而千里(一作/重)墮睫竹冉冉而¶
萬㸃凝苔斂蛾之怨盈臆如狸之班變色落紅臉而珠¶
影争圓染碧纎兮纈文交織夭紹嬋娟嗚咽潸然瀝青¶
簡兮丹書粲粲灑綠枝兮白露漣漣所謂精神達而理¶
歸其著悲哀集而物謝其堅想夫萬里迎秋重江向夕¶
引蒼翠以歔欷忽闌干而委積杖拳然之手兩㸃垂絲¶
揮宻爾之叢衆痕凝碧是知至哀必感有怨必通竹無¶
<pb:KR4h0022_WYG_146-11a>¶
情而發外涙有感而從中慷慨成行乍洗龍吟之管斕¶
斒遶節如交鳳食之叢寧類夫聲伯再懐其夣想楊朱¶
徒歎其西東豈無芳菲渝其霜霰豈無浩淼忘其顧眄¶
是以委檀欒寄葱蒨來非鼔瑟玉箸之滴瀝雙流去乃¶
望夫粉籜之淋漓一變懿乎巖巒滿目今古含情事雖¶
遷於嵗月理不昧於堅貞或剪脩竿對潭中而錦落或¶
成長簟施堂上而霞騰豈不以拂水梢雲逾千越萬庶¶
夫知我者謂我㸃㸃而成文不知我者徒曰青青而懐¶
<pb:KR4h0022_WYG_146-11b>¶
怨¶
　¶
　¶
　¶
　¶
　¶
　¶
　文苑英華卷一百四十六¶
