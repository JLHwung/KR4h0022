# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.218494
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百七十三
<pb:KR4h0022_WYG_273-1a>¶
欽定四庫全書¶
　文苑英華巻二百七十三　宋　李昉等　編¶
　送行八¶
　　嚴維五首　　　　　　盧綸二十三首¶
　　戴叔倫十三首　　　　張萬頃一首¶
　　魏兼恕一首　　　　　周瑀一首¶
　　權徳輿十一首　　　　戎昱五首¶
　　　送薛尚書入朝　　　　　　嚴　維¶
<pb:KR4h0022_WYG_273-1b>¶
卑情不敢論拜首(一作/手)立轅門列郡諸侯長登朝八座¶
尊凝笳臨水發行斾向風翻㡬許遺黎泣同懐父母恩¶
　　　送李秘書往儋州　　　　　前　人¶
魑魅曽為伍蓬萊近拜郎臣心瞻北闕家事在南荒沙¶
草山城小毛洲海驛長元成知必大寧是泛滄浪¶
　　　送人入金華　　　　　　　前　人¶
明月雙溪水清(一作/春)風八詠樓昔(詩選/作少)年為客處今日¶
送君遊¶
<pb:KR4h0022_WYG_273-2a>¶
　　　送崔峒使往睦州寄薛司户　前　人¶
如今相府用(一作/重)英髦獨往南州肯告勞水木近開漁¶
浦出雪雲初巻定山髙木奴花發(一作/映)桐廬縣青雀舟¶
随白鷺濤使者應須訪廉吏府中惟有范功曹¶
　　　送房元直赴北京　　　　　前　人¶
猶道樓蘭十萬師書生疋馬去何之臨岐未斷還家日¶
望月空吟出塞詩常欲激昂論上䇿不應憔悴老明時¶
遥知到日逢寒食彩筆長裾會晋祠¶
<pb:KR4h0022_WYG_273-2b>¶
　　　送鮑中丞赴太原　　　　　盧　綸¶
分路引鳴騶喧喧似隴頭暫移西掖望全解北門憂專¶
幕臨都䕶親(一作/分)曹制督郵積氷營不下盛雪獵方休¶
白草連胡帳黄雲擁戍樓今朝送旌斾一減魯儒羞¶
　　　送䕫州班使君　　　　　　前　人¶
曉日照樓船三軍拜峡前白雲随浪散青壁與城連萬¶
嶺岷峨雪千家橘柚川還如赴河内天子許經年¶
　　　送信州姚使君　　　　　　前　人¶
<pb:KR4h0022_WYG_273-3a>¶
朱幡徐轉擁羣官猿鳥無聲郡宇寬楚國上腴收賦重¶
漢家良牧得人難銅鉛滿穴山能富鴻鴈連羣地亦寒¶
㡬日政聲聞(集作/闗)外户九江行旅得相歡¶
　　　送郎士元使君赴郢州　　　前　人¶
賜衣兼授節行日郢中聞花發登山廟天晴(集作/清)閲水¶
軍漁商三楚接郡邑九江分髙興應難遂元戎有大勲¶
　　　送陜府王法司　　　　　　前　人¶
東門雪復(一作/覆)塵出送陜城人粉郭朝喧市朱橋夜掩¶
<pb:KR4h0022_WYG_273-3b>¶
津上寮應重學小吏已甘貧謝朓曽為掾希君一比鄰¶
　　　送萬巨(六/言)　　　　　　　　前　人¶
把酒留君聼琴難堪嵗暮離心霜葉無風自落秋雲不¶
雨空隂人愁荒落(集作/村)路逺(集作/細)馬怯寒溪水深望斷¶
(集作/盡)青山獨立更知何處相尋¶
　　　送李校書赴京川幕　　　　前　人¶
泥坂望青城浮雲與棧平字形知國號眉勢識山名編¶
簡塵封國戈鋋雪照營男兒須聘用莫信筆堪耕¶
<pb:KR4h0022_WYG_273-4a>¶
　　　送王録事赴任蘇州　　　　前　人¶
古堤迎驛路萬室一㠶前潮作澆田雨雲成煮海煙吏¶
閑惟重法俗泰不憂邉西掖今宵詠還應寄阿連¶
　　　送菊潭王明府　　　　　　前　人¶
組綬掩衰顔輝光里閈(集作/第)間晩凉(一作/凉宵)經㶚水清晝¶
入商山行境逢花發彈琴見鶴還惟應理農後鄉老賀¶
君閑¶
　　　送宛邱任少府　　　　　　前　人¶
<pb:KR4h0022_WYG_273-4b>¶
帶綬别鄉親東為千里人俗訛唯競祭地古不留春野¶
戍雲藏火軍城樹擁塵少年何所重才子又清貧¶
　　　送顔推官遊銀夏謁韓大夫　前　人¶
叢盃呌寒笛滿眼(一作/銀滿)塞山青才子罇前畫將軍石上¶
銘獵聲雲外響戰血雨中腥苦樂從来事因君一涕零¶
　　　送朝邑縣張少府(少府/善琴)　　　前　人¶
千室暮山西浮煙與樹齊剖辭花落紙擁史雪成泥野¶
火蘆千頃河田水萬畦不知琴月夜誰得聽烏啼¶
<pb:KR4h0022_WYG_273-5a>¶
　　　送宋校書赴宣州幕　　　　前　人¶
南想宣城郡江清野戍閑艨艟髙映浦睥睨曲随山名¶
寄圖書内威生將吏間行春板橋幕應伴庾公還¶
　　　送元昱尉義興　　　　　　前　人¶
欲成雲海别一夜夢天涯白浪緣江雨青山繞縣花風¶
標當劇部&KR0227;帶稱儒家去矣謝親愛知余髪已華¶
　　　送永陽崔明府　　　　　　前　人¶
鶴唳蒹葭曉(一作/岸)中流見楚城浪清風乍息山白月猶¶
<pb:KR4h0022_WYG_273-5b>¶
明廢路開荒木歸人種古營懸聞正訛俗邴曼最知名¶
　　　送李端(闕/)路出(又𤣥集/作路入)相問(又𤣥集/作相見)¶
　　　　　　　　　　　　　　　前　人¶
故闗衰草遍離别自(一作/正)堪悲路出寒雲外人歸暮雪¶
時少孤為客早多難識君遲掩泣空相問風塵何所(一/作)¶
(處/)期¶
　　　送寧國夏侯丞　　　　　　前　人¶
楚國青蕪上秋雲似白波五湖長路少九𣲖斷山多謝¶
<pb:KR4h0022_WYG_273-6a>¶
守通詩宴陶公許醉過憮然餞離阻年鬂兩蹉跎¶
　　　送袁偁　　　　　　　　　前　人¶
諫獵名空乆多因病與貧買書行㡬市帶雪别何人客¶
路山連水軍州日映塵凄凉一分手懼怕老相親¶
　　　送何召下第後歸蜀　　　　前　人¶
褒斜行客過棧道響危空路濕雲初上山暄日正中水¶
程通海貨地利雜吳風一别金門逺何人復薦䧺¶
　　　送崔琦赴宣州幕　　　　　前　人¶
<pb:KR4h0022_WYG_273-6b>¶
五馬臨流待幕賔羡君談笑出風塵身閑就養寧辭逺¶
世難移家不厭貧天際曉山三峡路津頭臘市九江人¶
何處遥知最惆悵滿湖青草鴈聲春¶
　　　送楊皡東歸　　　　　　　前　人¶
登樓掩泣話歸期楚樹荆雲發逺思日裏揚㠶聞戍鼔¶
舟中酹酒見山祠西江風浪何時盡北客音書欲寄誰¶
若説湓城魯司馬知君望國有新詩¶
　　　送史兵曹判官赴樓煩　　　前　人¶
<pb:KR4h0022_WYG_273-7a>¶
渥洼龍種散雲時千里繁華作合離中有重臣承霈澤¶
外無輕虜犯旌旗山川自與郊坰合帳幕時因水草移¶
敢謝親賢得瓊玉仲宣能賦亦能詩¶
　　　送吉中孚校書歸楚州舊山(中孚自仙/官入仕)¶
　　　　　　　　　　　　　　　前　人¶
青袍芸閣郎談笑揖侯王舊籙藏雲穴新詩滿帝鄉名¶
髙閑不得到處人争識誰知氷雪顔已雜風塵色此去¶
復如何東臯岐路多藉茅臨紫陌囘首憶(一作/望)滄波年¶
<pb:KR4h0022_WYG_273-7b>¶
来倦蕭索但説淮南樂並檝湖上遊連檣月中泊沿流¶
入閶門千燈夜市喧喜逢隣舎伴遥語問鄉園下淮風¶
自急樹杪分郊邑送客随岸行離人出㠶立漁村遶水¶
田澹浦隔晴烟欲就林中醉先期石上眠林昏天未曙¶
但向雲邉去暗入無路山心知有花處登髙日轉明下¶
望見春城洞裏草空長塜邊人自耕寥寥行異境過盡¶
千峯影雲色凝古壇泉聲落寒井仙成不可期多别自¶
堪悲為問桃源客何人見亂時¶
<pb:KR4h0022_WYG_273-8a>¶
　　　京口送皇甫司馬副端曽舒州辭滿歸去東都¶
　　　　　　　　　　　　　　　戴叔倫¶
潮水忽復過雲㠶儼欲(詩選/作若)飛故園雙闕下左宦十年¶
歸晩景照華髪凉風吹繡(詩選/作别)衣淹留更一醉老去莫¶
相違¶
　　　送李審之桂州謁中丞叔　　前　人¶
知音不可遇才過向天涯逺水下山急孤舟上路賒亂¶
雲收暮雨雜樹落踈(集作/秋)花到日應文會風流勝阮家¶
<pb:KR4h0022_WYG_273-8b>¶
　　　送王翁信及第後歸江東舊隠¶
　　　　　　　　　　　　　　　前　人¶
南行無俗侣秋鴈與寒(集作/閑)雲野趣自多(本集作心自/方干集作自)¶
(心/)惬名香日摠聞(本集作名香人共聞方/干集作鄉名人共聞)吳山中路斷¶
浙水半江分此地登臨慣含情一送君¶
　　　送李明府之任　　　　　　前　人¶
身為百里長家寵五諸侯含笑聼猿狖摇鞭望斗牛梅¶
花堪比雪芳草不知秋别後南風起相思夢嶺頭¶
<pb:KR4h0022_WYG_273-9a>¶
　　　送郭大祝中孚歸江東¶
鄉人去欲盡北鴈又南飛京洛風塵乆江湖(集作/淮)音信¶
稀舊山知獨往一醉莫相違未得辭覉旅無勞問是非¶
　　　送車叅軍江陵(一作送/韋叅軍)　　　前　人¶
槐花落盡栁隂清蕭索凉天楚客情海上舊山無的信¶
東門(一作/汴東)歸路不堪行身随幻境勞(一作/無)多事跡學禪¶
心厭有名公子道存知不棄&KR0082;依劉表住南荆¶
　　　清明日送友(集作/鄧苪)還鄉　　　前　人¶
<pb:KR4h0022_WYG_273-9b>¶
鐘鼔喧離日(集作/室)車徒促夜裝曉厨新變(集作/出)火輕栁¶
暗翻(集作/飛)霜傳(方干集/作轉)鏡㸔華髪持(方干集/作傳)盃話故鄉¶
每嫌兒女淚今日自沾裳¶
　　　送謝夷甫宰餘姚縣　　　　前　人¶
君去方為宰干(一作/兵)戈尚未銷邑中殘老少亂後少官¶
僚廨宇經兵(一作/&KR0463;)火公田沒海潮到時應(一作/因)變俗新¶
政(一作/譽)滿餘姚¶
　　　送栁道時余北還　　　　　前　人¶
<pb:KR4h0022_WYG_273-10a>¶
征役各異路(詩選作行/役各逺路)煙波同旅愁輕橈上桂水大艑¶
下揚州何處成後會今朝分舊遊離心比楊栁蕭颯不¶
勝秋¶
　　　送萬户曹之任揚州便歸舊隠¶
　　　　　　　　　　　　　　　前　人¶
擬歸雲壑去&KR0147;寄宦名中俸禄資生事文章實(集作詩/篇記)¶
國風聴潮囘(集作/翻)楚浪㸔月照隋宫倘有登樓望(集作/夜)¶
還應伴庾公¶
<pb:KR4h0022_WYG_273-10b>¶
　　　送李長史縱之任常州　　　前　人¶
不與名利隔且為江漢遊吳山本佳麗謝客舊淹留狹¶
道(集作/路)通陵口貧家住蔣州思歸復怨别寥落詎闗秋¶
　　　南賔送蔡侍御遊蜀　　　　前　人¶
巴江秋欲盡逺别更凄然月照髙唐(一作/堂)峽人随賈客¶
船積雲藏(集作/横)嶮路流水促(集作/送)行年不料相逢日空¶
悲罇酒前¶
　　　送崔拾遺峒江淮(集作/東)訪圖書¶
<pb:KR4h0022_WYG_273-11a>¶
　　　　　　　　　　　　　　　前　人¶
九門思(集作九/重辭)諫議萬里採風謡闗外逢秋月天涯過¶
晚潮鴈来(集作/飛)雲杳杳水落浦蕭蕭空怨他鄉别廻舟¶
暮&KR0299;寥¶
　　　送裴少府　　　　　　　　張萬頃¶
夕膳望東周晨裝不少留酒中同樂事闗外起離憂座¶
濕秦山雨庭寒渭水秋何當鷹隼擊来拂故林遊¶
　　　送張兵曹赴營田　　　　　魏兼恕¶
<pb:KR4h0022_WYG_273-11b>¶
河曲今無戰王師每務農選才當重委足食乃深功草¶
色孤城外雲隂絶漢中(疑作/漠)蕭闗休(一作/雖)歎别歸望在¶
乘騘¶
　　　送潘三入京　　　　　　　周　瑀¶
故人嗟此别相送出烟坰栁色分官路荷香入水亭離¶
歌未盡曲酌酒共忘形把手河橋上孤山日暮青¶
　　　送裴秀才貢(一作/赴)舉　　　　權徳輿¶
儒衣風貌清去抵漢公卿賔貢年猶少篇章藝已成臨¶
<pb:KR4h0022_WYG_273-12a>¶
流惜暮景話别憶鄉情離酌不辭醉西江春草生¶
　　　送謝孝廉移家越州　　　　前　人¶
家承晋太傅身慕魯諸生又見一㠶去共愁千里程沙¶
平煙(集作/古)樹&KR1199;潮滿曉江晴從此幽深去無妨隠姓名¶
　　　送郭秀才貢舉　　　　　　前　人¶
西笑意如何方(集作/知)随貢士(集作/舉)科吟詩向月露驅馬¶
出烟蘿晚色寒(集作/平)蕪逺秋聲候鴈多自憐歸未得相¶
送一勞歌¶
<pb:KR4h0022_WYG_273-12b>¶
　　　送張周二秀才謁宣州薛侍郎¶
　　　　　　　　　　　　　　　前　人¶
儒衣兩少年春棹穀溪船湖月供詩興烟嵐費酒錢上¶
㠶投極浦欹枕傲晴天不用愁覉旅宣城太守賢¶
　　　送李城門罷官歸嵩陽(城門院在/遺補院東)¶
　　　　　　　　　　　　　　　前　人¶
與君相識處吏隠在牆東啟閉千門静逢迎兩掖通罷¶
官多暇日肄業有儒風歸去塵寰外春山蘭桂藂¶
<pb:KR4h0022_WYG_273-13a>¶
　　　送上虞丞　　　　　　　　前　人¶
越部(集作/郡)佳山水清江接上虞計程㠶一葦試吏佐雙¶
鳬雲壑歸(集作/窺)仙籍風謡騐地圖因尋黄絹字為我弔¶
曹旴¶
　　　送孔江州　　　　　　　　前　人¶
九𣲖潯陽郡分明似畫圖秋光連瀑布晴翠辨香爐才¶
子厭蘭省邦君榮竹符江城多暇日能寄八行無¶
　　　送商州杜中丞赴任　　　　前　人¶
<pb:KR4h0022_WYG_273-13b>¶
安康地里接商於帝命專城摠賦輿夕拜忽辭青瑣闥¶
晨装獨捧紫泥書深山古驛分騶騎芳草閑雲逐隼旟¶
綺皓清風千古在因君一為謝巖居¶
　　　送韋行軍員外赴河陽　　　前　人¶
五年武弁侍明光輟佐中權拜外郎記事還同楚倚相¶
傳經逺自漢扶陽離堂處處羅簪組東望河橋壯&KR0911;鼓¶
三城曉角啟轅門一縣繁花照蓮府上畧儒風並者稀¶
翻翻(集作/翩翩)騶騎有光輝只今有職多虚位應待他時杖¶
<pb:KR4h0022_WYG_273-14a>¶
節歸¶
　　　送崔諭徳致仕東歸　　　　前　人¶
天子坐法宫詔書下江東懿此嘉遯士蒲車起邱中褐¶
衣入承明朴畧多古風直道侍太子昌言沃宸聦巖居¶
四十年心與鷗鳥同一朝受恩澤自説如池龍乞骸歸¶
故土累䟽明深衷大君不奪志命錫忽以崇旭旦出東¶
(集作/國)門輕裝若秋蓬家依白雲嶠手植丹桂藂竹齋引¶
寒泉霞月相玲瓏曠然觧赤黻(集作/綬)去逐&KR0115;&KR0115;鴻¶
<pb:KR4h0022_WYG_273-14b>¶
　　　送信安劉少府(自常州叅/軍選授)　　前　人¶
相㸔一離念盡此杯中醁夷代輕逺遊上才随薄祿叅¶
卿滯孫楚隠市同梅福吏散時泛絃賔来閑覆&KR0560;襟情¶
無俗慮談笑成逸躅此路灘聲急羡君多水宿¶
　　　送新州鄭使君　　　　　　戎　昱¶
誰人不譴謫君去獨堪傷長子家無第慈親老在堂驚¶
魂随驛吏冒暑向炎方未到猿啼處參差已斷腸¶
　　　送嚴十五之長安　　　　　前　人¶
<pb:KR4h0022_WYG_273-15a>¶
送客身為客思家愴到家暫收雙眼淚遥想五陵花路¶
逺征車逈山廻劒閣斜長安君到日春色未應賒¶
　　　送張秀才之長沙　　　　　前　人¶
君向長沙去長沙僕舊諳雖云桂嶺北終是洞庭南山¶
靄生朝雨江烟乍夕嵐松醪能醉客慎勿滯湘潭¶
　　　成都送嚴十五之江東　　　前　人¶
江東萬里外别後㡬悽悽峽路花應發津亭栁正齊酒¶
傾遲日暮川濶逺天低心繫征㠶上随君到剡溪¶
<pb:KR4h0022_WYG_273-15b>¶
　　　送李叅軍　　　　　　　　前　人¶
好住好住王司户珍重珍重李叅軍一東一西如别鶴¶
一南一北似浮雲月照踈林千片影風吹寒水萬里紋¶
别易會難今古事非是余今獨與君¶
　¶
　¶
　¶
　文苑英華巻二百七十三¶
