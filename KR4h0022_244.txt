# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.432211
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百四十四
<pb:KR4h0022_WYG_244-1a>¶
欽定四庫全書¶
　文苑英華巻二百四十四　宋　李昉等　編¶
　酬和五¶
　　楊詢一首　　　　　張彪一首¶
　　王季友一首　　　　庾光先一首¶
　　韋應物六首　　　　張南史一首¶
　　戴叔倫四首　　　　崔峒三首¶
　　王烈一首　　　　　嚴維三首¶
<pb:KR4h0022_WYG_244-1b>¶
　　朱放二首　　　　　權德輿四首¶
　　釋清江一首　　　　釋靈一三首¶
　　釋皎然七首　　　　楊巨源九首¶
　　　答李昌期　　　　　　　　楊　詢¶
三山載羣物峩峩鹹浪中霞衣剪不得此路安可從我¶
生亦何事出門如飛蓬白日又黄昏所悲瑤草空蟲聲¶
故鄉夢枕上禾黍風吾道如未喪天運何處通¶
　　北遊還(一作/逺)酬孟文(一作/雲)卿見寄¶
<pb:KR4h0022_WYG_244-2a>¶
　　　　　　　　　　　　　　　張　彪¶
忽忽忘(一作/望)前事志願能相乖衣馬日(一作/久)羸弊誰辨¶
才不才(一作誰信/幸與才)善道居貧賤潔服蒙塵埃行行無定¶
止(一作/心)坎壈難歸來慈母憂疾疹家室念低摧(一作室/家念栖)¶
(徊/)幸(一作/與)君夙姻親深見中外懷俟予惜時節悵望臨¶
亭(一作/高)臺¶
　　　酬李十六　　　　　　　　王季友¶
鍊丹文武火未成賣藥販山不販名出谷迷行洛陽道¶
<pb:KR4h0022_WYG_244-2b>¶
乗流醉卧滑臺城城下故人久離怨一歡適我(一作/怨)兩¶
家願朝飲杖懸沽酒錢暮飡囊有松花飯二河車馬日¶
憧憧李膺門館爭登龍千賔揖對若流水五經發難如¶
扣鐘下筆新詩行滿壁立譚古人坐在席問我草堂有¶
卧雲哂我厨中(一作知/我山居)無擔石自耕自割(一作/種)食為天¶
如鹿如麋飲野泉亦知世上公卿貴且飬邱中草木年¶
　　此詩三百四十卷重出今削去注異同為一作¶
　　　奉和劉採訪縉雲南嶺作　　庾光先¶
<pb:KR4h0022_WYG_244-3a>¶
百越城池枕海圻永嘉山水復相依懸蘿弱篠垂清淺¶
宿雨朝暾和翠微鳥訝山經傳不盡花隨月合數仍稀¶
幸陪謝客題詩句誰與王孫此地歸¶
　　　酬閻員外陟(一作/涉)　　　　　韋應物¶
寒夜阻良覿叢竹想幽居虎符子已誤金丹子何如醼¶
集觀農暇笙歌聽訟餘雖蒙一言敎自愧道情踈¶
　　　答故人見諭　　　　　　　前　人¶
素寡名利心自非周圓器徒以歲月資屢蒙藩條寄時¶
<pb:KR4h0022_WYG_244-3b>¶
風重書札物情敦貨遺機杼十縑單慵踈百函愧常負¶
交親責且為一官累况本濩落人歸無置錐地省己巳¶
知非枉書見深致雖欲効區區何由枉其志¶
　　　酬張協律赴　　　　　　　前　人¶
昔日(集作/人)鬻舂(一作/春)地今人復一賢屬余藩守日方君¶
引病年麗思阻文宴芳蹤闕賔筵經時豈不懷欲徃事¶
屢牽公府適煩倦開緘瑩新篇非將握中寶何以比其¶
妍感兹棲寓詞想復疴瘵纒空宇風霜交幽居情思綿¶
<pb:KR4h0022_WYG_244-4a>¶
當以貧非病孰云白未𤣥邑中有其人憔悴即我愆由¶
來牧守重英俊得薦延菲(集作/匪)人等鴻毛斯道何由宣¶
遭時無早晩藴器候(集作/俟)良縁觀文心未衰勿藥疾當¶
痊晨期簡牘罷馳慰子忡然¶
　　　答令狐侍郎　　　　　　　前　人¶
一㓙乃一吉一是復一非孰能逃斯理亮在識其微三¶
黜故無愠高賢尚(集作/當)庻幾但以親交戀音容邈難希¶
况昔(集作/惜)别離久俱忻藩守歸朝讌方陪厠山川又乖¶
<pb:KR4h0022_WYG_244-4b>¶
違吳門冒海霧峽路凌連磯同念(集作/㑹)在京國相望涕¶
沾衣明時重英才當復列彤闈白玉雖塵垢拂拭還光¶
輝¶
　　　答劉信州侍郎　　　　　　前　人¶
瓊樹凌霜雪葱蒨如芳春英賢雖出守本自玉階人宿¶
昔陪郎署出入仰清塵孰云俱列郡比德豈為鄰風雨¶
飄海氣清凉恱心神重門深夏晝賦詩延衆賔方以歲¶
月舊每蒙君子親繼作郡齋什逺貽(集作/贈)荆山珍高閑¶
<pb:KR4h0022_WYG_244-5a>¶
庻務理遊眺景物新朋友亦逺集醼酌在佳辰始唱已¶
慙拙將酧益難伸濡毫竟僶俛一用冩悁勤¶
　　　答楊奉禮　　　　　　　　前　人¶
多病守山郡自得接嘉賔不見三四日曠居(集作/若)十餘¶
春(集作/句)臨觴獨無味對榻已生塵一詠舟中作灑雪忽¶
驚新煙波見棲旅景物俱昭陳秋塘惟落葉野寺不逢¶
人白事廷吏簡閑居文墨親高天池閤凈(集作/靜)寒菊霜¶
露頻應當整孤棹歸來展慇懃¶
<pb:KR4h0022_WYG_244-5b>¶
　　　酬張二倉曹揚子閑居見寄兼呈韓郎中左補¶
　　　　闕皇甫冉　　　　　　　張南史¶
孤雲獨鶴自悠悠别後經年尚泊舟漁父致詞相借問¶
仙郎能賦許依投折芳逺計三春草乗興閑看萬里流¶
莫怪杜門頻乞假不堪投病拜龍樓¶
　　　和尉遲侍郎夏杪聞蟬　　　戴叔倫¶
楚人方苦熱柱史獨聞蟬晴日暮江上驚風一葉前蕩¶
摇清管雜幽咽野風傳旅舍聞君聽無由更晝眠¶
<pb:KR4h0022_WYG_244-6a>¶
　　　奉酬盧端公飲後贈諸公見示之作(已見二百/十五卷)¶
　　　　　　　　　　　　　　　前　人¶
　　　和河南羅主簿(集作送校書/兄歸江南)　前　人¶
兄弟泣殊方天涯指故鄉斷雲無定處歸鴈不成行草¶
莾人烟少風波水驛長上虞親渤澥東楚隔瀟湘古戍¶
隂傳火寒蕪曉帶霜海門潮灧灧沙㟁荻蒼蒼京輦辭¶
芝(疑作/芸)閤衡方憶草堂知君始寧隱還緝舊荷裳¶
　　　酬别劉九郎評事專經用泉字¶
<pb:KR4h0022_WYG_244-6b>¶
　　　　　　　　　　　　　　　前　人¶
舉袂(集作/袖)掩離絃枉(集作/聼)君愁思篇忽驚池上鷺(集作/鶩)¶
下(集作/正)咽隴頭泉對牖墻隂滿臨扉日影圓頼聞黄太¶
守章句此中傳¶
　　　酬李補闕雨中寄贈　　　　崔　峒¶
十年隨馬宿幾處受人恩白髮還鄉井微官有子孫竹¶
窓寒雨滴苔砌夜蟲喧獨愧東垣友新詩慰旅䰟¶
　　　初除拾遺酧邱二十二見寄(一作初拜命/酬邱丹見贈)¶
<pb:KR4h0022_WYG_244-7a>¶
　　　　　　　　　　　　　　　前　人¶
江海久垂綸朝衣忽挂身丹墀方(一作/初)謁帝白髮免羞¶
人才愧文章士名當諫諍臣空餘薦賢分不敢負交親¶
　　此詩二百五十六卷重出今削去注異同為一作¶
　　　劉展下判官相招以詩答之¶
國有非常寵家承異姓勲背恩慙皎日不義若浮雲但¶
使忠貞在甘從玉石焚竄身無有地夣寐見明君¶
　　　酬崔峒　　　　　　　　　王　烈¶
<pb:KR4h0022_WYG_244-7b>¶
狥世甘長徃逢時忝一官欲朝青𤨏去羞向白雲看榮¶
寵無心易艱危抗節難思君冩懷抱非敢和幽蘭¶
　　　酬耿拾遺題贈　　　　　　嚴　維¶
掩扉常自靜驛吏忽傳呼水巷驚馴鳥藜床起病軀顧¶
身悲欲老戒子力為儒明日公西去烟霞復作徒¶
　　　酬王侍郎西陵渡見寄　　　前　人¶
前年萬里别昨日一封書郢曲西陵渡秦官使者車柳¶
塘薫晝日花水溢春渠若不嫌雞黍先令掃弊廬¶
<pb:KR4h0022_WYG_244-8a>¶
　　　酬劉員外見寄　　　　　　前　人¶
蘇躭佐郡時近出白雲司藥補清羸疾窓吟絶妙詞柳¶
塘春水漫花塢夕陽遲欲識懷君意朝朝訪檝師¶
　　　答陸灃　　　　　　　　　朱　放¶
松葉堪為酒春來釀幾多不辭山路逺踏雪也相過¶
　　　新安所居答相訪人所居蕭使君為制¶
　　　　　　　　　　　　　　　前　人¶
謝公見我多愁疾(集作/病)為我開門對碧山君若欲來看¶
<pb:KR4h0022_WYG_244-8b>¶
猿鳥不須争把桂枝攀¶
　　　奉酬張鑑閣老雪後過中書見贈輙加兩韻通¶
　　　　簡南省僚舊　　　　　　權德輿¶
寓直久叨榮新恩倍若驚風清五夜永節換一陽生潘¶
鬢年空長齊竽藝本輕常時望連茹今日劇懸旌枉歩¶
歡方接含毫思又縈煩君白雲(集作/雪)句歲宴若為情¶
　　　和李大夫西山祈雨因感張曲江故事(集作/書)十¶
　　　　韻¶
<pb:KR4h0022_WYG_244-9a>¶
亞相冠貂貚分憂統十聮火星當永日雲漢倬炎天齋¶
禱期靈貺精神契昔賢中宵出騶馭清旭旅牲牷觸石¶
看初起隨車應忽先雷音生絶巘雨足晦平阡瀟灑四¶
溟合空濛萬頃連歌謡諠澤國稼穡遍原田故事三台¶
盛新文六義全作霖應自此天下待豐年¶
　　　酬張秘監閣老喜太常中書二閣老與德輿同¶
　　　　日遷官相代之作(時秘監亦/同日拜命)¶
　　　　　　　　　　　　　　　前　人¶
<pb:KR4h0022_WYG_244-9b>¶
珠樹共飛棲分封受紫泥正名推五字貴仕仰三珪繼¶
組心知忝(德璵代太/常為禮部)腰章事頗齊蓬山有佳句喜氣在¶
新題¶
　　　酬主客仲員外見賀正除　　前　人¶
五年承乏奉如綸材(一作/才)薄那堪侍從臣禁署猶聞清¶
漏曉命書慙對紫泥新周班每喜簮裾接郢曲偏宜諷¶
詠頻憶昔曲臺常議禮見君論著最相親¶
　　　上都酬章十八兄　　　　　釋清江¶
<pb:KR4h0022_WYG_244-10a>¶
每歎經年别人生有幾年闗河長問道風雨獨隨縁寓¶
蝶成莊夣懷人識禰賢徽猷不及此空媿白華篇¶
　　　酬陳明府舟中見贈　　　　釋靈一¶
長溪通夜靜素舸與人閑月影沉秋水風聲落暮山稻¶
花千頃外蓮葉兩河間陶令多真意相思一觧顏¶
　　　酬皇甫冉西陵渡見寄　　　前　人¶
西湖潮信滿島嶼入中流越客依風水相思南渡頭寒¶
光生極浦暮雪映滄洲何事揚㠶去空驚海上鷗(此篇/又見)¶
<pb:KR4h0022_WYG_244-10b>¶
(一百三/十六卷)¶
　　　酬皇甫冉將赴無錫贈詩於雲門(已見二百/三十六巻)¶
　　　　　　　　　　　　　　　前　人¶
　　　酬崔侍御見贈　　　　　　釋皎然¶
買得東山後逢君小隱時五湖遊不厭栢署跡如遺儒¶
服何妨道禪心不廢詩一從居士說(集作與君/如此說)長破小¶
乗疑¶
　　　和李侍御蕚歲初夜集處士書閤(書閤即侍/御所創)¶
<pb:KR4h0022_WYG_244-11a>¶
　　　　　　　　　　　　　　　前　人¶
遲賢新買閤此意(疑/)郊居古徑行春早新窓見月初放¶
歌還倚瑟講道亦觀書為我留禪位來逢此㑹踈¶
　　　酬薛員外誼見戱　　　　　前　人¶
方知正始作麗掩碧雲詩文彩盈懷袖風規發詠思遺¶
弓逢大敵摩壘怯偏師頻有移書讓多慙繼組遲淺才¶
迂且拙虚譽喜還疑猶倚披沙鑒長歌向子期¶
　　　和李舍人使君紓題雲明府道室¶
<pb:KR4h0022_WYG_244-11b>¶
　　　　　　　　　　　　　　　前　人¶
許令如今道姓雲曾經西岳事桐君流霞手把應醻事¶
(一作/憐夀)黃鶴心期擬作羣金籙時敎弟子檢砂床不遣(集/作)¶
(許/)世人聞桂陽亦是神仙守久(集作/少)别無嗟兩地分¶
　　　奉酬李員外使君嘉祐蘇臺屛居春首有懐¶
　　　　　　　　　　　　　　　前　人¶
昔歲為邦初未識今朝休沐(集作/宦)始相親移家水巷貪¶
依靜種柳風窓欲占春詩思先邀烏府客山情還訪白¶
<pb:KR4h0022_WYG_244-12a>¶
樓人登臨許作(集作/接)煙霞伴高在方袍間幅巾¶
　　　答李季蘭　　　　　　　　前　人¶
天女來相識將花欲染衣禪心竟不起還捧舊花歸¶
　　　酬祁判官湖上見贈　　　　前　人¶
歲歲湖南隱已成如何星使忽知名沙鷗慣逐無心客¶
今日逢君不解驚¶
　　　和吕舍人喜張員外自北畨廻至境上先寄二¶
　　　　十韻　　　　　　　　　楊巨源¶
<pb:KR4h0022_WYG_244-12b>¶
割愛天文動敦和國步安仙姿歸舊好戎意結新歡並¶
命瞻鵷鷺同心揖蕙蘭玉簫臨祖帳金牓引征鞍廣陌¶
雙旌去平沙萬里看海雲侵鬢起邊月向眉殘突兀隂¶
山逈蒼茫朔野寛毳廬同甲帳韋橐比琱盤義著親胡¶
俗儀全識漢官地隣氷䑕净天映燭龍寒節異蘇卿執¶
絃殊蔡女彈磧分黃渺𣺌塞極黒漫漫歡味羶腥列徴¶
聲佅僸攅歸期先雁候登路劇鵬摶上客離心逺西宫¶
草詔殫麗詞傳錦綺珍價掩琅玕百兩開戎壘千蹄入¶
<pb:KR4h0022_WYG_244-13a>¶
御欄瑞光麟閣上喜氣鳳城端尚德曾辭劍柔凶本舞¶
干茫茫斗星北威服古來難¶
　　　酬令狐員外直夜書懷見寄　前　人¶
花枝暖欲舒粉署夜方初世職推傳盛春刑是减餘芸¶
香能護字鈆槧善呈書此地從頭白經年望雉車¶
　　　和盧諫議朝囘書情即事寄兩省閣老兼呈二¶
　　　　起居諫院諸院長¶
寵位資寂(疑/)用囘頭憐二踈超遥比鶴性皎潔同僧居¶
<pb:KR4h0022_WYG_244-13b>¶
華組澹無累單床歡有餘題詩天風灑屬思紅霞舒藹¶
藹延閤東晨光映林初爐香深内殿山色明前除對客¶
黙焚藁何人知諫書全仁氣逾勁大辨言甚徐逸歩寄¶
青璅閑吟親綺䟽清輝被鸞渚瑞藹含龍渠謝監管野¶
墅陶公愛吾廬悠然逺者懷聖代飄長裾端弼緝元化¶
至音生太虚一戎殄攙搶重譯充儲胥借地種寒竹看¶
雲憶春蔬靈機棲杳𡨕談笑登軒車晩迹識麒麟秋英¶
見芙蕖危言直且莊曠抱鬱以攄志業耿氷雪光容粲¶
<pb:KR4h0022_WYG_244-14a>¶
璠璵時賢儼仙掖氣謝心何如¶
　　　奉和裴相公　　　　　　　前　人¶
竹寺題名一半空衰榮三十六人中在生本要求知已¶
垂老應憐(疑作/隣)值相公敢望爕和廻舊律任應時節到¶
春風若為問得蒼蒼意造化無言自是功¶
　　　和大夫邊春呈長安親故　　前　人¶
嚴城吹笛思寒梅二月氷河一半開紫陌詩情依舊在¶
黑山弓力畏春來逰人曲岸看花發走馬平沙獵雪廻¶
<pb:KR4h0022_WYG_244-14b>¶
旌斾朝天不知晩將星高處近三台¶
　　　張郎中段員外初直翰林報寄長句¶
　　　　　　　　　　　　　　　前　人¶
秋空如練瑞雲明天上人間莫問程丹鳯詞頭供二妙¶
金鸞殿角直三清方瞻北極臨星月猶向南班滯姓名¶
啓沃朝朝深禁裏香爐烟外是公卿¶
　　　奉酬端公春雪見寄　　　　前　人¶
造化多情狀物親剪花鋪玉萬重新閑飄上路呈豐歲¶
<pb:KR4h0022_WYG_244-15a>¶
狂舞中庭學醉春興逸何妨尋剡客唱高還肯寄巴人¶
遥知獨立芝蘭閤滿眼清光壓俗塵¶
　　　答振武李逢吉判官　　　　前　人¶
近來時輩都無異把酒皆言肺病同唯有單于李評事¶
不將華髮負春風¶
　　　奉酬竇郎中早入省苦寒見寄¶
　　　　　　　　　　　　　　　前　人¶
𤣥冥怒含風羣物戒嚴節空山頑石破幽澗層氷裂題¶
<pb:KR4h0022_WYG_244-15b>¶
詩金華彥接武丹霄烈曠懷玉京雲孤唱粉垣雪窮隂¶
緫凝沍正氣直肅殺天狼看墜地霜兎敢拒穴悠然蓬¶
蒿士亦得奉朝謁羸驂苦遲遲單僕怨切切端闈仙階¶
邃廣陌凍橋滑旭日鴛鷺行瑞煙芙蓉闕司寒申鄭重¶
成歲在凛冽謝監逢酒時袁生閉門月漸思霜霰減欲¶
報陽和發誰家挾纊心何地當鑪熱慘舒能一改恭聴¶
逺者說¶
　文苑英華卷二百四十四¶
