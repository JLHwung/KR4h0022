# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.757763
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百十八
<pb:KR4h0022_WYG_218-1a>¶
欽定四庫全書¶
　文苑英華巻二百十八　　宋　李昉等　編¶
　人事五¶
　　逢遇六十八首¶
　　　江上暫别蕭四劉三旋欣接遇¶
　　　　　　　　　　　　　　　陳子昂¶
昨夜滄江别言乗(集作/乖)天漢逰寧期此相遇尚接武陵¶
州結綬還逢育銜杯且對劉波潭一濔濔臨望㡬悠悠¶
<pb:KR4h0022_WYG_218-1b>¶
山水丹青雜煙雲紫翠浮終愧神仙友来接野人舟¶
　　　遇荆州崔兵曹使　　　　　前　人¶
輶軒鳳凰使林藪鶡雞冠江湖一相許雲霧坐交歡興¶
盡崔亭伯言忘釋道安秋光稍欲暮嵗物已將䦨古樹¶
蒼煙斷虚庭白露寒琴中(集作/瑶琴)山水曲今日為君彈¶
　　　遇崔司議泰之冀侍御珪二使入蜀¶
　　　　　　　　　　　　　　　前　人¶
謝病南山下幽臥不知春使星入東井云是故交親恵¶
<pb:KR4h0022_WYG_218-2a>¶
風吹寳瑟微月憶清真慿軒一留醉江海寄情人¶
　　　除夜樂城逢孟浩然　　　　張子容¶
逺客襄陽郡来過海伴家罇開栢葉酒燈發九枝花妙¶
曲逢盧女髙才得孟嘉東山行樂意非是競繁華¶
　　　鄭果州相過　　　　　　　王　維¶
斜(集作/麗)日照殘春初時(集作/晴)草木新牀前磨鏡客花下¶
(集作/裏)灌園人五馬驚窮巷雙童逐老身厨中(集作/中厨)辦麄¶
飯常恐(集作/當恕)阮家貧¶
<pb:KR4h0022_WYG_218-2b>¶
　　　若耶溪逢孔九(此詩已見一/百六十六巻)　綦母潛¶
　　　旅次丹陽郡遇康侍御宣慰召募兼别岑單父¶
　　　　　　　　　　　　　　　劉長卿¶
客心募(一作/暮)千里廻首煙花繁楚水度(集作/渡)歸夢春江¶
(集作/江春)連故園羇人懐上國驕虜窺中原胡馬蹔為害漢¶
臣多負恩羽書晝夜飛海(集作/塞)内風塵昏雙鬢日已白¶
孤舟心可論繡衣從北来汗馬宣王言憂憤激忠勇悲¶
歡動黎元南徐爭赴難發卒如雲屯倚劒看太白洗兵¶
<pb:KR4h0022_WYG_218-3a>¶
臨海門故人亦滄洲少别堪傷魂積翠下京口歸潮落¶
山根如何天外㠶又此波上罇空使憶君處鸎聲催淚¶
痕¶
　　　湖上遇鄭田　　　　　　　前　人¶
故人青雲器何意常窘廹五十猶布衣憐君已頭白誰¶
言此相見暫得話疇昔舊業今已無還鄉反為客扁舟¶
君獨往桂(集作/斗)酒君自適滄海不可涯孤㠶去無跡盃¶
中忽復醉湖上生新魄湛湛江色寒濛濛水雲夕風波¶
<pb:KR4h0022_WYG_218-3b>¶
易迢遞千里如咫尺廻首人已遥南看楚天隔¶
　　　穆陵關北逢人歸漁陽　　　前　人¶
逢君穆陵路匹馬向桑乾楚國蒼山古幽州白日寒城¶
池百戰後耆舊㡬人(集作/家)殘處處蓬蒿遍野(集作/歸)人掩¶
淚看¶
　　　宋中遇陳兼(集作/二)　　　　　髙　適¶
常忝(集作/叅)鮑叔義所寄王佐才如何守苦節獨自(集作/歸)¶
無良媒離别十年外飄蓬千里来安能(集作/知)罷官後惟¶
<pb:KR4h0022_WYG_218-4a>¶
見柴門開窮巷隠東郭髙堂詠南陔籬根長花草井口¶
生(集作/垂)莓苔伊昔望霄漢于今倦蒿莱男兒須(集作/未)達¶
命且醉手中盃¶
　　　宋中遇劉書記　　　　　　前　人¶
何代無秀士髙門生此才森然覩毫髪若見江山来㡬¶
載困常調一朝時運催白身謁明主待詔登雲臺相逢¶
梁宋間與我醉蒿莱寒楚眇千里雪天閉(集作/晝)不開末¶
路終離别不能强悲哀男兒争富貴勸爾莫遲廻¶
<pb:KR4h0022_WYG_218-4b>¶
　　　平臺夜遇李景㕘有别　　　前　人¶
離憂忽浩(集作心/忽悵)然策馬對秋天孟諸薄暮凉風起歸¶
客相逢渡睢水憶昨(集作/昨時)携手已(集作/向)十年明(集作日/今)¶
分途各千里嵗物蕭條滿路岐此行浩蕩令人悲家貧¶
羡爾有微禄欲往從之何所之¶
　　此詩二百八十七巻重出今已削去¶
　　　逢謝偃　　　　　　　　　前　人¶
紅顔愴為别白髪始相逢唯餘昔時慮無復昔時容¶
<pb:KR4h0022_WYG_218-5a>¶
　　　長安逢故人　　　　　　　郎士元¶
數年音信斷不意在長安馬上相逢久人中欲認難一¶
官今懶道雙鬢竟羞㸔莫問生涯事只應持釣竿¶
　　　逢莊納因贈　　　　　　　皇甫冉¶
世故還相見天涯共向東春歸江海上人老别離中郡¶
吏名何晩沙鷗道自同甘泉須早獻且莫嘆飄蓬¶
　　　渭上逢李藏器移家東郡　　耿　湋¶
求名須有援學稼又無田故國三千里新春(集作/深宫)五十¶
<pb:KR4h0022_WYG_218-5b>¶
年移家還作客避地莫知賢東路今何處風㠶去渺然¶
　　此詩又見二百七十五巻有數字不同¶
　　　巴陵郭逢洛陽故人　　　　前　人¶
因君知世事流浪已忘機久客多人厭髙年衆病歸連¶
雲湖色逺度雪鴈聲稀又説家林盡凄傷淚滿衣¶
　　　春色遇李侍郎　　　　　　盧　綸¶
髙栁滿春城東園有鳥聲折花朝露滴潄石野泉清心¶
許陶家醉詩逢謝客呈應憐末行吏曽是魯諸生¶
<pb:KR4h0022_WYG_218-6a>¶
　　　關口逢徐遇　　　　　　　前　人¶
廢寺連荒壘那知見子真關城夜有雪氷渡曉無人酒¶
裏唯多(集作/移)病山中願作鄰嘗聞兄弟樂唯見謝家貧¶
　　　逢楊開府　　　　　　　　韋應物¶
少事武皇帝無頼恃恩私身作里中横家藏亡命兒朝¶
枿(集作持/又作折)摴蒲局暮竊東鄰姬司隸不敢捕立在(集作/登)¶
白玉墀驪山風雨(集作/雪)夜長楊羽獵時一字都未(集作/不)¶
識飲酒肆頑癡武皇昇仙去憔悴被人欺讀書事已晩¶
<pb:KR4h0022_WYG_218-6b>¶
把筆學題詩兩府始收籍南宫謬見推非才果不容出¶
守撫&KR1103;嫠忽逢楊開府論舊涕俱垂座客何由識唯有¶
故人知¶
　　　廣陵遇孟雲卿作　　　　　前　人¶
雄藩本帝都逰士多俊賢夹河樹鬱鬱華館千里連親¶
(集作/新)知雖滿堂中意頗未宣忽逢翰林友歡樂斗酒前¶
髙文激頺波四海靡不傳西施且一笑衆女安得妍明¶
月滿淮海哀鴻逰(集作/逝)長天所念京國逺我来君又旋¶
<pb:KR4h0022_WYG_218-7a>¶
　　　長安遇馮著作　　　　　　前　人¶
客從東方来衣上㶚陵雨問客何謂(集作/為)来采山因買¶
斧冥冥花正開颺颺燕新乳昨别今已春鬢絲生㡬縷¶
　　　漢南遇方評事(詩選作襄州/遇房評事由)　戴叔倫¶
移家住漢隂不復問(一作/向)華簪貰酒宜城近燒田夢澤¶
深暮山逢鳥入寒水見魚沉與物皆無累終年惬本心¶
　　　京口逢皇甫司馬副端　　　前　人¶
潮水忽復至雲㠶儼欲飛故園雙闕下左宦十年歸晩¶
<pb:KR4h0022_WYG_218-7b>¶
景照華髪(一作/日)凉風吹别衣淹留更一醉老去莫相違¶
　　　汝南逢董校書　　　　　　前　人¶
擾擾倦行役相逢陳蔡間如何(集作/何為)百年内不見一人¶
閒對酒惜餘景問程愁亂山秋風萬里至(集作/道)又度(集/作)¶
(出/)穆陵關¶
　　此詩二百八十七巻重出今已削去¶
　　　逢友生言懐(集作/别)　　　　　前　人¶
安親非避地覊旅十餘年道長時流許冢貧故舊憐相¶
<pb:KR4h0022_WYG_218-8a>¶
逢今嵗暮逺别一方偏去住俱難説江湖正渺然¶
　　　逢許評事　　　　　　　　前　人¶
萬里楊柳色出關逢故人輕煙拂流水落日照行塵積¶
夢江湖濶憶家兄弟貧徘徊㶚亭上不語共傷春¶
　　　嶺上逢久别者又别　　　　權徳輿¶
十年曽一别征斾(集作/路)此相逢馬首向何處夕陽千萬¶
峰¶
　　　逢友人之上都　　　　　　釋法振¶
<pb:KR4h0022_WYG_218-8b>¶
玉帛徴賢楚客稀猿啼相送武陵歸潮頭望入桃花去¶
一片春㠶帶雨飛¶
　　　逢江客問南中故人因以詩寄¶
　　　　　　　　　　　　　　　司空曙¶
南客何時去相逢問故人望鄉空淚落嗜酒轉家貧疎¶
懶辭微禄東西任老身上樓多看月臨水共傷春五栁¶
終期隠雙鷗自可親應憐折腰吏冉冉在風塵¶
　　　冬日逢馮法曹話懐　　　　冷朝陽¶
<pb:KR4h0022_WYG_218-9a>¶
分襟二年内多少事相干禮樂風全變塵埃路漸難秋¶
林新葉落霜月滿庭寒雖喜逢知已他鄉嵗又䦨¶
　　　中峯歸喜見苗發(集作雲際中峯寺已/見一百六十五巻)¶
　　　　　　　　　　　　　　　李　端¶
　　　江上逢司空曙　　　　　　前　人¶
共有髫年故相逢萬里餘新春兩行淚舊國一封書夏¶
口㠶初泊衡陽雁正疎唯應執盃酒暫食漢江魚¶
　　　京西遇舊職(集作/識)兼送往隴州¶
<pb:KR4h0022_WYG_218-9b>¶
　　　　　　　　　　　　　　　姚　係¶
蟬鳴一何急日暮秋風樹即此不勝愁隴隂人更去相¶
逢與相失共是亡羊路¶
　　　徵還京師見舊畨官馮叔達　劉禹錫¶
前者怱怱襆被行十年憔悴到京城南宮舊吏来相問¶
何處淹留白髪生¶
　　　嶺表(集作/外)逢故人　　　　　張　籍¶
過嶺萬餘里旅逰經此稀相逢去家逺共説㡬時歸海¶
<pb:KR4h0022_WYG_218-10a>¶
上見花發瘴中無鴈飛炎塗(集作/州)望行(集作/鄉)伴相(集作/自)¶
識北人衣¶
　　　途中逢陽陟(已見一百/六十八巻)　　　于　鵠¶
　　　逢張十八員外籍　　　　　白居易¶
旅思正茫茫相逢此路傍晩風林葉暗秋露草花香白¶
髪江城守青山水部郎客亭問(集作/同)宿處忽似夜歸鄉¶
　　　逢舊　　　　　　　　　　前　人¶
久别偶相逢俱疑是夢中即今歡樂事放盞又成空¶
<pb:KR4h0022_WYG_218-10b>¶
　　　逢博陵故人彭兵曹　　　　賈　島¶
曲陽分散會京華見説三年住海涯别後解飡蓬虆子¶
向前未識牡丹花偶逢日者教求禄終傍泉聲擬致家¶
踏雪携琴(集作/衾)相就宿夜深開户月光(集作/斗牛)斜¶
　　　逢呂上山人　　　　　　　劉得仁¶
塵裏正愁老相逢眼益明從前枉多病此後解疎名古¶
柏今收子深山許事兄長生如有分願逐到蓬瀛¶
　　　夜行次東關(一作行次/潼闗驛)逢魏扶東歸¶
<pb:KR4h0022_WYG_218-11a>¶
　　　　　　　　　　　　　　　許　渾¶
南北斷蓬飄長亭酒一瓢殘雲歸太華疎雨過中條樹¶
色隨闗逈河聲入塞(一作/海)遥勞歌此分首(一作/手)風急馬¶
蕭蕭¶
　　此詩二百九十八巻重出今已削去異同註為一¶
　　作¶
　　　廣陵道逢方干　　　　　　周　賀¶
野客行無定全家在渭東寄懐(一作/眠)僧閣逈贈别槖金¶
<pb:KR4h0022_WYG_218-11b>¶
空舊業千山隔歸舟百計同藥資如有分相約老邱中¶
　　　逢僧　　　　　　　　　　前　人¶
帶疾稀相見西城早晩来山房(一作/衣)風壊衲香罐雨霑¶
灰坐久鐘聲静談餘嶽影廻却思同宿夜髙枕話天台¶
　　　泗上逢韓司徒歸北　　　　前　人¶
多病十年無舊識滄州亂後只逢君已知罷秩辭瀧水¶
相勸移家住嶽雲泗上旅㠶侵疊浪雪中歸路踏荒墳¶
更為此别愁應老書札何由到北軍¶
<pb:KR4h0022_WYG_218-12a>¶
　　　秦中逢王處士　　　　　　趙　嘏¶
萬水東流去不廻先生獨自負仙才蘂宫横浪海邊别¶
鶴翅駐雲天上来㡬處吹簫森羽衛誰家殘月下樓臺¶
春風正好分瓊液乞取當時白玉杯¶
　　　江上逢許逸人　　　　　　前　人¶
是非處處生塵埃唯君襟抱無嫌猜收㠶依雁湓浦宿¶
帶雨别僧衡嶽廻芳罇稍駐落日唱醉袖更拂長雲開¶
清秋華髪好相似却把釣竿歸去来¶
<pb:KR4h0022_WYG_218-12b>¶
　　　落第後歸喜逢僧再陽　　　項　斯¶
相逢雖强笑人世别離頻曉去長侵月歸鄉動隔春見¶
僧心暫靜從俗事多屯宇宙詩名小山河客路新翠桐¶
猶入㸑青鏡未辭塵逸足常思驥隨羣自退鱗宴乖紅¶
杏寺愁在緑楊津老病難為樂開眉頼故人¶
　　　岐陽逢曲陽故人話舊　　　馬　戴¶
異地還相見平生分可知壯年俱欲暮往事盡堪悲道¶
路頻艱阻親朋久别離解兵逃白刄謁帝值明時淹疾¶
<pb:KR4h0022_WYG_218-13a>¶
生涯故因官世業移雞鳴關月落雁度朔風吹客淚翻¶
岐下鄉心落海湄積愁何計遣滿酌浣相思¶
　　　汧上欵舊友　　　　　　　前　人¶
斗酒故人同長歌起北風斜陽(一作/日斜)髙壘閉秋角暮山¶
空雁宿寒流上螢飛淡霧中坐来憂白髪况復久從戎¶
　　　邊館逢賀秀才　　　　　　前　人¶
貧病無疎我與君不知何事久離羣鹿裘共敝同為客¶
龍闕將移擬獻文空館夕陽鴉繞樹荒城寒色雁和雲¶
<pb:KR4h0022_WYG_218-13b>¶
不堪吟斷邊笳曉葉落東西客又分¶
　　　蜀中逢故人　　　　　　　李　頻¶
自古有行役無人免别家相寛須陌上一醉任天涯積¶
疊山藏蜀縈紆水繞巴他年又何處共説海棠花¶
　　　漢上逢崔八同年　　　　　前　人¶
去嵗同逰帝里春杏花過後各離秦偶先託質從知己¶
獨未還家作旅人世上路岐何繚繞空中光景不逡廵¶
一回相見一回别更得㡬回(一作/多)年少身¶
<pb:KR4h0022_WYG_218-14a>¶
　　　商於逢友人　　　　　　　喻坦之¶
行役何時了年年骨肉分春風来漢棹雪路入商雲水¶
險溪難定林寒鳥異羣相逢聊坐石啼狖語中聞¶
　　　灞上逢故人　　　　　　　　前　人¶
花落杏園枝驅車問路岐人情誰可㑹身事自堪疑嶽¶
雨狂雷送溪槎漲水吹家山如此景㡬處憶相隨¶
　　　金陵逢張喬　　　　　　　　楊　䕫¶
殊鄉會面時辛苦兩情知有志年空過無媒命共竒吟¶
<pb:KR4h0022_WYG_218-14b>¶
餘春漏急語舊酒廵遲天爵如堪倚休驚鬢上絲¶
　　　江上逢進士許棠　　　　　　張　喬¶
詩人誰上第新榜又無君鶴髪他鄉老漁歌故國聞平¶
江流曉月獨島絆餘雲且了髫年志沙鷗未可羣¶
　　　逢漳州崔使君北歸　　　　　張　蠙¶
在郡多殊稱無人不望回離城携客去度(一作/出)嶺擔猿¶
來障寫經冬蘂瓶緘落暑梅長安有歸宅歸見鎻青苔¶
　　　雲朔逢山友　　　　　　　　前　人¶
<pb:KR4h0022_WYG_218-15a>¶
㑹靣却生疑居然似夢歸塞深行客少家逺識人稀戰¶
馬分旗牧驚禽曳箭飛將軍雖異禮難便(一作/便使)脫麻衣¶
　　　途中逢孫路因得李頻消息　方　干¶
灞上寒仍在柔條亦自新山河雖度臘雨雪未知春正¶
憶同袍者堪逢共國人銜盃亦(一作/益)無語與爾轉相親¶
　　　江上逢故人　　　　　　　陳　陶¶
十年蓬轉金陵道長笑青雲身不早故里相逢盡白頭¶
清江顔色何曽老¶
<pb:KR4h0022_WYG_218-15b>¶
　　　河上逢友人　　　　　　　羅　鄴¶
知君意不淺立馬問生涯舊業無歸地他鄉便是家宵¶
吟憐桂魄朝起怯菱花語盡黄河上西風日又斜¶
　　　吳門再逢方干處士　　　　前　人¶
天上髙名(一作/才)世上身垂綸何不駕蒲輪一朝卿相俱¶
前席千古篇章冠後人稽嶺不歸空挂夢吳(一作/燕)宮相¶
值欲沾巾吾王若致昇平化可獨成周只渭濵¶
　　　大梁見喬詡　　　　　　　羅　隠¶
<pb:KR4h0022_WYG_218-16a>¶
湘水春浮岸淮燈夜滿橋六年悲梗斷兩地各萍漂刀¶
筆依三事篇章奏珥貂跡卑甘汨沒名散稱逍遥好寺¶
松為徑空江桂作橈野香花伴落缸暖酒和燒晉沼尋¶
逰鳳秦冠竟歎鴞骨凡雞犬薄魂斷蕙蘭招悵望添燕¶
琯蹉跎厭魯瓢敗桐方委㸑寃匣正衝霄戰代(疑作/伐)安¶
釐國封崇孝景朝千年非有限一醉解無聊漏永燈花¶
暗爐紅雪片銷久逰家共逺相對鬢俱凋運命從難合¶
光隂奈不饒到頭蓑笠契雨信釣魚潮¶
<pb:KR4h0022_WYG_218-16b>¶
　　　鍾陵見進士楊尋　　　　　前　人¶
孺亭滕閣少踟蹰三度南逰一事無只覺流年如鳥逝¶
不知何處有龍屠雲歸洪井枝柯斂水下章江氣色麤¶
頼得與君同此醉醒來(一作/醒醒)愁被鬼揶揄¶
　　　湘中見進士喬詡　　　　　前　人¶
呉公臺下别經秋破虜城邊暫駐留一笑有時堪解夢¶
數年無故不同逰雲牽楚思横魚艇栁送鄉心入酒樓¶
且酌松醪依舊醉誰能相見向春愁¶
<pb:KR4h0022_WYG_218-17a>¶
　　　錢塘見苪逢　　　　　　　前　人¶
蔡倫池北雁峯前離(集作/罹)亂相兼十九年所喜故人猶¶
會面不堪良牧已重泉醉思把筯敲(集作/歌)歌席狂憶判¶
身入酒船今日與君贏得在戴家灣裏兩皤然¶
　　　見王貞白　　　　　　　　裴　説¶
共賀登科後明宣入紫宸又看重試榜還見苦吟人此¶
得名渾别歸來話亦新分明一枝桂堪動楚江濵¶
　¶
<pb:KR4h0022_WYG_218-17b>¶
　¶
　¶
　¶
　¶
　¶
　¶
　¶
　文苑英華巻二百十八¶
