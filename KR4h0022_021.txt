# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:39.587110
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二十一
<pb:KR4h0022_WYG_021-1a>¶
欽定四庫全書¶
　文苑英華巻二十一　　　宋　李昉等　編¶
　嵗時一¶
　　春思賦一首　　　　春賦一首¶
　　惜餘春賦一首　　　元日觀上公獻夀賦二首¶
　　　春思賦(并/序)　　　　　　　王　勃¶
咸亨二年余春秋二十有二旅寓巴蜀浮遊嵗序殷¶
憂明時坎&KR0452;聖代九隴縣令河東柳太易英達君子¶
<pb:KR4h0022_WYG_021-1b>¶
也僕從逰焉髙談胷懷頗洩憤懣于時春也風光依¶
然古人云風景未殊舉目有山河之異不其悲乎僕¶
不才耿介之士也竊禀宇宙獨用之心受天地不平¶
之氣雖弱植一介窮途千里未嘗下情於公侯屈色¶
於流俗凛然以金石自匹猶不能忘情於春則知春¶
之所及遠矣春之所感深矣此僕所以撫窮賤而惜¶
光隂懷功名而悲嵗月者也豈徒幽宮狹路陌上桑¶
間而已哉屈平有言目極千里兮傷春心因作春思¶
<pb:KR4h0022_WYG_021-2a>¶
賦庶幾乎以極春之所至析心之去就云爾(析心王/勃集作)¶
(以析/心)¶
若夫年臨九域韶光四極觧宇宙之嚴氣起亭臯之春¶
色况風景兮同序復江山之異國感大運之盈虚見長¶
河之紆直蜀川風候隔秦川今年節物異常年霜前桞¶
葉銜霜翠雪裏梅花犯雪妍霜前雪裏知春早看桞看¶
梅覺春好思萬里之佳期憶三秦之逺道澹蕩春色悠¶
揚懐抱野何樹而無花水何隄而無草於是僕本恨人¶
<pb:KR4h0022_WYG_021-2b>¶
平生自淪懐書去洛抱劒辭秦惜良㑹之道邁厭他鄉¶
之苦辛忽逢邊候改遥憶帝鄉春帝鄉迢逓關河裏神¶
臯欲暮風煙起黄山半入上林園𤣥㶚斜分曲江水玉¶
臺金闕紛相望千門萬户遥相似昭陽殿裏報春歸未¶
央臺上看春暉水精却挂駌鴦幔雲母斜開翡翠幃競¶
道西園梅色淺争知北闕桞隂稀歛態調歌扇廽(集作/端)¶
身正舞衣銀蠶吐絲猶未暖金燕銜泥試學飛妾本幽¶
閨學歌舞寜知漢代多廵撫前年齋祭謁甘泉今嵗笙¶
<pb:KR4h0022_WYG_021-3a>¶
簫祠后土桃花萬騎喧長薄蘭葉千旗照平浦見原野¶
之秀芳(集作/方春)憶山河之遂古長安路狹遶長安公子春¶
來不厭看杏葉装金轡蒲萄縷玉鞍聳盖臨平樂廻笳¶
出上蘭上蘭經鄠杜揮鞭日將暮白馬新臨御溝道青¶
牛近出章臺路章臺接建章垂桞復垂楊草開馳馬埓¶
花滿鬬雞場南隣少婦多妖婉(集作/婉嬈)北里王孫駐行幰¶
乍怪前春節候遲預道今年寒食晩傷紫陌之春度惜¶
青樓之望逺紫陌青樓照月華珠帷黼帳七香車蛾眉¶
<pb:KR4h0022_WYG_021-3b>¶
畫来應幾様蟬鬢梳時髻欲斜恨彫鞍之届晩痛銀箭¶
之更賖行行避葉歩歩看花自狂夫之蕩子(集作因征/夫之狂蕩)¶
成賤妾之倡家狂夫去去(集作/一去)無窮已賤妾春眠春未¶
起自有蘭閨數十重安知榆塞三千里榆塞連延玉關¶
側雲間沉沉不可識葱山隠隠(集作/隱嶙)金河北霧裏蒼蒼¶
幾重色(集作/程黒)忽有驛騎出幽并傳道春衣萬里程龍沙¶
春草遍瀚海春雪(集作/雲)生疏勒井泉寒尚竭燕山烽火¶
夜應明語道(集作/聞道)河源路逺逺誰知(集作/&KR1623;是)夫壻苦行行¶
<pb:KR4h0022_WYG_021-4a>¶
君子塞外多霜露為想春園(集作/春臺)起烟霧遊絲生(集作/空)¶
罥合歡枝落花自遶相思樹春望年年絶幽閨離緒切¶
春色朝朝䴡(集作/異)邊庭羽書至都䕶新封萬里侯将軍¶
稍定三邊地長斾猶銜掃雲色寳刀尚擁干星氣昨夜¶
祁連驛使還征夫猶住鴈門關(集作尚駐/玉門關)君度山川成¶
白首應知嵗序歇紅顔紅顔一别同(集作/成)胡越夫壻連¶
征恨城闕羗&KR0327;唯横(集作/横吹)隴路風戎衣直照關山月春¶
色徒盈望春悲殊未歇復聞天子幸關東馳道烟塵¶
<pb:KR4h0022_WYG_021-4b>¶
萬里紅析羽摇初日繁笳(集作/弱非)思曉風後騎猶分長樂¶
館前旌已映洛陽宫洛陽宫城紛合沓離房别殿花初¶
(集作/初周)匝河陽别舍抵長河丹輪紺幰相經過戚里繁珠¶
翠中閨盛綺羅鳳移金谷舞鶯引石城歌向夕天津洛¶
橋暮争驅紫燕黄牛度閒居伊水國(集作/園)舊宅邙山路¶
武子新布金錢埓季倫欲償珊瑚樹復有西墉春務寡¶
更值南津春望冩入金市而乗羊出(一作/行)銅街而試馬¶
葉抱露(集作草/犯春)而爭宻花牽風而亂下錦障縈山羅幃¶
<pb:KR4h0022_WYG_021-5a>¶
照野司空令尹之博物二陸三張之文雅新年栢葉之¶
樽(集有/美字)上已蘭英之斚(斚集作/酒醇)春来併是春何啻兩違¶
秦(一作/京春)忽逢江外客復憶江南春羅衣乗北渚錦袖出¶
東隣江邊(集作/南)小婦無形迹特怨狂夫事行役鳳凰山¶
上花無數鸚鵡洲中草如積(集作/樹非)春江澹容與春期無¶
處所春水春魚樂春汀春鴈舉君道玉門關何如金陵¶
渚為問逐春人年光幾處新何年春不至何地不宜春¶
亦有當春逢逺(集作/新)客亦有當春别故人風物雖同候¶
<pb:KR4h0022_WYG_021-5b>¶
悲歡各異倫歸去来春山恣閒放蕙畹蘭臯行可望何¶
為悠悠坐惆悵比来作客住臨卭春風春日自相逢石¶
鏡巖前花屢宻玉輪江上葉頻濃髙平灞岸三千里少¶
道梁山一萬重自有春花煎别思無勞春鏡(集作/日)照愁¶
容盛年眇眇辭鄉國長路遥遥不可極形隨朗月驟東¶
西思逐浮雲幾南北春蝶参差命儔侣春鸎綿蠻思羽¶
翼余復何為此方春長歎息㑹當一舉絶風塵翠蓋朱¶
軒臨上春朝昇玉署調天紀夕憇金閨奉帝綸長卿未¶
<pb:KR4h0022_WYG_021-6a>¶
達終希達曲逆長貧豈剩貧年年送春應未盡一旦(一/作)¶
(嵗/嵗)逢(集作/宜)春自有人¶
　　　春賦　　　　　　　　　　李　邕¶
肇木徳以周仁啓春生而賦質二儀泰而廣運三正合¶
而元吉和氣藹兮充㝢光風瀏兮被物豈因時而則舒¶
亦樂道而奚恤我聖君大撫萬國肆覲羣后受天之禧¶
嘉嵗之首文物粲於南宫兵戈森於北斗攬百辟以同¶
心貢千春之遐夀於是明詔有司攄求時令邁惟一之¶
<pb:KR4h0022_WYG_021-6b>¶
徳究吹萬之性勦土木之庶(一作/共)功阜稼穡之勤政畋¶
漁止殺狴牢復命至若固隂往閉蟄户未開蛇盤地蓄¶
燕伏巖猜穴蟻歛翼氷魚鼓鰓蠢蠢宛委戢戢低&KR0422;遲¶
擊蒙兮乆矣耿獻嵗兮悠哉謂将死而沒代俄(一作/忽)作¶
觧而驚雷廓視聼於𤣥壤脫飛騖於焚莱瞰青陽以書¶
物事白日而登臺觀乎旬時甫田宿昔曽薄驚洪鑄之¶
神用偉元化之工作巻山河之變衰置天地之和樂律¶
何谷而不暄光何容而不灼植也知歸動焉咸若爾乃¶
<pb:KR4h0022_WYG_021-7a>¶
楊廻曲沼李雜芳園條煙濃而曳地花錦縟而當軒玉¶
顔景照羅袂風飜惋良人之諐信省賤妾而衘恩蝶栩¶
栩兮夢感鳥嚶嚶兮思存戞瑶柱以絙瑟引金斚而浮¶
樽俯侯軒而下泣貽韶物而何言借如老軍追北逺使¶
窮河宵驅鳥逝野次星羅氷皚皚而雪下風颯颯而霜¶
過遲日一煦挟纊嘗多遣疇嵗之寒粟襲初節之妍和¶
千巖為之動色萬壑為之流波将迴轡而秦望請舉手¶
而豳歌則有第髙公族鼎貴侯家丹樓纒於御道畫閣¶
<pb:KR4h0022_WYG_021-7b>¶
(疑作/閤)聳於朝霞明珠買妾黄金擲鼃列行逰衍直視驕¶
奢跨浮雲之寳騎頓流水之香車漫平郊而藉草緫上¶
苑而觀花飛鞭蹴鞠旋舞琵琶麾戚里之途逺駐長安¶
之日斜豈知夫東門在野北渭需沙散歸閒之召父隐¶
養正之姜牙趣下里之潦倒諠樂士之繁華苟炙背而¶
垂釣但開田而種𤓰¶
　　　惜餘春賦　　　　　　　　李　白¶
天之何為令北斗而知春兮迴指於東方水蕩漾兮碧¶
<pb:KR4h0022_WYG_021-8a>¶
色蘭葳蕤兮紅芳試登髙兮逺望(一作/望逺)極雲海之微茫¶
魂一去兮目(一作/欲)斷淚流顔(一作/頰)兮成行吟清風兮(一/作)¶
(青楓/而)詠滄浪懐洞庭兮悲瀟湘何余心之縹緲兮與春¶
風而飄揚思飄揚兮無限(一作飄揚/兮思無限)念佳期兮莫展平¶
原萋兮綺色愛芳草兮如剪惜餘春而(一作/之)将闌每為¶
恨而(一作/兮)不淺漢之曲兮江之潭把瑶草兮思何堪想¶
逰女於峴北愁帝子於湘南悵無晤(一作恨/無極)兮心氤氲¶
目眇眇兮憂紛紛披衛情於淇水結楚夢於陽雲春每¶
<pb:KR4h0022_WYG_021-8b>¶
歸兮花開花已闌兮春改歎長河之流春(一作/速)送馳波¶
於東海春不留兮時已失老衰颯兮情逾疾(一作老衰/颯而徒疾)¶
(在又作老衰/颯兮情逾在)恨不得挂長繩於青天繫此西飛之白日¶
若有人兮情相親去南越(一作/國)兮往西秦見逰絲之横¶
路網春輝以留人沉吟兮哀歌躑躅兮傷别送行子之¶
将逺看征鴻之稍滅醉愁心於垂楊随柔條以糾結望¶
夫君兮咨嗟横危涕(一作/涕淚)兮怨春華遥寄影於明月昔¶
送(一作/送夫)君於天涯　　凡一作皆文粹¶
<pb:KR4h0022_WYG_021-9a>¶
　　　元日觀上公獻夀賦(以題/為韻)　　王　起¶
嵗移木徳春變銅渾觀上公之獻夀表南面之居尊贊¶
以至誠俾天長而地乆陳乎盛禮亦星列而雷奔所以¶
上増景物所以下答湛恩豈徒閱夫濟濟而炫彼元元¶
時也百辟無譁九賔有秩玉帛林㑹簮裾櫛比聲明叶¶
于載陽天文宜於初吉於是紫殿晝皇輿出仰之如天¶
就之如日獻大君之夀善頌善禱覿元老之儀匪徐匪¶
疾皤皤元老首出朝端仰紫宸而展敬回黄閤而即安¶
<pb:KR4h0022_WYG_021-9b>¶
振冠劔之翼翼曵環珮之珊珊既進退而有度亦容止¶
而可觀将奉一人之慶而為萬國之歡逺映珠旒旁臨¶
霜仗赫赫在下明明在上奉觴而進持盈有俯僂之容¶
祝夀而旋慶賜被鴻恩之暢應千年而莫厚宅百揆而¶
誰讓祥光郁靄佳氣葱蘢時剡剡以趨履每兢兢而鞠¶
躬拱北辰之尊不異乎台居列宿獻南山之夀更聞其¶
嶽視三公既而天顔廻眷堯酒畢獻乾坤永固上下無¶
怨禮循牆而已退福如茨而咸勸則山呼萬歳徒稱漢¶
<pb:KR4h0022_WYG_021-10a>¶
日之祥天錫九齡詎比周年之願諒羲軒之道洽實伊¶
容之徳建冝乎景禄克受賡歌不朽如岡如陵可大可¶
乆亦何待華封之祝然後増堯之夀¶
　　　第二(同前/韻)¶
惟皇御厯也播一徳之景光統三正之令日端大裘於¶
正位酌中靈於休吉元老伏稱於丹墀大夫建祚於聖¶
術致君夀日比華封而祝堯獻酒福廷與鈞天而合律¶
于時銅龍啓曙文物斯崇六英鏗鏗而迭奏萬國鏘鏘¶
<pb:KR4h0022_WYG_021-10b>¶
而㑹同上方端玉珽儼宸衷布發生之明命暢大化於¶
𤣥功欲以宣景福於遐邇同介祉於君公夀獻南山率¶
土願歌於周雅位登北極惟仁亦播乎薰風既而舞蹈¶
於丹禁之前再拜奉陶唐之酒趨雲陛以陳詞向爐烟¶
而稽首升降濟濟将宣納祜之晨俯仰愔愔大啓如天¶
之夀進退有則威儀可觀頌百靈於更始贊萬祀於履¶
端傳喜氣而六平以正布春令而五教在寛故知我道¶
化無疆徳風吹萬皇猷大啓青陽始建千秋御厯既同¶
<pb:KR4h0022_WYG_021-11a>¶
傅氏之詞五采綴觴有異邯鄲之獻慶流華夏徳配乾¶
坤傳呼而珍符畢集應時而嘉瑞寔繁所以麟鳳来祥¶
於聖澤日月揭光於化元士有觀國之光賡歌大貺當¶
元正之令節仰禮容於仙仗佩聲的皪大矣三公之儀¶
瑞氣絪緼邈乎九天之上¶
　¶
　¶
　¶
<pb:KR4h0022_WYG_021-11b>¶
　¶
　¶
　¶
　¶
　¶
　¶
　¶
　文苑英華巻二十一¶
