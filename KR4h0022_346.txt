# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:47.301228
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百四十六
<pb:KR4h0022_WYG_346-1a>¶
欽定四庫全書¶
　文苑英華巻三百四十六　宋　李昉等　編¶
　愁怨¶
　　怨四首　　　　　　棄婦一首¶
　　苦婦一首　　　　　緑珠篇一首¶
　　飛鷰篇一首　　　　春女歌一首¶
　　静女歌一首　　　　情人玉清歌一首¶
　　盧姬篇一首　　　　䔄草春一首¶
<pb:KR4h0022_WYG_346-1b>¶
　　鄭櫻桃歌一首　　　絶纓歌一首¶
　　李夫人一首　　　　鄭姬歌一首¶
　　長恨歌一首¶
　　　姬人怨　　　　　　　　　江　總¶
天寒海水慣相知空床明月不相冝庭中芳桂憔悴葉¶
井上踈桐零落枝寒燈作花羞夜短霜鴈多情恒結伴¶
非為隴水望秦川真置(前篇/作至)思君腸自斷¶
　　　姬人怨服散篇¶
<pb:KR4h0022_WYG_346-2a>¶
薄命夫婿好神仙避(類聚/作逆)愁髙飛向紫煙金丹欲成猶¶
百錬玉酒新熟㡬千年妾家邯鄲念(類聚/作好)輕薄時逢(類/聚)¶
(作時/忿)仙童一丸藥自悲行處緑苔生何悟啼(前篇作/不悟悌)多¶
紅粉落莫輕年少(類聚作/小婦)狎春風羅韈也知(類聚/作得)歩河¶
宫雲車欲駕應相(前篇/作冝)待羽衣未去幸湏(前篇作/華胥)同不¶
學蕭史還樓上㑹逐(前篇/作與)姮娥戱月中¶
　　此巻英華二百五十六巻與此巻皆重出前已削¶
　　去其江總姬人怨二詩本集及藝文類聚共是一¶
<pb:KR4h0022_WYG_346-2b>¶
　　篇今題目既有増减當以英華為正分為二首¶
　　　閨怨篇　　　　　　　　　前　人¶
寂寂青樓大道邉紛紛白雪綺忩前池上鴛鴦不獨自¶
帳中蘇合還空然屏風有意障明月燈火無情照獨眠¶
遼西水凍春應少薊北鴻來路㡬千願君闗山及早度¶
念妾桃李片時妍¶
　　　後庭怨　　　　　　　　　王　諲¶
君不見紅閨少女端正時夭夭桃李仙容姿幸得君王¶
<pb:KR4h0022_WYG_346-3a>¶
憐巧笑披香殿裏薦蛾眉蛾眉雙雙人共進常恐妾身¶
從此擯甄妃(一作/后)為妬出層宫班女因猜下長信長信¶
宫門閉不開昭陽歌吹風送來夣中魂魄猶言是覺後¶
精神尚未廻念君嬌愛無終始使妾長啼後庭(一作/宫)裏¶
獨立毎㸔斜日盡一坐直至孤燈死秋日聞蟲翡翠簾¶
春晴照靣鴛鴦水紅顏舊來花不勝白髪如今雪相似¶
傳聞紈扇思(一作/恩)未歇預想蛾眉上初月如君貴偽不¶
貴真還同棄妾逐新人借問南山松葉意何如此砌槿¶
<pb:KR4h0022_WYG_346-3b>¶
花新¶
　　　棄婦詞　　　　　　　　　前　人¶
古人雖棄婦棄婦有歸處今日妾辭君辭君欲何去本¶
家零落盡慟哭來時路憶昔未嫁君聞君甚周旋及與¶
同(一作/君)結髪值君適幽燕孤魂託飛鳥两眼如流泉流¶
泉咽不燥萬里闗山道及至見君歸君歸妾已老物情¶
棄衰賤新寵方妍好拭淚出故房傷心劇秋草妾已顦¶
顇捐(一作/貌)羞將舊(一作/故)物還餘生欲有寄誰肯相留連¶
<pb:KR4h0022_WYG_346-4a>¶
空床對虛牖不覺塵埃厚寒水落芙蓉秋風堕(一作/脆)楊¶
栁記得初嫁君小姑始扶床今日君棄妾小姑如妾長¶
廻頭語小姑莫嫁似兄夫¶
　(右棄婦辭李白集中亦有之比顧况甚詳未知竟誰/作今註於後古來有棄婦棄婦有歸處今日妾辭君)¶
　(辭君遣何去本家零落盡慟哭來時路憶昔未嫁君/聞君却周旋綺羅錦繡叚有贈黄金千十五許嫁君)¶
　(二十移所天自從結髪日未㡬離君緬山川家家盡/歡喜孤妾長自憐幽閑多怨思盛色無十年相思若)¶
　(循環枕席生涙泉流泉咽不噪獨夣闗上道及此見/君歸君歸妾已老物華𢙣衰賤新寵方妍好掩淚出)¶
　(故房傷心劇秋草自妾為君妻君東妾在西羅幃到/曉恨玉貌一生啼自從離别乆不覺塵埃厚常嫌瑇)¶
<pb:KR4h0022_WYG_346-4b>¶
　(瑁孤猶羡鴛鴦偶嵗華逐霜霰賤妾何能久寒沼落/芙蓉秋風散楊栁以此顦顇顔空持舊物還餘生欲)¶
　(何寄誰肯相攀牽君恩既斷絶相見何年月悔傾連/理杯虛作同心結女蘿附青松貴欲相依投浮萍失)¶
　(緑水教作若為流不歎君棄妾自嘆妾縁薄憶昔初/嫁君小姑纔倚床今日妾辭君小姑如妾長廻頭語)¶
　(小姑莫嫁/如兄夫)¶
　　　苦婦詞　　　　　　　　　劉言史¶
地逺易驕崇用刑匪精研哀哉苦婦身夫死百殃纒草¶
草催出門衣堕髪披肩獨隨軍吏行當夕余(一作/途)欲遷¶
來時已猒生(一作/坐)到此自不全臨江卧黄砂二子死在¶
<pb:KR4h0022_WYG_346-5a>¶
邉氣噦不發聲背頭血涓涓有時强為言秪是尤青天¶
藁蓐無一枝冷氣两懸懸窮荒夷教卑骨肉病棄捐况¶
非本族姻肌露誰為憐事痛感行賔住得貪程船必當¶
負嚴法豈有胎孕篇遊畋復釋麛羔兎尚免鸇何處擯¶
逐深一罪三見顛校尉勲望崇幕府才且賢蘭裙間珠¶
履食玉處花筵但勿輕所暏莫慮無人焉¶
　　　緑珠篇　　　　　　　　　喬知之¶
石家金谷重新聲明珠十(一作/萬)斛買娉婷此(一作/昔)日可¶
<pb:KR4h0022_WYG_346-5b>¶
憐君自許此時可喜得人情君家閨閤未曽難常將歌¶
舞借人㸔意氣雄豪非是許(一作/分理)嬌矜(一作/奢)勢力横相¶
干辭君去去終未忍徒勞掩袂傷鉛粉百年離别在髙¶
樓一代紅顏為君盡¶
　　　飛鷰篇　　　　　　　　　王　翰¶
孝成皇帝為嬌奢行幸平陽公主家可憐女兒三五許¶
(一作年/三五)丰茸惜(一作/借)是一園花歌舞來時由不貴一旦¶
逄君感君意君心見賞不見忘姊妹雙飛入紫房采女¶
<pb:KR4h0022_WYG_346-6a>¶
不得見專榮固寵昭陽殿紅粧寳鏡珊瑚䑓青鎻銀簧¶
雲母扇日夕風傳歌舞聲只擾長信憂人情長憂人氣¶
欲絶君王歌吹終不歇朝弄瓊簫下綵雲夜踏金梯上¶
明月月下薄蝕陽精昬嬌妬傾人惑至尊已在白虹横¶
紫極復聞飛鷰啄王孫王孫(漢書作/皇孫)不死鷰啄折女弟¶
一朝如火絶明明天子咸戒之赫赫宗周褒姒滅古來¶
賢聖歎狐裘一國荒滛萬國羞安得尚方斷馬劔斬取¶
木門公子頭¶
<pb:KR4h0022_WYG_346-6b>¶
　　　春女歌(郭茂倩樂府/作春女行)　　　　前　人¶
紫䑓穹跨連緑波紅軒鉿匝垂纎羅中有一人(一作/名)金¶
作靣隔幌玲瓏遥可見忽聞黄鳥鳴且悲鏡邉含笑着¶
春衣羅䄂嬋娟似無力行拾落花比容色落花一度無¶
再春人生作樂湏及辰君不見楚王䑓上紅顏子今日¶
皆成狐兎塵¶
　　　静女歌　　　　　　　　　張南容¶
静女樂於静動合古人則妙年工詩書弱嵗勤組織端¶
<pb:KR4h0022_WYG_346-7a>¶
居愁若癡(一作愁廢禮/又作似愁癡)誰復理容色十五坐幽閨四隣¶
不相識天夭隣家子百花(一作/家)装首餙日日淇上遊笑¶
人不踰閾河水自濁濟自清仙䑓蛾眉秦鏡明為照齊¶
王門下醜何如漢帝掌中輕¶
　　　情人玉清歌　　　　　　張南容(郭茂倩樂/府作畢耀)¶
洛陽城中有一人名玉清可憐玉清如其名善踏斜柯¶
能獨立嬋娟花艶無人及珠為裙玉為纓臨春風吹玉¶
笙悠悠滿天星黄(樂府/作萬)金閣上曉粧成雲和曲中為曼¶
<pb:KR4h0022_WYG_346-7b>¶
(一作/慢)聲玉梯不得踏摇&KR0209;两盈盈城頭之日復何情¶
　　　盧姬篇　　　　　　　　　崔　顥¶
盧姬少年魏王家緑𩯭紅脣桃李花魏王綺樓十二重¶
水精簾箔繡芙蓉白玉欄杆金作柱樓上朝朝學歌舞¶
前堂後堂羅䄂人南牎北牖花發青翠幌珠簾鬬絲管¶
一奏一彈雲欲斷君王日晩下朝歸鳴環珮玉生光輝¶
人生今日得嬌貴誰道盧姬身細㣲¶
　　　䔄草春(并序/)　　　　　　　顧　况¶
<pb:KR4h0022_WYG_346-8a>¶
隴西李迅者别宅監奴為刺史配嫁監奴投井而死因¶
作䔄草春(麗情集作隴西李迅者納别宅監奴出不喜/迅欲訪故人為刺史强而配焉既歸而不合)¶
(監奴投井而死因作/䔄草春歌以悲之)¶
䔄草春杳容與江南艶歌京(一作/凉)西舞執心輕子都信¶
節冠秋胡議以腰支嫁時論自有夫蟬𩯭蛾眉明(一作/洞)¶
井底燕裙(一作/下)趙&KR0209;(一作趙帯/又作越帯)縈轆轤李生聞之淚如¶
綆不忍廻頭㸔此井月中桂樹落一枝池上鵁鶄唳孤¶
影露桃穠李自(一作/日)成蹊溪(一作/流)水終天不向西翠帳¶
<pb:KR4h0022_WYG_346-8b>¶
緑忩寒寂寂錦茵羅薦夜凄凄䔄草春丹井逺别後相¶
思意深淺¶
　　　鄭櫻桃歌　　　　　　　　李　頎(見郭茂/倩樂府)¶
石季龍僣天禄擅雄豪羙人姓鄭名櫻桃羙顏香且澤¶
娥娥侍寝專宫掖後庭巻衣三萬人翠眉清鏡不得親¶
官軍女騎一千疋繁花照耀漳河春織成花映紅綸巾¶
(載記季龍以女騎一千為鹵/簿皆著紫綸巾五文織成鞾)紅旗掣曳鹵簿新鳴鼙走¶
馬接飛鳥銅釱琴瑟隨去塵鳯陽重門如意舘百尺金¶
<pb:KR4h0022_WYG_346-9a>¶
梯倚銀漢自言冨貴不可量女為公主男為王赤花雙¶
簟珊瑚床盤龍斗帳琥珀光滛昏偽位神所惡㓕石者¶
陵終不誤鄴城蒼蒼白露微世事飜覆黄雲飛¶
　　　絶纓歌　　　　　　　　　前　人¶
楚王宴客章華䑓章華羙人善歌舞玉顏艶艶空相向¶
滿堂莫逆不得語紅燭滅芳酒闌羅衣半醉春夜寒絶¶
纓觧帯一為歡君王捨(一作/赦)過不之罪暗中珠翠鳴珊¶
珊始愛賢不愛色青娥買死誰能識果却三軍全社稷¶
<pb:KR4h0022_WYG_346-9b>¶
　　　李夫人　　　　　　　　　李　賀¶
紫皇宫殿重重開夫人飛入瓊瑶䑓緑香繡帳何時歇¶
青雲無光宫水咽翩聮桂花逐(一作墜/一作堕)秋月孤鸞曉(集/作)¶
(驚/)啼啇絃(集作/綵)發空(集作/紅)壁䦨珊懸珮璫歌䑓小妓遥¶
相望玉蟾滴水雞人唱露華蘭葉參差光¶
　　　許公子鄭姬歌(鄭園中/請賀作)　　　前　人¶
許史世家外親貴宫錦千端買沉醉銅駞酒熟烘明膠¶
古堤大栁煙中翠桂開客(集作精/聞容)花名鄭䄂入洛聞香¶
<pb:KR4h0022_WYG_346-10a>¶
鼎門口先將芍藥獻粧䑓復醉(集作/後觧)黄金大如斗莫愁¶
簾中許(一有/作)合歡清絃十五為君彈彈聲咽春弄君骨¶
骨興牽人上馬鞍两馬八蹄踏蘭苑情如合竹誰能見¶
夜光玉枕棲鳯凰祫羅當門刺純綫長翻(一作/糊)蜀紙巻¶
明君轉角含商破碧雲自從小靨來東道曲裏長眉少¶
見人相如塜上生秋栢三秦誰是言情客蛾眉(一作鬟/又作𩯭)¶
醉眼拜諸宗為謁皇孫請曹植¶
　　　長恨歌　　　　　　　　　白居易¶
<pb:KR4h0022_WYG_346-10b>¶
漢王重色思傾國御宇多年求不得楊家有女初長成¶
養在深閨人未識天生麗質難自棄一朝選在君王側¶
廻頭一笑百媚生六宫粉黛無顏色春寒賜浴華清池¶
温泉水滑洗凝脂侍兒扶起嬌無力始是新承恩澤時¶
雲鬢花冠(集作/顏)金歩摇芙蓉帳裏暖(一作/度)春宵春宵苦¶
短日髙起從此君王不早朝承歡侍寢(一作/宴)無容(一作/閑)¶
暇春從春遊夜專夜後(一作/漢)宫佳麗三千人三千寵愛¶
在一身金屋粧成嬌侍夜玉樓宴罷醉和春姊妹弟兄¶
<pb:KR4h0022_WYG_346-11a>¶
皆列土可憐光彩生門戸遂令天下父母心不重生男¶
重生女驪宫髙處入青雲仙樂風飄處處聞緩歌慢舞¶
凝絲竹盡日君王聽(集作/㸔)不足漁陽鞞皷動地來驚破¶
霓裳羽衣曲九重城闕煙塵生千乘萬騎西南行翠華¶
摇摇行復止西出都門百餘里六軍不發知(一作/無)奈何¶
宛轉蛾眉馬前死花鈿委地無人収翠翹金雀玉搔頭¶
君王掩面救不得廽㸔血淚相和流黄埃散漫風蕭索¶
雲棧縈廻登劔閣蛾眉山上(川文粹/作下)少行人旌旗無光¶
<pb:KR4h0022_WYG_346-11b>¶
日色薄蜀江水碧蜀山青聖主朝朝暮暮情行宫見月¶
傷心色夜雨聞鈴腸斷聲天旋地轉廻龍馭到此躊躇¶
不能去馬嵬坡下塵(一作/泥)土中不見玉顏空死處君臣¶
相顧盡沾衣東望都門信馬歸歸來池苑皆依舊太液¶
芙蓉未央栁芙蓉如靣栁如眉對此如何不淚垂春風¶
桃李花開日(一作/夜)秋雨梧桐葉落時西宫南内(一作/苑)多¶
秋草落葉(集作/夜)滿階紅不掃棃園弟子白髮新椒房阿¶
監青娥老夕殿螢飛思悄然秋(一作/孤)燈挑盡未成眠遲¶
<pb:KR4h0022_WYG_346-12a>¶
遲鍾漏初長夜耿耿星河欲曙天鴛鴦瓦冷霜華重舊¶
枕故衾(集翡翠/作衾寒)誰與共悠悠生死别經年魂魄不曽來¶
入夣臨卭方(一作/道)士鴻都客能以精神致魂魄為感君¶
王展轉恩(一作/思)遂教方士慇懃覔排空(集作/雲)馭氣奔如¶
電昇天入地求之遍上窮碧落下黄泉两處茫茫皆不¶
見忽聞海上有仙山山在虛無縹渺間樓殿(一作/閣)玲瓏¶
五雲起其間綽約多仙子中有一人名玉妃(川文粹作/字玉真一)¶
(作字/太真)雪膚花貌參差是金闕两(集作/西)廂叩玉扃轉教小¶
<pb:KR4h0022_WYG_346-12b>¶
玉報雙成聞道漢家天子使九華帳下夣中(一作/䰟)驚攬¶
衣椎枕起徘徊珠箔銀鈎(一屏/作)迤邐開雲髻半偏新睡¶
覺花冠不整下堂來風吹仙袂飄飄(一作/颻)舉猶似霓裳¶
羽衣舞玉容寂寞淚闌干梨花一枝春帯雨含情凝睇¶
謝君王一别音容两渺茫昭陽殿裏恩愛絶蓬萊宫中¶
日月長廻頭下問(集作/望)人寰處不見長安見塵霧空持¶
(一作/唯將)舊物表深情鈿合金釵寄將去釵留一股合一扇¶
釵擘黄金合分鈿但教(一作/令)心似金鈿堅天上人間會¶
<pb:KR4h0022_WYG_346-13a>¶
相見臨别慇懃重寄詞詞中有誓两心知七月七日長¶
生殿夜半(一作/半夜)無人私語時在天願為(一作/作)比翼鳥在¶
地願為連理枝天長地久有時盡此恨綿綿無盡(集作/絶)¶
期¶
　¶
　¶
　¶
　¶
<pb:KR4h0022_WYG_346-13b>¶
　¶
　¶
　¶
　¶
　¶
　¶
　¶
　文苑英華巻三百四十六¶
