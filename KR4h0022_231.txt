# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.078300
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百三十一
<pb:KR4h0022_WYG_231-1a>¶
欽定四庫全書¶
　文苑英華巻二百三十一　宋　李昉等　編¶
　隱逸二¶
　　處士四十五首　　　山人二十一首¶
　　處士¶
　　　春日送麗處士歸龍山　　　釋無可¶
愛弟直霜臺家山羡獨廻出門時返顧何日更西來柳¶
亦臨闗發花應到越開漁舟誰伴上依舊恣沿洄¶
<pb:KR4h0022_WYG_231-1b>¶
　　　酬吳處士(一作寄/朱慶餘)　　　　　周　賀¶
已當聽鴈夜多事不(一作/少)同居故疾離城晩秋霖九月¶
踈趂(一作/聽)鐘開靜户帶(一作/掃)葉卷殘(一作/閒)書蕩(一作/盪)漿¶
期南去荒園久廢鋤¶
　　此詩二百四十六巻二百六十一巻重出並已削¶
　　去注異同為一作¶
　　　送沈處士赴蘇州李中丞招以詩贈行¶
　　　　　　　　　　　　　　　杜　牧¶
<pb:KR4h0022_WYG_231-2a>¶
山城樹葉紅下有碧溪水溪橋向吳路酒旗誇酒美下¶
馬此送君髙歌為君醉念君抱材能百工在城壘空山¶
三十年鹿裘挂窓睡自言隴西公飄然我知己舉酒屬¶
吳門今朝為君起懸弓三百斤囊書數萬紙戰賊即戰¶
賊為吏即為吏盡我所有無惟公之指使予曰隴西公¶
滔滔大君子常思掄羣材一為國家治譬如匠見木礙¶
眼皆不棄大者麤十圍小者細一指榍橛與棟梁施之¶
皆有位忽然竪明堂一揮立能致予亦何為者亦受公¶
<pb:KR4h0022_WYG_231-2b>¶
恩紀處士常有言殘賊為犬豕常恨兩手空不得一馬¶
箠今依隴西公如虎傅兩翅公非刺史材當坐巖廊地¶
處士瑰竒姿必展平生志東吳饒風光翠巘多名寺踈¶
煙亹亹秋獨酌平生思因書問故人能㤀批紙尾公或¶
憶姓名為說都憔悴¶
　　　贈宣州元處士　　　　　　前　人¶
陵陽北郭隠身世兩㤀者蓬蒿三畆居寛於一天下罇¶
酒(一作/前)對不酌黙(一作/宻)與𤣥相話人生自不足愛嘆遭¶
<pb:KR4h0022_WYG_231-3a>¶
逄寡¶
　　此詩二百六十一巻重出今已削去注異同為一¶
　　作¶
　　　題韋處士山居(集作題韋/隠居西齋)　　許　渾¶
斸藥去還歸家人半掩扉山風藤子落溪雨(集作/水)豆花¶
肥寺逺僧來少橋危客過(一作/到)稀不聞碪杵動應解剪¶
(集作/製)荷衣¶
　　　贈裴處士　　　　　　　　前　人¶
<pb:KR4h0022_WYG_231-3b>¶
為儒白髮生鄉里早聞名煖酒雪初下讀書山欲(集作/未)¶
明字形翻鳥跡詩調合猿聲門外滄浪水知君欲濯纓¶
　　　送(集作/别)韋處士　　　　　　前　人¶
南北斷蓬飛别多相見稀更傷今日鬢(集作/酒)未換昔時¶
(集作/年)衣舊友幾人在故鄉何所(集作/處)歸秦原向西路雲¶
晩雪霏霏¶
　　此詩二百八十八巻重出今已削去¶
　　　將赴京師留題孫處士山居二首¶
<pb:KR4h0022_WYG_231-4a>¶
　　　　　　　　　　　　　　　前　人¶
西巖有髙興路僻幾人知松䕃花開少(集作/晩)山寒酒熟¶
遲遊從收(集作/隨)野鶴休息過(集作/遇)靈龜長見隣翁說容¶
華似舊時¶
　　　二¶
草堂近西郭遥對鏡(集作/敬)亭開枕膩海雲起簟凉山雨¶
來髙歌懐地肺逺賦憶天台應笑(集作/學)相如志終須駟¶
馬廻¶
<pb:KR4h0022_WYG_231-4b>¶
　　　寄昭亭楊處士(集作寄陽/陵處士)　　前　人¶
舊隠青山紫桂隂一書迢遞寄歸心謝公樓上晩花發¶
(集作/盛)揚子宅前春草深吳岫雨來溪鳥浴楚山(集作/江)雲¶
暗嶺猿吟野人寧負滄洲伴㑹待吹竽定至音¶
　　　題獨孤處士村居　　　　　薛　逢¶
江上園廬荆作扉男驅耕犢婦鳴機林巒當户蔦蘿暗¶
桑柘繞村薑芋肥㡬畆稻田還謂業兩間茆舍亦言歸¶
何如一被風塵染到老云云相是非¶
<pb:KR4h0022_WYG_231-5a>¶
　　　處士盧岵山居　　　　　　温庭筠¶
西溪問樵客遥識楚人(集作/主人)家古樹老連石急泉清露¶
沙千峰隨雨暗一逕入雲斜日暮鳥飛散滿山&KR1593;麥花¶
　　　題陳處士幽居　　　　　　前　人¶
松軒塵外客髙竹(集作/枕)自蕭踈雨後苔侵井霜來葉滿¶
渠閒看鏡湖畫時得越僧書若待前溪月誰人伴釣魚¶
　　　題李處士幽居　　　　　　前　人¶
水玉簮頭白(一作/戴)角巾瑶琴寂歴拂輕塵穠隂似帳紅¶
<pb:KR4h0022_WYG_231-5b>¶
薇晩細雨如煙碧草春(一作/新)隔竹見籠疑有鶴捲簾看¶
畫更無人南窓(集作/山)自有㤀機(集作/年)友谷口空稱鄭子¶
真¶
　　此詩三百十八卷重出今已削去¶
　　　題李羽處士寄新醖走筆戯酧¶
　　　　　　　　　　　　　　　前　人¶
髙譚有伴還成藪沉醉無期即是鄉已恨流鶯欺謝客¶
更將浮蟻與劉郎簷前栁色分張緑窓外花枝借助香¶
<pb:KR4h0022_WYG_231-6a>¶
所恨玳筵紅燭夜草𤣥寥落近廻塘¶
　　　處士隠居　　　　　　　　張　祜¶
斜日半飛閣髙簷(集作/簾)輕翳(一作/翳逺)空清香芙蓉水碧冷¶
琅玕風絕岸𣲖沿洑修廊趾崇隆唯當餌仙术坐作朱¶
顔翁¶
　　　送鄭台處士歸絳巖　　　　方　干¶
榮啟先生挾琴去厭尋靈勝憶巖栖白猿啼(集作/垂)樹窓¶
邊月紅鯉驚鈎竹外溪慣採藥苗資素饌曽書蕉葉寄¶
<pb:KR4h0022_WYG_231-6b>¶
新題古賢猶愴河梁别未可怱怱便解携¶
　　　書桃花塢周處士壁　　　　前　人¶
醉吟雪月思彌苦思苦神勞白(集作/新)髮生自學古賢修¶
靜節唯應野鶴識髙情細泉出石飛難盡孤燭和雲濕¶
不明何事懶於嵇叔夜更無書信(集作/札)荅公卿¶
　　　贈黄處士　　　　　　　　前　人¶
閉户先生無是非竹灣松榭藕絲衣愁吟宻雪思難盡¶
醉倒落(集作/殘)花扶不歸若出薜蘿迎鶴簡應隨舴艋别¶
<pb:KR4h0022_WYG_231-7a>¶
漁磯到頭苦節終何益空改文星作少微¶
　　　贈中巖王處士　　　　　　前　人¶
垂楊裊裊草芊芊氣象清深(集作/虚)似洞天援筆便成鸚¶
鵡賦洗花亦(集作/須)用桔橰泉商於避世堪同日渭叟(集/作)¶
(曲/)逄時必有年直恐肺(集作/剛)腸閒不(集作/未)得醉吟爭柰¶
被才牽¶
　　　送房處士閒遊　　　　　　李羣玉¶
注(集作/採)藥陶貞白尋山許逺遊刀圭藏妙用巖洞契冥¶
<pb:KR4h0022_WYG_231-7b>¶
搜花竹(集作/月)三湘水琴樽一葉舟羡君隨野性(集作/鶴)長¶
謝稻粱愁¶
　　　贈包處士　　　　　　　　李　洞¶
愁思枕月卧瀟湘寄宿慈恩竹(集作/寺)裏房性急還(集作/却)¶
於碁上慢身閒未免藥中忙休抛手網驚龍睡曽挂頭¶
巾拂鳥行聞說石門君舊隠寒峰(集作/風)濺瀑壊書堂¶
　　　虎丘寺贈漁處士　　　　　趙　嘏¶
蘭若雲深處前年客重過岩空秋色動水濶夕陽多早¶
<pb:KR4h0022_WYG_231-8a>¶
負江湖志今如鬢髮何唯思閒勝我釣艇在煙波¶
　　　送韋處士歸省朔方　　　　前　人¶
映桞見行色故山當落暉青雲知己殁白首一身歸滿¶
袖蕭闗雨連沙塞鴈飛到家飜有喜借取老萊衣¶
　　　贈曹處士幽居　　　　　　前　人¶
勾漏先生氷玉然曽將八石問群仙中山暫醉一千日¶
南苑住來三百年碁局不收花滿洞霓旌欲别浪翻天¶
何須更學鴟夷子頭白江湖一短船¶
<pb:KR4h0022_WYG_231-8b>¶
　　　新秋雨霽宿王處士東郊　　馬　戴¶
夕陽逄一雨夜雨洗清隂露氣竹窓靜秋光雲月深煎¶
嘗靈藥味話及故山心得意兩不寐微風生玉琴¶
　　　送胡處士歸湘南　　　　　李　頻¶
見話荆湘切長愁有去時江湖秋渉逺雷雨夜眠遲舊¶
業多歸興空山盡老期天寒一瓢酒落日擬留誰¶
　　　秋晩訪李處士所居　　　　皮日休¶
門前襄水碧潺潺靜釣歸來不掩闗書閣䑕穿厨簏破¶
<pb:KR4h0022_WYG_231-9a>¶
竹園霜後桔橰閒兒童不許驚幽鳥藥草須教上假山¶
莫為愛詩偏念我訪君多得醉中還¶
　　　李處士郊居　　　　　　　前　人¶
石衣如髮小(一作/水)溪清溪上柴門架樹成園裏水流澆¶
竹響窓中人靜下棋聲㡬多狎鳥皆諳性無限幽花未¶
得名滿引紅螺詩一首劉禎失却病心情¶
　　　送陸處士　　　　　　　　張　喬¶
罇前放浩歌便起(一作/處)泛烟波舟楫故人少江湖明月¶
<pb:KR4h0022_WYG_231-9b>¶
多孤峯經宿上僻寺共雲過若向僊巖住還應著薜蘿¶
　　　送韓處士歸少室山　　　　前　人¶
江外歴千岑還歸少室吟地閒緱嶺月窓逈洛城砧石¶
竇垂寒(一作/新)乳松枝長别琴他年瀑泉下亦擬置家林¶
　　　西蜀凈衆寺松溪八韻寄水筆崔處士¶
　　　　　　　　　　　　　　　鄭　谷¶
松因溪得名松吹荅溪聲繚繞能穿寺幽竒不在城寒¶
煙齋後散春雨夜中平染岸蒼苔古翹沙白鷺明澄分¶
<pb:KR4h0022_WYG_231-10a>¶
僧影瘦光徹客心清帶梵侵雲響和鐘激石鳴淡烹新¶
茗爽煖泛落花輕此景窮(一作/吟)難盡憑君畫入京¶
　　　蔡處士　　　　　　　　　前　人¶
無著復(集作/更)無求平生不解愁鬻蔬貧凈潔中酒病風¶
流㫖趣陶山相詩篇沈隠侯小齋江色裏籬柱繫漁舟¶
　　　梁燭處士辭金陵相國杜公歸舊山因以寄贈¶
　　　　　　　　　　　　　　　前　人¶
相庭留不得江野有苔磯兩浙尋山遍孤舟載鶴歸世¶
<pb:KR4h0022_WYG_231-10b>¶
間書讀盡僧(集作/雲)外客來稀諫署搜賢急應難惜布衣¶
　　　長安夜坐寄懷湖外嵇處士　前　人¶
萬里念江海浩然天地秋風髙羣木落夜久數星流鐘¶
絶分宫漏螢微隔御樓(集作/溝)遥知(集作/思)洞庭上葦露滴¶
漁舟¶
　　　寄贈楊䕫處士　　　　　　前　人¶
結茅依約釣魚臺濺水鸕鷀去又廻春卧甕邊聽酒熟¶
露吟庭際待花開三江勝景遨遊遍百代羣書講論(集/作)¶
<pb:KR4h0022_WYG_231-11a>¶
(貫/)來國步未安風雅薄可能髙尚抑天才¶
　　此詩二百六十四巻重出今已削去¶
　　　題仇處士郊居(棄官/卜居)　　　　杜荀鶴¶
江南景簇好(集作/此)林亭手板藍裾自可輕洞裏客來無¶
俗話郭中人到有山情閒抛(集作/敲)巖果呼猿接時釣溪¶
魚引鶴爭笑我有詩三百首馬蹄終日急於名¶
　　　憶張處士　　　　　　　　王貞白¶
天台張處士詩句造𤣥微古樂知音少名言與俗違山¶
<pb:KR4h0022_WYG_231-11b>¶
風入松徑海月上巖扉畢世唯髙卧無人說是非¶
　　　韋曲杜處士新居　　　　　羅　隠¶
翠歛王孫草荒誅宋玉茅㓂餘無故物時薄少深交迸¶
笋穿(集作/侵)行逕飢雛出壊巢小園吾亦有多病近來抛¶
　　　酧張(集作/章)處士見寄　　　　前　人¶
中原甲馬未曽安今日逄君事萬端亂後㡬囘鄉夢隔¶
别來何處路行難霜鱗共落三門浪雪鬂同歸七里灘¶
何必新詩更相戯小樓吟罷暮天寒¶
<pb:KR4h0022_WYG_231-12a>¶
　　　早春送處士張坤歸汴州(集作/大梁)¶
　　　　　　　　　　　　　　　前　人¶
蕭蕭羸馬正塵埃又送歸軒向吹臺别酒莫辭今夜醉¶
故人知是㡬時來(集作/廻)泉經華嶽猶應凍花到梁園始¶
合開為謝東門抱闗吏不堪惆悵滿離盃¶
　　此詩又見二百八十三巻¶
　　　贈鏡湖處士方干二首　　　曹　松¶
包含教化剰搜羅句出東甌柰峭何世路不妨平處少¶
<pb:KR4h0022_WYG_231-12b>¶
才人唯是屈聲多雲來島上便幽石月到湖心忌白波¶
後軰難為措機杼先生織字得龍梭¶
　　　二¶
秪擬應星眠越絶唯將麗什當髙勲磨礱清濁人難㑹¶
織絡虛無帝亦聞鳥道未知山足雨漁家已没鏡中雲¶
他時莫為三徴起門外沙鷗解笑君¶
　　　再訪陸處士　　　　　　　前　人¶
萬巻書邊人半白再來惟恐降𤣥纁性靈比鶴爭多少¶
<pb:KR4h0022_WYG_231-13a>¶
氣力登山較㡬分吟鬂漸無前度漆寢衣猶有昨宵雲¶
將知谷口耕烟者低視齊梁楚趙君¶
　　　題任處士修精舍　　　　　魚元機¶
幽人剙竒境逰客寄(一作/駐)行程粉壁空留字蓮宫未有¶
名鑿池泉自出開逕草重生百尺金輪閣當川豁眼明¶
　　山人¶
　　　寄鄭霍二山人　　　　　　王　維¶
翩翩繁華子多事(集作/出)金張門幸有先人業早逄(集作/䝉)¶
<pb:KR4h0022_WYG_231-13b>¶
明主恩同(集作/童)年且未學肉食驚華軒豈乏中林士無¶
人薦至尊鄭生老泉石霍子安丘樊賣藥不二價著書¶
盈萬言息隂無惡木飲水必清源吾賤不及議斯人竟¶
誰論¶
　　　逰李山人所居因題屋壁　　前　人¶
世上皆如夢狂來或自歌問年松樹老有地竹隂(集作/林)¶
多藥倩韓康賣門容尚子過飜嫌枕席上無那(集作/柰)白¶
雲何¶
<pb:KR4h0022_WYG_231-14a>¶
　　　寄張十二山人彪　　　　　杜　甫¶
獨卧嵩陽客三違(一作/逄)潁水春艱難隨老母慘澹向時¶
人謝氏尋山屐(一作/屣)陶公(一作/潜)漉酒巾羣兇彌宇宙此¶
物在風塵歴下辭姜被闗西得孟隣早通交契宻(一作/濶)¶
晩接道流新靜者心多妙先生藝絶倫草書何太(一作/甚)¶
古詩興不無神曹植休前軰張芝更後身數篇吟可老¶
一字買堪貧將恐曾防㓂深潜託所親寧聞倚門夕盡¶
力潔飱晨踈懶為名悞驅馳䘮我真素居猶寂寞相遇¶
<pb:KR4h0022_WYG_231-14b>¶
益酸(一作/愁)辛流轉依邊徼逄迎念席珎時來故舊少亂¶
後别離頻世祖修髙廟文公賞從臣商山猶入楚源(一/作)¶
(湍/)水不離(一作/流)秦存想青龍秘騎行白鹿馴耕巖非谷¶
口結草即河濵肘後符應驗囊中藥未陳旋懐(一作/懐賢)殊¶
不愜良覿渺無因自古皆悲恨浮生有屈伸此邦今尚¶
武何處且依仁鼓角凌天籟闗山信月輪官場羅鎮磧¶
賊火近洮岷蕭瑟(一作/索)論功(一作/兵)地蒼茫鬬將辰大軍¶
多處所餘孽尚紛綸髙興知籠鳥斯文豈(一作/起)獲麟窮¶
<pb:KR4h0022_WYG_231-15a>¶
秋正摇落廻首望松筠¶
　　　送范山人歸太山　　　　　李　白¶
魯客抱白鶴别余往太山初行若片雪杳在青崖間髙¶
髙至天門海日近可攀雲生望不及此去何時還¶
　　　送楊山人歸嵩山　　　　　前　人¶
我有萬古宅嵩陽(一作/山)玉女峯長留一片月掛在東溪¶
松爾去掇仙草菖蒲花紫茸嵗晩或相訪青天騎白龍¶
　　　下終南山過斛斯山人宿置酒¶
<pb:KR4h0022_WYG_231-15b>¶
　　　　　　　　　　　　　　　前　人¶
暮從碧山下山月隨人歸却顧所來逕蒼蒼横翠微相¶
携及田家稚子開荆扉緑竹入幽徑(集作/援)青蘿拂行衣¶
歡言得所憇美酒聊共揮長歌吟松風曲盡河星稀我¶
醉君復樂陶然共㤀機¶
　　　送鄭山人還廬山别業　　　劉長卿¶
潯陽數畆宅歸卧掩柴闗谷口何人待(一作/在)門前秋草¶
閒㤀機賣藥罷揮手(一作/不語)杖藜還舊笋成寒竹空齋向¶
<pb:KR4h0022_WYG_231-16a>¶
暮山水流經(一作/過)舍下雲去(一作/起)到人間桂樹花應發¶
因行寄一攀¶
　　此詩二百七十巻重出今已削去注異同為一作¶
　　　送朱山人放歸山隂(見三百/十八巻)¶
　　　入白沙渚夤縁二十五里至石室山下懐天台¶
　　　　陸山人　　　　　　　　前　人¶
逺嶼藹將夕翫幽行自遲歸人不計日流水閒相隨輟¶
棹石(集作/古)崖口捫蘿春景熙偶因廻洲次寧與前山期¶
<pb:KR4h0022_WYG_231-16b>¶
對此瑶草色懐君瓊樹枝浮雲去寂寥(集作/寞)白鳥相(集/作)¶
(來/)因依何事愛髙隠但令勞逺思窮年卧海嶠永望愁¶
天涯吾亦從君(一作/此)去扁舟何所之迢迢江上帆千里¶
東風吹¶
　　　宿闗西客舍寄東山嚴許二山人時天寳初七¶
　　　　月初三日在學見有髙道舉徴¶
　　　　　　　　　　　　　　　岑　參¶
雲送闗西雨風傳渭水秋孤燈燃客夢寒杵𢷬鄉愁灘¶
<pb:KR4h0022_WYG_231-17a>¶
上思嚴子山中憶許由蒼生今有望飛詔下林丘¶
　　　寄華隂山人李岡　　　　　前　人¶
君隠處當一星蓮花峯頭飯黄精仙人掌上演丹經鳥¶
可到人莫攀隠來十年不下山袖中短書誰為逹華隂¶
道士賣藥還¶
　　　送楊山人歸嵩陽　　　　　髙　適¶
不到嵩陽動十年舊家(一作/時)心亊已徒然一二故人不¶
復見三十六峯猶眼前夷門二月柳條色流鶯數聲淚¶
<pb:KR4h0022_WYG_231-17b>¶
沾臆鑿井耕田不我招知君以此㤀帝力山人好去嵩¶
陽路唯余眷眷長相憶¶
　　　送韋山人(二字集作/邕少府)歸鍾山别業¶
　　　　　　　　　　　　　　　李嘉祐¶
旗亭閱書罷(集作祈門/官罷後)負笈向桃源萬巻長開帙千山¶
不掩(集作峯/不閉)門緑楊垂野渡(一作/徑)黄鳥傍山村念爾能¶
髙枕丹墀㑹一論¶
　　此詩二百七十巻重出今已削去¶
<pb:KR4h0022_WYG_231-18a>¶
　　　送陸鴻漸山人採茶廻　　　皇甫曽¶
千峯待逋客香茗復叢生採摘知深處煙霞羡獨行幽¶
期山寺逺野飯石泉清寂寂燃燈火相思一磬聲¶
　　　贈强山人　　　　　　　　郎士元¶
或棹孤舟或杖藜尋常適(集作/隨)意釣前溪草堂竹逕在¶
何處落日孤煙寒渚西¶
　　　送王山人歸别業(集作送元晟/歸潜山所居)¶
　　　　　　　　　　　　　　　皇甫冉¶
<pb:KR4h0022_WYG_231-18b>¶
深山秋事(間氣集/作意)早歸去意(集作/復)何如浥露收新稼迎¶
寒葺舊廬題詩即招隠作賦足(集作/是)閒居别後空相憶¶
嵇康懶寄書(集作/讀書)¶
　　此詩二百七十二巻重出今已削去¶
　　　送李山人還　　　　　　　前　人¶
從來無檢束只欲老煙霞雞犬聲相應深山有㡬家¶
　　　送李山人還玉溪　　　　　顧　况¶
好鳥共鳴臨水樹幽人獨欠買山錢若為種得千竿竹¶
<pb:KR4h0022_WYG_231-19a>¶
引取君家一眼泉¶
　　　贈題韋山人　　　　　　　耿　湋¶
失意成逋客終年獨掩扉無機狎鷗慣多病見人稀流¶
水知脩(一作/行)藥孤雲伴採薇空齋暮還坐心事與時違¶
　　　奉和張大夫詶髙山人　　　司空曙¶
野客居鈴閣重門將校稀豸冠親穀弁龜印織(集作/識)荷¶
衣坐久寒泉(集作/飈)爽談餘暮角㣲蒼生湏太傅山在豈¶
容歸¶
<pb:KR4h0022_WYG_231-19b>¶
　　　送麴山人往(集作/住)衡山　　　前　人¶
白石先生眉髮老(集作/光)已分紺(集作/甜)雪飲紅漿衣巾半¶
染煙霞色(集作/氣)語笑兼和藥草香茅洞玉聲流暗水衡¶
山碧氣(集作/色)映朝陽千年城郭如相問華表峩峩有夜¶
霜¶
　¶
　¶
　文苑英華巻二百三十一¶
