# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:40.501374
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷七十三
<pb:KR4h0022_WYG_073-1a>¶
欽定四庫全書¶
　文苑英華巻七十三　　　宋　李昉等　編¶
　樂三¶
　　太常觀四夷樂賦一首¶
　　太學釋奠觀古樂賦一首¶
　　冬至日陪位聽太和樂賦一首¶
　　太常新復樂懸冬至日薦之圜丘賦一首¶
　　吴公子聽樂賦一首¶
<pb:KR4h0022_WYG_073-1b>¶
　　吴公子聽樂觀風賦一首¶
　　鈞天樂賦三首¶
　　雲韶樂賦一首¶
　　　太常觀四夷樂賦(以澤被逺夷入/附聲頌為韻)¶
　　　　　　　　　　　　　　　劉公輿¶
聖皇窮天覆以張宇極地載以光宅端拱協有虞陶唐¶
獻樂奏戎夷蠻貊豈不以浃洽𤣥化沐浴聖澤於是鞮¶
鞻掌其方位太常總其樂器列在天庭陳其鼓吹僸佅¶
<pb:KR4h0022_WYG_073-2a>¶
兠離風旋鳥翅其舞也無進旅退旅之容其音也非皦¶
如繹如之義狄鞮騁能扶婁效智既夷樂之具陳彰帝¶
徳之光被觀其隨樂官入禁苑荷恩覃化及之徳無踰¶
山渉海之逺我聖君文眀立極化本雍熈太和克同於¶
天地貢樂不假於蠻夷所以司於太常奏於丹墀俾華¶
夷之風不隔覊縻之義在兹夫其始也伊四部之爰来¶
闢九門而並入水火之位雕題衣毛以相向金木之方¶
皮服左衽以對立于以彰四夷之咸賔于以表五兵之¶
<pb:KR4h0022_WYG_073-2b>¶
載戢雖搏考之有聲靡塤簴(疑作/箎)之可附樂章既異無¶
勞季札之觀曲度自殊奚假周郎之顧爾其非今非古¶
乍濁乍清不雜中華之樂自作異方之聲聞奏既移於¶
白日窮規以悦於皇情於是詔帑藏以頒賜命象胥以¶
廻衆九夷八蠻喜氣溢於咸鎬六戎五狄歡聲動於岐¶
雍豈獨納魯廟而見稱獻漢庭而足重微臣賀華夷之¶
混一敢承舞而獻頌¶
　　　太學釋奠觀古樂賦(以聲淫及商武/亂偕坐為韻)¶
<pb:KR4h0022_WYG_073-3a>¶
　　　　　　　　　　　　　　　李　程¶
天子崇儒兮闢此虞庠仲秋上丁兮奠我素王既斯禮¶
之畢具伊古樂而遂張於是調律吕備宫商笙鏞嘈而¶
並奏干羽儼其成行進旅退旅爰擊爰拊鳴宫懸起萬¶
舞設崇牙森樹羽斯道渢渢斯人俣俣和聲合氣綴規¶
接武聽其韻可以窒欲覽其儀可以道古濟濟祁祁莫¶
不賁然而来覩有歎者曰太和之音其樂愔愔作以崇¶
徳和而不淫所謂建藻薦之禮革慆堙之心雲英之聲¶
<pb:KR4h0022_WYG_073-3b>¶
何質韶濩之樂則深見師襄之擊磬聞瓠巴之鼓琴借¶
如發揚蹈厲右秉左執其從純其始翕登歌初彌下管¶
相及朱絃徐泛覺虞舜之風薰玉戚載持想周武之山¶
立懿其五節清九奏成播殷周之頌無鄭衞之聲亷正¶
以作姦邪不生盖由徳音洋溢樂教衆夥誠無象而不¶
傳非有功而不可魏文侯昔著於發問賔牟賈嘗稱於¶
侍坐乃知雅音為邦家之本正樂非耳目之翫可以洽¶
人神可以彰理亂而况八佾成列八音克諧尊儒訓兮¶
<pb:KR4h0022_WYG_073-4a>¶
國風之始闡樂正兮王政不乖夫如是所謂光揚盛禮¶
和樂孔偕¶
　　　冬至日陪位聽太和樂賦(以文徳光宅天/敬萬夀為韻)¶
　　　　　　　　　　　　　　　陸　贄¶
樂自上古兮和洽是聞日至南極兮隂陽肇分名太和¶
而順氣取初陽而配君則知天授聖而正厯聖應天而¶
効勲惟至也去隂就陽惟樂也偃武脩文八佾初陳雜¶
鸞鳯而容裔九奏斯畢降佳氣之氤氲爾其順元辰體¶
<pb:KR4h0022_WYG_073-4b>¶
乾徳赫容衞之森肅儼宸位之恭黙班禮樂於千品陳¶
贄幣於萬國濟濟皇皇威容孔彰望北辰以列位指南¶
山而獻觴慶雲叶符榮觀臺之加(一作/崇)麗太陽臨照煴¶
魏闕而増光於是太常導干羽而前曰八音自設千古¶
靡隔所以賞諸侯之功暢聖君之澤失其度則惉懘寖¶
興適其儀則上下咸格清浄順氣而不擾和樂自心而¶
来宅可以導情欲可以滌煩劇既而筍簴齊列笙竽互¶
傳偕肅肅而合雅亦啾啾而同𤣥備以四夷識四海之¶
<pb:KR4h0022_WYG_073-5a>¶
無我(一作/外)成於九土知九徳之咸宣崇易簡豈同於濮¶
水務徳化寧比於鈞天既損之而又損盖斯焉而取焉¶
故所以移風易俗發號施令周天地而不流匝寰宇而¶
無競斥鄭衞而不御暢柔(一作/虚)和而全正群黎足蹈而¶
手舞百僚儀肅而心敬則知一人作則萬邦為憲来逺¶
人以干舞播聲頌而吹萬則鄭之細晉之思不可以勸¶
湯之放武之伐而猶有怨豈比我照二儀形九有舒太¶
和之至徳居盛陽之元首咸有典而有則固可大而可¶
<pb:KR4h0022_WYG_073-5b>¶
久眀眀我后於斯萬夀¶
　　　太常新復樂懸冬至日薦之圜丘賦(以題中/字為韻)¶
　　　　　　　　　　　　　　　周　存¶
聖人之作樂也将以同和於天地崇祭也将以合奠於¶
鬼神祭有倫而六宗不忒樂具象而萬國以親皇家握¶
乾符以御㝢廣樂教以同人雖功成而有作亦襲古而¶
彌新皦如繹如風俗咸和而自化擊石拊石鳥獸率舞¶
以来馴頃以賊臣不順悖於典常震驚我師旅竊犯我¶
<pb:KR4h0022_WYG_073-6a>¶
紀綱禮樂之儀雖可久而可大文武之道亦一弛而一¶
張是以七徳興而有輯六樂缺而未彰今五典不用百¶
度載光海外懐仁以有截天下好樂而無荒帝乃誕敷¶
文教式奏薫絃命太常以修樂将享帝而配天於是繩¶
五元以氣應考八能而術全侈弇不興鳬氏之規惟妙¶
上下合度磬師之法可傳爰設業以設簴備宮懸與宿¶
懸爾其金石具陳鞉鼓間出和其戛擊節以徐疾五色¶
不亂以成文八風不奸而從律大章彰之已合陶唐之¶
<pb:KR4h0022_WYG_073-6b>¶
代韶盡美矣不惟有虞之日既而樂復音和仲冬日至¶
戒殷薦之祭典将孔明於祀事用享乎上帝乃奏夫圜¶
丘撞黄鍾而角動扣太簇而徵流大不踰宫而清濁迭¶
和細不過羽而終始相酬是以六變而天神可禮九成¶
而帝徳惟休大禮畢雅音收居清穆以合理思宥宻而¶
為猶雖化洽時和惟善政所致而風移俗易将復樂之¶
由¶
　　　吴公子聽樂賦(以四聲/為韻)　　　髙　郢¶
<pb:KR4h0022_WYG_073-7a>¶
延陵季子節髙神融博辨精通其識達其聽聰方辭吴¶
而聘魯因請樂以觀風主人於是設嘉饗進樂工陳金¶
石絲竹於堂上舞干戚羽旄於庭中客乃凝情滌慮幽¶
聽遐想翕如也見雅調之始作美矣哉歎至徳之彌廣¶
自周而下自鄶以上備聞變態之音黙見興亡之象時¶
則崇牙對望猛簴相向槌鐘擊鼓乍陵厲而清壮鳴磬¶
戛絃又發越而寥亮八音宣六律暢馬弭髦而仰秣魚¶
竦鱗而躍浪(弭髦竦鱗/字見吴賦)信可以察邦國政教之盛衰見¶
<pb:KR4h0022_WYG_073-7b>¶
造化隂陽之情状及夫曲已終奏斯闋言之者莫隠觀¶
之者咸恱足使䕫曠心沮牙期思絶是知大樂與天地¶
同和大禮與天地同節乃為理之樞柄化人之軌轍者¶
也夫聽者納於耳而察於心伊事也傳於古而繼於今¶
陽春白雪之歌其和寡流水髙山之曲其意深姑使清¶
濁不亂鄭衞莫侵雖千載之後亦何謝乎前賢之知音¶
　　　吴公子聽樂觀風賦(以自鄶已下/無聞焉為韻)¶
有東吴子博識洽聞欲觀風於上國期屬意於南薫審¶
<pb:KR4h0022_WYG_073-8a>¶
樂聲以殊志将理化之可分名籍籍以播物意飄飄以¶
凌雲聿来洙泗當周之季禮樂之化已虧文武之音(一/作)¶
(道/)亦墜嗟矇瞽之多逸嘆君臣之不自閱鄒魯之儒書¶
獨可稱其樂爾乃金石迭奏匏革互起主每齊於屈伸¶
客克諧於音㫖𢎞慈愛於寛裕展肅敬於㢘恥和風陶¶
陶以感心繁音洋洋以盈耳剛不怒兮稽其度柔不懾¶
兮得其理雖曲度而屢絶尚鏗鏘而未巳政教則異褒¶
貶無愆題深思於唐俗稱大風於齊篇察邶詩之不困¶
<pb:KR4h0022_WYG_073-8b>¶
知鄭祀之不延釋獨(一作/猶)憾之南籥愍黍離之東遷是¶
皆清眀華鑒脩短昭然雖謂千祀曽何聞焉幸遇休命¶
沐兹至化太和覃於夷狄神功格於上下五英六莖之¶
義咸池大章之徒與歴代而共樂匪古有而今無且夫¶
樂著太始配天為大實欲庶物之暢茂非獨五音之繁¶
㑹故省樂之理明乎否泰方且樂於無聲又何假聞乎¶
自鄶¶
　　　鈞天樂賦(以上天無聲昭/錫有道為韻)　　裴　度¶
<pb:KR4h0022_WYG_073-9a>¶
嘉大樂之同和惟上帝之申錫豈功成之可致必神遇¶
而来覿吉夢足徵竒音無斁爰昇天表備聽乎皦如繹¶
如方悟人間徒聞乎擊石拊石想夫秦穆趙簡逰魂太¶
清下連宵而無覺上和奏而有聲感之深殊九變之曲¶
神而化異三代之名則知昭假于下潛通在上俾晝作¶
夜既尚寐而冥濛好樂無荒乃克諧而瀏亮翕然並作¶
隠爾盡暢所以娱其精誠所以滌夫昏妄既而受天錫¶
降天衢空惚恍於沖漠猶髣髴於虚無餘響愔愔而在¶
<pb:KR4h0022_WYG_073-9b>¶
聽撫躬眇眇而異途原夫育萬靈騰九有縱未央之娱¶
樂表不息之悠久永為二主觀樂鈞天假夢中之髙㑹¶
豈邦内之驩然(一作/常)未若我皇沖一氣而獨運協六律¶
而相宣發善令為鐘鼔播仁聲於管絃将興慶於乾坤¶
之内非取樂於耳目之前不識不知順天之道旁流喜¶
氣寧候於鏗鏘盡得歡心詎資於擊考斯乃常聞於率¶
土不閟於重霄致中和而廣被誠教化之孔昭是曰鈞¶
天之樂也又何萬舞之與九韶¶
<pb:KR4h0022_WYG_073-10a>¶
　　　第二(同前/韻)　　　　　　　　失　名¶
何上天之黙黙有鈞天之可名盖徳至而則至從無聲¶
而有聲和樂發音與夢寐而潛契精誠自感何耳目之¶
能營懿乎𤣥徳升聞天降靈貺匪同乎搏拊之和豈在¶
乎霄雲之上感夫心志達乎肌膚都萬物而有喜聞九¶
奏而可娱其静也寂寂其動也于于異霜天之鐘應同¶
漢日之山呼肸蠁兮乍有杳冥兮若無表穆公之休烈¶
為簡子之祥符以遨以遊實我心之獨得不考不擊豈¶
<pb:KR4h0022_WYG_073-10b>¶
他人之是愉惟兹至樂信夫𤣥造非天私於二君惟天¶
饗於有道不然何融融洩洩發於自然萬籟不雜八音¶
相宣且降懽以入夢知惟徳之動天實深乎骨髓之内¶
豈専於視聽之前惟寤語之有說何言詞之能全至哉¶
無金石之迭代無宫商之先後忽變化於合漠韻鏗鏘¶
於妙有既登不死之福庭自諧保生之仁夀則知夫天¶
可通兮道可守自(一作/眀)感應之無差知影響之不苟降¶
鑒匪遥徳音孔昭鄙未善之周武甚盡羙之虞韶豈獨¶
<pb:KR4h0022_WYG_073-11a>¶
聆之兮四肢酣暢感之兮心神洗滌将使道徳之不昧¶
必受如斯之殊錫者也¶
　　　第三(同前/韻)　　　　　　　　李　觀¶
異哉天地之樂其可聞乎美矣盛矣神夫至夫謂其有¶
不見其有謂其無不見其無是惟徳盛者能感匪詞工¶
者足愉故昔秦穆之寐也去乎人間即乎天上豁如有¶
遇杳若無妄大音嘈兮交作上帝儼以延望百神紛紜¶
而齊赴萬變合沓而殊状日月正其東西星辰分其背¶
<pb:KR4h0022_WYG_073-11b>¶
向乃有地祗上謁天仙下朝奕奕翩翩霓裳羽盖之洊¶
集砰砰磕磕撞鐘擊鼓之相囂舞之者傞傞而中節歌¶
之者洩洩而匪驕其疾武足畏其徐文足昭遇之以神¶
殊季札之觀魯樂而忘味類宣尼之聽韶是知窮深極¶
厚于何不有罕究其真莫尋其首徳聲及於無外協氣¶
積於虚受駭矣乎樂以和(未詳/其義)和之至而天用作天之¶
神而樂克宣其動也與元氣迭運其静也與太虚相全¶
噫乎哉不可階升者天道但見夫乘宣(疑作/虚)躡浩乍如¶
<pb:KR4h0022_WYG_073-12a>¶
周文之夢實異季路之禱獲覩天樂之和羅神工之擊¶
考是天之所合道不虚行九奏未終初疑八佾三歎既¶
退方異六英徒觀(一作/恱)夫鏜鞳之内響優柔之正聲六¶
幽為之震魄七曜為之重晶而莫識其曲達其情既覺¶
既悟如喜如戚天樂之遺音在耳天神之仿像猶覿顧¶
何徳而承之受祉於天錫¶
　　　雲韶樂賦　　　　　　　　邵　軫¶
帝唐之於宣昭立極本乎神堯彌六葉以開泰接三正¶
<pb:KR4h0022_WYG_073-12b>¶
而㑹朝樂一人之淳徳成萬國之謳謡故太宗載櫜而¶
象舞聞於破陣我后垂拱而作樂嗣曰雲韶夫道者率¶
性作者謂聖統同積和倫理知政斯古之所以歌九徳¶
誦六詩咸池備矣大章繼之玉戚朱干降及禮文之代¶
蕢桴筦(一作/敔)籥行乎樸畧之時若乃周道衰王澤竭正¶
始之音奔散哀思之風鬱結逾千載而未返以俟我開¶
元之濬哲噫我樂之方作也天保定武功成紹堯光澤¶
嗣武重眀感物以風下理心而和聲稽六律之宫變諧¶
<pb:KR4h0022_WYG_073-13a>¶
八音而磬清越二十四祀建寅望之夕啓千門以達陽¶
氣御重城而臨百辟張彩燈之煌煌敞新樓之奕奕甸¶
師庭燎武賁陛㦸命典庸使設簨簴飾羽旄而展金石¶
納四夷之僸佅兠離奏六代之翕純皦繹乃翌日出雲¶
韶而舞之徒觀其降輦路臨廣塲曳羅裙之嫋嫋鳴玉¶
佩之鏘鏘始逶迤而並進終婉(一作/宛)轉而成行於是合¶
以絃匏從之磬管昭敬意於廉直本善心之嘽緩克和¶
四夷應春候而角調取象八風如舞行之綴短霓裳綵¶
<pb:KR4h0022_WYG_073-13b>¶
鬬雲髻花垂清歌互舉玉歩徐移俯仰有節周旋中規¶
将導志以變轉㡬成文於合離爾其美目流盼輕姿聳¶
峙或少進而赴商俄善来而應徵貫魚初度驚鴻乍起¶
容裔自得蹁躚未巳褧衣屢更新態不窮忽舉袖而縈¶
紫復廻身而拖紅及夫繁音九變曲度将終神人以和¶
天地攸同立五常之行移四海之風然後樂師吿罷退¶
之惟宫時也皇歡浹睿澤深一人有慶萬國懽心群臣¶
獻華封之祝天子御薰絃之琴照寰光於合璧式王度¶
<pb:KR4h0022_WYG_073-14a>¶
其如金乾道兮下濟湛恩兮汪濊四三皇兮六五帝于¶
胥樂兮千萬歳¶
　¶
　¶
　¶
　¶
　¶
　¶
<pb:KR4h0022_WYG_073-14b>¶
　¶
　¶
　¶
　¶
　¶
　¶
　¶
　文苑英華巻七十三¶
