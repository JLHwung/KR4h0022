# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:40.252837
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五十九
<pb:KR4h0022_WYG_059-1a>¶
欽定四庫全書¶
　文苑英華卷五十九　　　宋　李昉等　編¶
　行幸二¶
　　温湯御毬賦一首　　迴鑾賦一首¶
　　駕幸太學賦一首¶
　　駕幸宣輝門觀試舉人賦二首¶
　　駕幸春明樓試武藝絶倫賦一首¶
　　漢文帝幸細栁營賦一首¶
<pb:KR4h0022_WYG_059-1b>¶
　　沛父老留漢祖賦一首　穆天子宴瑶池賦一首¶
　　　温湯御毬賦　　　　　　　閻　寛¶
天寳六載孟冬十月霜清東野斗指北闕已畢三農亦¶
休百工皇帝思溫湯而順動幸㑹昌之離宫越三日下¶
明詔伊蹵鞠之戯者蓋用兵之技也武由是存義不可¶
捨頃徒習於禁中今將示於天下廣場惟新掃除克净平¶
望若砥下看猶鏡㣲露滴而必聞纎塵飛而不映欲觀¶
乎天子之入先受乎將軍之令宛駒驥駿體佶心閑銀鞍¶
<pb:KR4h0022_WYG_059-2a>¶
月上華勒星還細尾促結髙鬐難攀儼齊足以驤首待¶
馳騖乎其間羽林孤兒力壮身勇蓋稷門而未揵(疑作/徤)¶
攀秦鼎而非重積習為常成規親奉咸技癢而願効望¶
鳴鑾而跂踵雲開紫殿日臨丹墀無譁衆士其局各司¶
聖神之主於是乎帥師君前决死且不敢辭珠毬忽擲¶
月仗争擊并驅分鑣交臂叠跡或目留而形往或出羣¶
而受敵禀王命以周旋去天威兮咫尺有騁趫材専工¶
接来未拂地而還起乍從空而倒廻宻隂林而自却堅¶
<pb:KR4h0022_WYG_059-2b>¶
石壁而迎開百發百中如電如雷更生竒絶能出慮表¶
善學都盧仍騎騕䮍&KR0127;劇騰&KR0924;迅拚(一作/伴)鷙鳥梢虚而¶
訝人手長攅角而疑馬身小分都驟滿别部行收哮噉¶
則破山盪谷踴躍則跳巒簸丘争靡違於君子中寕謝¶
於諸侯况賞罰之必信旌君國之大猷其中志氣超神¶
眉目勝&KR0030;地祗衞蹕山靈捧靶衆沸渭以紛紜獨雍容¶
而閒暇俄(詩側弁/之俄)冠而雲散五色揮策而日廻三舎状¶
威鳳之飛翔等神龍之變化此神人兮有作豈臣子之¶
<pb:KR4h0022_WYG_059-3a>¶
齊駕是時也天宇闢睿情歡命京尹將属官美斯塲之¶
寵麗成今日之逰盤詳其指揮雅標幹事之首察其任¶
使孰為知人之難遂賞功而褒徳何縑縞之戔戔尹乃¶
拜手稽首逡巡不受曰子來之功臣何力之有夫稱物¶
以平施則可大而可久故職司與役徒亦恩加其賜厚¶
且稱兹藝精鍊古來罕見寓今斯成伐謀足擅可以震¶
疊戎狄康寧㝢縣漢祖未悟果有白登之圍唐堯闕修¶
載勞丹浦之戰然明者覩於未兆戒者圖於不見城誠¶
<pb:KR4h0022_WYG_059-3b>¶
狹頗積往來之勤馬雖調恐生銜橜之變慿覧則至樂¶
躬親則非便帝曰俞忠哉真知言之選¶
　　　廻鑾賦　　　　　　　　　歐陽詹¶
夫何降一人兮將凝帖乎萬方神其精而傑其質兮赫¶
赫巍巍(一作赫/赫奕奕)以昻昻膺千年之寳厯承八聖之重光¶
道為紀徳為綱仁為宅義為防化悠悠而蕩蕩風習習¶
以洋洋沐雨露以蕃昌燭日月以皆康癸亥(一作/丑非)之嵗¶
太皡司(一作/之)政乃作幸于西順上帝之令將行曰相彼¶
<pb:KR4h0022_WYG_059-4a>¶
元元以哲后為父母視淫君猶芻狗予其在徳則夷狄¶
皆予之子也伊重關擊柝於予誰(三字一作/虞誰為)守乎予其¶
不淑則骨肉實予讎敵也雖金城湯池於予何有乎四¶
門大開七寝停警歘凛凓以風清霄寂澄(三字一作/寂澄疑)而¶
月静于時厥有頑民從愚至逆假鴻恩以出入弄神器¶
於間隙於是天忿地怒人惨神惻積憤(一作/沴)氣以交衝¶
叠寃心以潜逼災變流演妖氛充塞山河列以長晦日¶
月存而無色明則士庶幽則靈(一作/神)祗豚魚有識草木¶
<pb:KR4h0022_WYG_059-4b>¶
無知企喁喁以嗷嗷望我后之來儀如孺子之憶慈親¶
焉如涸鱗之念長津焉如枯苖之待膏雨焉如籠鳥之¶
仰林莽焉既而文物無荒聲明有素木葉猶飛金風未¶
暮聖澤西浹天顔東顧廻旌旗整鑾輅雨師啓途風伯¶
前驅豐隆布令列&KR0409;行誅神功莫仇天力誰虞櫛繽紛¶
於㝠宰駢駱驛乎虚無洗地軸拂天衢殱有罪福無辜¶
雰霾掃蕩於寰區塵埃滌濯乎皇都元兇不戮而淪痡¶
品物未覩而遥蘇爾其靈物既先乗輿乃從雲車煙馭¶
<pb:KR4h0022_WYG_059-5a>¶
春心日容欝霏霏以葳蕤輝熠熠以嚴顒祥風&KR2078;&KR2078;以¶
淫淫瑞色靄靄(一作/雨)以溶溶蒙蘢焉虹蜺之榮儀鳳髣¶
髴焉烟靄(二字一/作江霧)之送逰龍若夷若夏乃愚乃賢振振¶
駢駢殷殷闐闐巷如流以湯湯野若草以芊芊雲浮巨¶
嶽水集洪川至喜翻悲含淚而前曰自沐𤣥化㝠㝠綿¶
綿如載于天如飲于泉卒嵗永年皆謂自然異日殷憂¶
方昭厥由歸歟歸歟人其待(一作/侍)居是日也皇帝乃闢¶
金門升(一作/出)紫宫宣睿㫖將天衷熙乎若㣲雷淑氣暢¶
<pb:KR4h0022_WYG_059-5b>¶
昆蟲芬乎若韶光麗景發青葱下蟠厚地上洽𤣥穹扶¶
桑而西虞泉而東百福交通萬彚大同白日三舎以逡¶
廵瞪丕征以融融南山萬嵗以争(一無/此字)呼頷聲若動而¶
崇崇至矣哉之徳也深乎大乎滂乎沛乎爾其汪濊乎¶
可謂上合天經下叶坤靈旁繞(一作/統)神明中獲人情故¶
能不守有與之守不争有與之争此一舉也足見天地¶
之心足辨人神之意諒無黨以無偏唯夫道徳之比者¶
也　　　　　凡一作皆集本¶
<pb:KR4h0022_WYG_059-6a>¶
　　　駕幸太學賦(以人安國泰大/播儒風為韵)　朱　休¶
皇帝念儒林之繁㑹當天地之交泰降萬乗以爰來使¶
八方而咸頼視其鼓篋之地文在其中禮於釋菜之庭¶
化行乎外睿想難喻精搜典謨属車連延輾御陌而後¶
入翠華容裔向文囿以前驅(未見儒/字官韻)臺觀惟新墻垣盡¶
飾宗伯禮賢以蕆事司成執經(一作/心)而奉職端冕旒而¶
綵仗&KR0004;立始駐六龍發聲教而翠華未旋以行萬國整¶
衣裳之楚楚習威儀之翼翼入門而冠劒陸離布位而¶
<pb:KR4h0022_WYG_059-6b>¶
貂蝉逼側若乃展先師之禮示後進之人張國容以貴¶
道闡文教以尊神升夫子之堂所謂以徳行行周公之¶
禮豈可不躬親不然者何以自謙於至聖而親饗於陪¶
臣哉是以講學斯陳徳音逺播念月將而日就各呈材¶
而切磋(唐韻有磋字千箇切與/磋義同改作効課恐非)龍顔不逺顧探索之惟¶
勤(一作顧平/日之克勤)天歩下臨曷斯湏之敢惰雲布星攅周回¶
可觀彼儒風之習習資睿思之安安頥指於學海儒林¶
自因澤及目擊乎䧺詞麗藻誰謂才難恩下育而冬暖¶
<pb:KR4h0022_WYG_059-7a>¶
命遐宣而晝寒濟時以勸學為先居上以易俗稱大俾¶
惰遊者咸思於經籍好勇者亦髙其冠帶既而宣化畢¶
盛禮終繳素志播皇風轉龍旂於祥烟之表返鑾輅於¶
瑞氣之中盛矣哉載筆之史不紀乎教化之宫¶
　　　駕幸宣輝門觀試舉人賦(并序擇以君聖臣/肅精  多士為韻)¶
　　　　　　　　　　　　　　　失　名¶
籍于天田之嵗也洎正月下明詔及仲秋萃賢良凡今¶
才人莫不麏至他他籍籍不可勝言于以躬親示納人¶
<pb:KR4h0022_WYG_059-7b>¶
之獻可也為之加膳示恤之以飫賜也既自渇賢不足¶
實為觀國之光君舉必書敢賦其事¶
惟天為大則之者我君有嚴有翼乃武乃文據天地之¶
大寳建社稷之元勲道不虚行於從政乎何有試可乃¶
己俾濫吹者區(一作/羣)分於是移千官以就日闢髙闕以¶
連雲濟濟罄山林之士峩峩列鵷鷺之羣且木以從繩¶
則正君以從諌則聖廣開替否之規遂下昌言之命采¶
彛倫翹錯薪能官於是乎癉惡則哲自可以知人得孫¶
<pb:KR4h0022_WYG_059-8a>¶
𢎞為舉首趨倚相為史臣儼端居於咫尺恭大問以絲¶
綸睿㫖臨天威肅咸&KR0502;惕之若厲俱進退之維谷將畢¶
力於謨猷乃竭誠於啟沃帝載惟貞垂範作程有典有¶
則惟一惟精重席表其彰善持衡所以貴平便便有司¶
能奉法而宣令髙髙在位更責實以循名觀賢謂何務¶
於慎擇或告之誡訓或旌之束帛日軒豈疲於端想躬¶
親不徳於胡獲夫如是王者無外誰為方外之臣野無¶
遺賢誰為在野之客獨有扣角勞歌憂心孔多仰天門以¶
<pb:KR4h0022_WYG_059-8b>¶
難呌咏碩人之在阿(一作/薖)則知代實須才生此多士惟賢¶
非后不食惟后非賢不理一技稱㝡徒仰恵堂之榮三道¶
登科敢望太常之美儻連茹之終及乃願一申於知己也¶
　　　第二(同前/韻)　　　　　　　　　張彦震¶
望之如雲聖人為君克敷厥徳以嶷鴻勲大庇黎元始¶
躬耕而載籍旁求俊彦終訪道而崇文於穆我皇乃神¶
乃聖開四目以達聦掩八紘而布政羣龍順啟沃之㫖¶
多士奉疇咨之命大哉邈乎於斯為盛爾其庶士冢宰¶
<pb:KR4h0022_WYG_059-9a>¶
百寮近臣大夫師長之旅版築巖穴之人舉爾所知乃¶
寸長無捨裒然而至雖片善必申於是朝無遺逸野絶¶
沉淪顒卬於鳳闕之下鼓舞於鴻漸之辰且聖澤昭宣¶
惟聞(一作/恭)有典有則天威咫尺孰謂不躬不親伊何(原/本)¶
(此處闕/四字)百寮増肅仰清問而矯首拜昌言而俯伏烝哉¶
髦士緑(一作/録)驥方呈於長衢賁於丘園白駒自来於空¶
谷亦既賛休命亦既陳厥成將獻可而替否必覃思而¶
研精意彼逸足侔乎先鳴錯翹薪以刈楚聊濯(疑作/擢)桂而¶
<pb:KR4h0022_WYG_059-9b>¶
敷榮懿乎文物明明威儀赫赫摇綵仗於雲路闢禁圍¶
於廣陌雖知人不易實在乎區分而天鍳孔明自彰乎¶
慎擇夫然才為世出才應時多以才從政兮國有恒典¶
以才為輔兮人知匪他于以代天工則百寮矜式于以¶
掌邦憲則庶事恊和亦自此立功亦自此致理邁前王¶
之躅垂可大之紀維翼翼之聖朝務濟濟之多士豈止¶
夫堯吁舜咨可疇徳而已哉¶
　　　駕幸春明樓試武藝絶倫賦(以弧矢之利/威天下為韻)¶
<pb:KR4h0022_WYG_059-10a>¶
　　　　　　　　　　　　　　　韋　肇¶
有武備者國之嘉謨習武事者人之令圖其在易也徵¶
之擊柝其在禮也取彼懸弧蓋居安慮危而兵不可去¶
䇿名委質而藝不可無我皇富有四海光宅八區然猶¶
軫懐未達愓慮不虞欲以廣盛業於二柄選䧺才於百¶
夫時乃駕幸於層樓闢場乎九軌森其羽衛揭以弧矢¶
列簮佩而儼立端冕旒而髙視詔曰惟爾力人惟爾爪¶
士食我塲藿今則至矣歌乎采蘩試可乃已於是拜手¶
<pb:KR4h0022_WYG_059-10b>¶
稽首足之蹈之騁伎於非常之日爭鋒於㧞類之時則¶
有六鈞用壮百中無疑和容就列省括于兹射用藏弓¶
不獨主皮之善發殊罕忌而無失鵠之嗤可謂措柸至¶
習捨䟦(疑作㧞詩/捨㧞則獲)必至盡其妙而不棄前修擅其功而¶
若有餘地天顔既瞩且賞麗龜之功人意所傾敢争射¶
隼之利又若䝉輪之俊超乗如飛騁廣塲之永埓覧繁¶
弱而忘歸左旋右抽擢兩肩於敏手奮髯増氣示衆目¶
以餘威立表取凖臨危應機盤過身之矛所投皆中執¶
<pb:KR4h0022_WYG_059-11a>¶
如組之轡所向無違宸心用多其勇㨗觀者咸服其精¶
㣲至有術非五善取匪十全不能定是非於已分而又¶
争利害於君前莫不心戰股慄落羽驚弦豈搜揚之不¶
至諒工拙之相懸夫試也者為求於衆㨗也者為同於¶
天明(疑作/非)僥倖之可竊周旌(一作/精)勸之無偏是以詣闕¶
者數百計而升明者纔一二焉其或進而不濫動必合¶
雅靡蹲甲以自媒思觀禮之見假始僶俛於法度忽蒼¶
黄於取捨信其命而有之亦不得而無也宜乎召墨客¶
<pb:KR4h0022_WYG_059-11b>¶
授行者書絶藝於詞臣傳不朽於天下¶
　　　漢文帝幸細栁營賦(以將軍出令漢/帝徐行為韻)¶
　　　　　　　　　　　　　　　馮　韜¶
虜犯榆塞軍屯栁營觀文帝勞師之禮得亞夫為將之¶
名其始也威獨立氣横行由棘門而及㶚上列千騎而¶
陳五兵羽衛爰来威儀既盛馬壮而塵起旗整而風勁¶
全忘以律自矜萬乗之尊是用加囂未發三軍之令及¶
其廻鳳蓋駐金輿師徒方俟於倐往介胄俄驚其勃如¶
<pb:KR4h0022_WYG_059-12a>¶
人心為之激發天歩為之躊躇方警蹕之&KR0004;傳自南自¶
北洎鑾鈴之有節匪疾匪徐偉夫推轂而行受脤而出¶
苟心腹之無二視尊卑之如一足使他將顔厚餘兇股¶
慄戈鋋有耀壓㶚水之波瀾士馬無聲悄轅門之風日¶
焜燿今古光昭典墳振天聲於絶漠笑兒戯於諸軍山¶
河保誓竹帛垂勲守官而敢違上命不戰而自息祅氛¶
暴去彊秦功成大漢炎火興而劉氏將熾旄頭燿而胡¶
羣尚叛思堂堂之陣用拓封疆得糾糾之夫以平禍亂¶
<pb:KR4h0022_WYG_059-12b>¶
宜其威加異類才出非常精貫金石貞含氷霜近鎮秦¶
城之上遥臨渭水之將(詩在渭之將蓋将側也况/是官韻不知者誤改作傍)觀爾¶
類之可殱帥安得奪諒我戰之則克敵何以當國家威¶
武有制冦銷蜂蠆之毒臣展𤓰牙之衛斯幸也誠則可¶
嘉殊足稱於其帝¶
　　　穆天子宴瑶池賦(以衆仙護儀靈/感斯集為韻)¶
　　　　　　　　　　　　　　　張仲素¶
昔穆王之御天下蕩志思𤣥凝然眇然將以肆車馬之¶
<pb:KR4h0022_WYG_059-13a>¶
逺迹訪崑閬之羣仙既而獲八駿以為乗興(疑/)六龍而¶
並騖謂升天可兾寕為海右之廵行地無彊漸出人間¶
之路弱水已踰層城是赴洎夫展王母之容貎見列仙¶
之軒輅絳宫𤣥圃異故鄉之樓臺鳳舞鸞歌勝至樂之¶
韶濩澄光𣺌瀰極望瑶池湛水容之漫漭蕩日彩以参¶
差逺近洲沚駢羅羽儀蕩蕩五雲冐芝田而不散翩翩¶
三鳥拂珠樹以相隨金液是嘗玉杯是挹桃杏之花競¶
秀蓬瀛之侣遥集逰仙可戀覺天路之日長惟帝念歸¶
<pb:KR4h0022_WYG_059-13b>¶
懼人間之景急嗟乎道不可測理難具形且復滛神之¶
與驕志啄腐之與呑腥固不可以長逰仙境久㑹衆靈¶
於是廻輕軒反飛鞚却瞻遼廓而無見尚聞簫鼔之餘¶
弄雖周文之歌鎬宴且異尋仙秦穆之享鈞天常稱在¶
夢此則詣之者身從之者衆稽彼異録陳兹所窺後之¶
王者樂以聞斯方士彩童幾渉風波之阻金莖玉露寕¶
延隟駟之馳故我后端拱穆清無為𤣥感却走馬而萬¶
方以泰不出户而八紘盡覧彼乃輕萬里而崇一朝孰¶
<pb:KR4h0022_WYG_059-14a>¶
若濟羣生於屯坎¶
　　　沛父老留漢髙祖賦(以願止前驅得/申深意為韻)¶
　　　　　　　　　　　　　　　王　啓¶
漢祖還鄉兮鑾駕將還沛中父老兮留戀澘然憶故舊¶
於干戈之後叙綢繆於旌旂之前白髪多傷鳳輦願停¶
於此日翠華一去皇恩再返於何年昔以羣盗并興我¶
皇斯起英明天授其昌運神武日聞於舊里今則秦楚¶
勢傾鼓鼙聲止聖代而陽和煦物元首明哉暮年而蒲¶
<pb:KR4h0022_WYG_059-14b>¶
栁傷秋老夫耄矣然而黄屋才降丹誠未申豈可風馳¶
天仗雷動車輪一則以情深閭里一則以義重君臣隆¶
凖龍顔昔是故鄉之子奉觴獻夀今為率土之人乃曰¶
陛下創業定傾順天立極臣等犬馬難効星霜屢逼窺¶
泗水則凄若舊風指芒碭則依然故邑眷戀難盡沉瀾¶
易得昔日望雲之瑞豈有明言當時貰酒之家堪驚黙¶
識帝乃駐天歩遂人心戈矛山立貔虎煙深草澤初興¶
雲路而蛟龍奮翼鄉園重到烟空而鸞鶴歸林時也親¶
<pb:KR4h0022_WYG_059-15a>¶
友咸臻少年并至縱兆民如子恩更洽於故人雖四海¶
為家情頗深於舊意(官韻一本/作地非)往事如覩流光若驅望¶
幸誠異攀轅則殊交逰既阻於秦時堪悲今昔黎庶正¶
忻于堯日自恨桑榆已而雙淚盡垂一言斯獻請沛為¶
湯沐之邑實臣愜生死之願是使萬嵗千秋杳㝠無恨¶
　¶
　¶
　¶
<pb:KR4h0022_WYG_059-15b>¶
　¶
　¶
　¶
　¶
　¶
　¶
　¶
　文苑英華卷五十九¶
