# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.617166
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百二十三
<pb:KR4h0022_WYG_323-1a>¶
欽定四庫全書¶
　文苑英華巻三百二十三　宋　李昉等　編¶
　花木三¶
　　山花二首　　　　　刺桐花五首¶
　　看花四首　　　　　惜花七首¶
　　殘花二首　　　　　雜花二十五首¶
　　栁花三十二首¶
　　山花¶
<pb:KR4h0022_WYG_323-1b>¶
　　　山花　　　　　　　　　　錢　起¶
山花照塢復燒溪樹樹枝枝盡可迷野客未來枝畔立¶
流鶯已向樹邊啼従容只是愁風起眷戀常須向日西¶
别有妖妍勝桃李攀來折去亦成蹊(向日類詩/作到日)¶
　　　題友人山花　　　　　　　方　干¶
平明方盡坼(集作/笑盡)為得好風吹不見移來日先愁花去¶
時濃香薫疊葉繁朶壓卑(類聚/作欹)枝來(集作/坐)看皆終夕遊¶
蜂似(集作/自)有期¶
<pb:KR4h0022_WYG_323-2a>¶
　　刺桐¶
　　　泉州刺桐花詠五首兼呈趙使君¶
　　　　　　　　　　　　　　　陳　陶¶
海曲春深滿郡霞越人多種刺桐花可憐虎竹西樓色¶
錦帳三千阿母家¶
　　　二¶
石氏金園無此艷南都舊賦乏靈材只因赤帝宫中樹¶
丹鳯新銜出世來¶
<pb:KR4h0022_WYG_323-2b>¶
　　　三¶
猗猗小艷夾通衢晴日薫風笑越姝只是紅芳移不得¶
刺桐屏障滿中都¶
　　　四¶
不勝攀折悵年華紅樹南看見海崖故國春風歸去盡¶
何人堪寄一枝花¶
　　　五¶
赤帝常(詩選/作嘗)聞海上遊三千幢葢擁炎州今來樹似離¶
<pb:KR4h0022_WYG_323-3a>¶
宮色紅翠斜欹(詩選作/欹斜)十二樓¶
　　看花¶
　　　韋員外東齋看花　　　　　李　端¶
入花凡幾歩此樹獨相留發艷紅枝合垂烟緑水幽併¶
開偏覺好未落已看愁一到芳菲下空貽兩鬢秋¶
　　　夏日裴尹員外西齋看花　　楊巨源¶
笑向東(一作/南)來客看花枉在前始知清夏月更勝艷陽¶
天露濕呈粧汗風吹畏火燃蔥蘢和葉盛爛熳壓枝鮮¶
<pb:KR4h0022_WYG_323-3b>¶
紅彩當鈐閣清香到玉筵蝶棲驚曙色鶯語滯(一作/殢)晴¶
烟得地殊堪賞過時倍覺妍芳非遲最好唯是謝家憐¶
　　　共友人看花　　　　　　　羅　鄴¶
愁将百(一作/萬)里身來伴看花人何事獨惆悵故園還又¶
春¶
　　　看花　　　　　　　　　　前　人¶
花開只恐看花遲看了愁多(詩選/作如)未看時家在楚鄉身¶
在蜀一年春色負歸期¶
<pb:KR4h0022_WYG_323-4a>¶
　　惜花¶
　　　惜花吟　　　　　　　　　鮑君徽¶
枝上花花下人可憐顔色俱青春昨日看花花灼灼今¶
朝看花花欲落不如盡此花下歡莫待春風總吹却鶯¶
歌蝶舞韶光長紅爐煮名松花香粧成罷吟恣遊後獨¶
把芳枝歸洞房¶
　　　山中惜花　　　　　　　　王　建¶
忽看花漸稀罪過酒醒遲尋覓風來處驚悵夜落時遊¶
<pb:KR4h0022_WYG_323-4b>¶
絲纒故蘂宿葉守空枝開取當軒地年年樹底期¶
　　　惜花　　　　　　　　　　于　鵠¶
夜來花落盡偏惜兩三枝早起尋稀處閒眠記落時蘂¶
焦蜂自散&KR0926;折蝶還稀攀看殷勤别明年更有期¶
　　　荆南陪楚尚書惜落花　　　前　人¶
老大看花常不足沿江尋得一枝紅黄昏人散東風起¶
吹落誰家明月中¶
　　　惜落花　　　　　　　　　白居易¶
<pb:KR4h0022_WYG_323-5a>¶
夜來風雨急無復舊花林枝上三分落園中一寸深日¶
斜啼鳥思春盡老人心莫怪添盃飲情多酒不禁¶
　　　惜落花贈崔二十四　　　　前　人¶
漠漠紛紛不柰何狂風急雨兩相和晩來悵望君知否¶
枝上稀踈地上多¶
　　　惜花　　　　　　　　　　前　人¶
可憐夭(集作/妍)艷正當時剛被狂風一夜吹今日流鶯來¶
舊處百般言語泥(集作/啼)空枝¶
<pb:KR4h0022_WYG_323-5b>¶
　　殘花¶
　　　翫殘花　　　　　　　　　楊　發¶
十月穠芳一嵗程東風初急眼偏明低枝似泥幽人醉¶
莫道無情似有情¶
　　　殘花　　　　　　　　　　前　人¶
已嘆良時晩仍悲别酒催暖芳隨日薄殘(集作/輕)片逐風¶
迴黛歛愁歌扇粧紅(集作/殘)泣鏡臺繁隂莫矜&KR0247;終是共¶
塵埃¶
<pb:KR4h0022_WYG_323-6a>¶
　　雜花¶
　　　　夏日崔中丞宅見海紅摇落後一花獨開¶
　　　　　　　　　　　　　　　　　前　人¶
何事一花殘閒庭百草闌緑滋經雨發紅艷隔林看竟¶
日餘香在過時獨秀難共憐芳意晩秋露未須團(集作/漙)¶
　　　　茙葵花歌　　　　　　　　　　劉眘虚(附見岑/參集)¶
昨日一花開今日一花開今日花正好昨日花已老人生不¶
得長(集作/恒)少年莫惜床頭沽酒錢有錢向酒家君不見茙葵花¶
<pb:KR4h0022_WYG_323-6b>¶
　　　　雲陽寺詠石竹花　　　　　　司空曙¶
一自幽山别相逄此寺中髙低俱出(集作/有)葉深淺不分¶
叢野蝶難争白庭榴暗讓紅誰憐芳最久春露到秋風¶
　　　　同耿緯司空曙二拾遺詠韋貟外東齋花樹¶
　　　　　　　　　　　　　　　　　盧　綸¶
緑砌紅花樹狂風獨未吹光中如有熖宻處似無枝鳥¶
動香重發人愁影屢移今朝數片落為報貟外知¶
　　　　花(一字至/七字)　　　　　　　　　張南史¶
<pb:KR4h0022_WYG_323-7a>¶
花花深淺芬葩凝為雪錯為霞鶯和蝶到苑占宫遮已¶
迷金谷路頻駐玉人車芳草欲陵芳樹東家半落西家¶
願得春風相伴去一攀一折向天涯¶
　　　花　　　　　　　　　　　戴叔倫¶
花發炎景中芳春獨能久因風任開落向日無先後若¶
待秋霜來蘭蓀共何有¶
　　　宫苑花(集作/宫怨)　　　　　　　李　益¶
露濕晴花春殿香月明歌吹在昭陽似将海水添宫漏¶
<pb:KR4h0022_WYG_323-7b>¶
共滴長門一夜長¶
　此篇集以宫怨為題語亦相應今英華作宫苑花入¶
　此門恐誤¶
　　　與李文仲秀才同賦泛酒花詩¶
　　　　　　　　　　　　　　　楊巨源¶
若道春無頼飛花合逐風巧知人意裡觧入酒杯中香¶
濕勝含露光摇似泛空請君廻首看(一作/醉眼)幾片舞芳叢¶
　　　題花樹　　　　　　　　　楊巨源¶
<pb:KR4h0022_WYG_323-8a>¶
都無看花意偶到樹邊來可憐枝上色一一為愁開¶
　　　槿　　　　　　　　　　　前　人¶
自用金錢買槿栽二年方始一花開憐紅未許家(一作/佳)¶
人見蝴蝶争知早到來¶
　　　同友人尋澗花　　　　　　白居易¶
聞有澗底花買得村中酒與君來較遲已逄摇落後臨¶
觴有遺恨悵望空溪口記取花發時期君重携手我生¶
日日老春色年年有且作來嵗期不知身健否¶
<pb:KR4h0022_WYG_323-8b>¶
　　　東坡種花二首　　　　　　前　人¶
持錢買花樹城東坡上栽但購有花者不限桃李(集作/杏)¶
梅百果参雜種千枝次第開天時有早晩地方無髙低¶
紅者霞艷艷白者雪皚皚遊蜂遂不去好鳥亦棲來前¶
有長流水下有小平䑓時拂䑓上石一舉風前盃花枝¶
䕃我頭花蘂入(集作/落)我懐獨酌復獨詠不覺日平西巴¶
俗不愛花竟春無人來唯此醉太守盡日不能廻¶
　　　二¶
<pb:KR4h0022_WYG_323-9a>¶
東坡春向暮樹下今何如漠漠花落盡翳翳葉生初(集/作)¶
(初/舒)毎日領僮僕荷鋤仍鑿(集作/决)渠剗土壅其本引泉溉¶
其枯小樹低數尺大樹長丈餘封植來幾時髙下齊扶¶
䟽養樹既如此養民亦何殊将欲茂枝葉必先救根株¶
云何救根株勸農均賦租云何茂枝葉省事寛刑書移¶
此為郡政庶幾民(集作/毗)俗蘇¶
　　　山枇杷花　　　　　　　　前　人¶
深山老去惜年華况對東溪野枇杷火樹風來翻絳熖¶
<pb:KR4h0022_WYG_323-9b>¶
瓊枝日出曬紅紗廻看桃李都無色映得芙蓉不是花¶
争奈結根深石底無因移得到人家¶
　　　贈僧院花　　　　　　　　前　人¶
欲悟色空為佛事故栽芳樹在僧家細看便是華嚴偈¶
方便風開智慧花¶
　　　長安花　　　　　　　　　聶夷中¶
種花滿西(集作/田)園花發青樓道花下一禾生去之為惡¶
草¶
<pb:KR4h0022_WYG_323-10a>¶
　　　晩春花　　　　　　　　　項　斯(見百家/詩選)¶
隂洞日光薄花開不及時當春無半樹經晩足空枝䟽¶
與香風㑹細将泉影移此中人到少開盡幾人知¶
　　　苦練花　　　　　　　　　温庭筠¶
院裏鶯歌歇墻頭舞蝶孤天香薰羽葆宫紫暈流蘇晻¶
曖迷青𤨏氤氲向畵圖只應春惜别留與博山爐¶
　　　蓼花　　　　　　　　　　鄭　谷¶
蔟蔟復悠悠年年拂漫流差池伴黄菊冷淡過清秋晩¶
<pb:KR4h0022_WYG_323-10b>¶
帯鳴蛩(一作/蟲)急寒藏宿鷺愁故溪歸不得憑仗繫漁舟¶
　　　水林檎花　　　　　　　　前　人¶
一露一朝新簾櫳曉景分艷和蜂蝶動香帯管絃聞笑¶
擬春無力粧穠(集作/濃)酒漸醺直疑風雨(集作/起)夜飛去替¶
行雲¶
　　　槐花　　　　　　　　　　前　人¶
毶毶金蘂撲晴空舉子魂驚落照中今日老郎猶有恨¶
昔年相虐十秋風¶
<pb:KR4h0022_WYG_323-11a>¶
　　　歎花　　　　　　　　　　崔　塗¶
遲遲傍曉隂昨夜色猶深畢竟榮湏落堪悲古與今明¶
年何處見盡日此時心蜂蝶無情極殘香更不尋¶
　　　贈花　　　　　　　　　　李羣玉¶
酒為看花醖花湏趂酒紅嗔(集作/莫)令芳樹晩使我緑罇¶
空金谷園無主仙源路不通縱非乗酒興(集作/露折)長短盡¶
隨風¶
　　　對花　　　　　　　　　　秦韜玉¶
<pb:KR4h0022_WYG_323-11b>¶
長與韶光暗有期可憐蜂蝶即(詩選/作却)先知誰家促席臨¶
低樹何處横釵戴(詩選/作帯)小枝麗日多情宜(詩選/作疑)曲照和¶
風得路合偏吹向人雖道渾無語幾勸王孫到醉時¶
　　　庭花　　　　　　　　　　羅　隠¶
昨日芳艷濃開罇幾同醉今朝風雨惡惆悵人生事南¶
威病不起西子老兼至向晩寂無人相偎墮紅淚¶
　　栁¶
　　　詠雲陽樓簷栁　　　　　　梁元帝¶
<pb:KR4h0022_WYG_323-12a>¶
楊栁非花樹依樓自覺春枝邊通粉色隙裏映紅巾帯¶
日交簾影因吹掃席塵拂簷應有意偏宜桃李人¶
　　　栁　　　　　　　　　　　吳　均¶
細栁生堂北長風發鴈門秋霜常振葉春露詎濡根朝¶
作離蟬宇暮成宿鳥園不為君所愛摧折當何言¶
　　　垂栁映斜溪　　　　　　　張正見¶
千仞青溪險三陽弱栁垂葉細臨湍合根空帯石危風¶
翻夾浦絮雨濯向流枝不分梅花落還同横笛吹¶
<pb:KR4h0022_WYG_323-12b>¶
　　　敬和衞尉于卿栁　　　　　杜之松¶
漢将本屯營遼河有戍城大夫曾取姓先生曽得名髙¶
枝拂逺鴈踈影度遥星不辭攀折苦為入管絃聲¶
　　　春池栁　　　　　　　　　唐太宗(見初/學記)¶
年栁變池䑓隋堤曲直廻逐浪絲隂去迎風帯影來踈¶
黄一鳴哢半翠幾眉開縈雪臨春岸参差間早梅¶
　　　栁　　　　　　　　　　　許景元¶
春色東來度渭橋青門垂栁百千條垂(疑作/長)楊西連建¶
<pb:KR4h0022_WYG_323-13a>¶
章路漢家枝苑紛無數榮花始遍合歡真(一作/宫)遊絲半¶
罥相思樹春樓初日照南隅柔條垂緑掃金鋪寳釵新¶
梳倭墮髻錦帯交垂連理襦自憐栁塞淹戎幕銀燭長¶
啼愁夢着芳樹朝催玉管新春風夜染羅衣薄城頭楊¶
栁已如絲今年花落去年時折芳逺寄相思曲為惜榮¶
華難再持¶
　　　題河邉枯栁　　　　　　　王泠然¶
隋家天子憶揚州厭坐深宫傍海遊穿地鑿山開御路¶
<pb:KR4h0022_WYG_323-13b>¶
鳴笳疊鼔泛春流流從鞏北河分口直到淮南種官栁¶
功成力盡人族亾運謝年移樹空有當時彩女侍君王¶
帳殿旌門對栁行青葉交垂連幔色白花飛散染衣香¶
今日摧殘何用道數里曽無一株好驛騎江帆損更多¶
山精野魅藏應老凉秋九月露為霜日夜孤舟入帝鄉¶
河畔時時聞(一作時/間有)落木客中無箇不霑裳¶
　　　栁絮　　　　　　　　　　張　氏(吉中/孚妻)¶
靄靄芳春朝雪絮起青條或值花同舞不因風自飄過¶
<pb:KR4h0022_WYG_323-14a>¶
罇浮緑醑拂幌綴紅綃那用持愁翫春懐不自聊¶
　　　庭栁　　　　　　　　　　姚　係¶
裊裊栁楊枝當軒雜珮垂交隂總共宻分條各自宜因¶
依似永久(類詩/作夕)攬結更傷離愛此陽春色秋風莫遽吹¶
　　　賦得灞岸栁留辭鄭員外　　楊巨源¶
楊栁𠲒烟灞岸春年年攀折為行人好風儻借低枝便¶
莫遣青絲掃路塵¶
　　　楊花落　　　　　　　　　前　人¶
<pb:KR4h0022_WYG_323-14b>¶
北斗南囘春物老紅英落盡緑尚早韶風澹蕩無所依¶
偏惜垂楊作春好此時可憐楊栁花榮盈艶曳滿人家¶
人家女兒出羅幙静掃玉庭待花落寳環纎手捧更飛¶
翠羽輕裾承不着歴歴瑶琴舞金陳菲紅拂黛憐玉人¶
東園桃李芳已歇獨有楊花嬌暮春¶
　　　勤政樓西老栁　　　　　　白居易¶
半朽臨風樹多情立馬人開元一株栁長慶二年春¶
　　　雨中題衰栁　　　　　　　前　人¶
<pb:KR4h0022_WYG_323-15a>¶
濕屈青條折寒飄黄葉多不知秋雨意更遣欲如何¶
　　　楊栁枝詞　　　　　　　　前　人¶
陶令門前四五樹亞夫營裡百千條何似東都正二月¶
黄金枝暎洛陽橋¶
　　　栁二首　　　　　　　　　李　紳¶
千條楊(類詩/作垂)栁拂金絲日暖牽風葉學眉愁見花狂飛¶
(類詩作/飛狂)不定還同輕薄五陵兒¶
　　　二¶
<pb:KR4h0022_WYG_323-15b>¶
陶令門前欲接籬亞夫營裡拂朱旗人事推移無舊物¶
年年春至緑垂絲¶
　　　同前　　　　　　　　　　杜　牧¶
日落水流西復東春光不盡栁何竆巫娥廟裡低𠲒雨¶
宋玉宅(類詩/作門)前斜帯風不嫌(類詩/作将)榆莢共争翠深感杏¶
(類詩作/&KR0055;與桃)花相暎紅灞上漢南千萬樹幾人遊宦别離中¶
　　　同前　　　　　　　　　　温庭筠¶
楊栁千條拂面絲緑烟金穗不勝移(集作/吹)香隨静婉歌¶
<pb:KR4h0022_WYG_323-16a>¶
塵起影伴嬌饒舞袖垂羌管一聲何處曲流鶯百囀最¶
髙枝千門九陌花如雪飛過宫墻兩不(集作/自)知¶
　　　同前二首　　　　　　　　李商隠¶
動春何限葉撼曉幾多枝觧有相思否應無不舞時絮¶
飛藏皓蝶帯弱露黄鸝傾國宜通體誰家(集作/來)獨賞眉¶
　　以下三篇並見集本¶
　　　二¶
為有橋邊拂面香何曽自敢占流光後庭玉樹承恩澤¶
<pb:KR4h0022_WYG_323-16b>¶
不信年華有斷腸¶
　　　謔栁　　　　　　　　　　前　人¶
已帯黄金縷仍飛白玉花長時湏拂馬宻處少藏鵶眉¶
細從他歛腰輕莫自斜瑇梁誰道好偏擬暎盧家¶
　　　評栁　　　　　　　　　　薛　逢¶
弱植驚風急自傷暮來翻遣思悠揚曽飄綺陌隨髙下¶
敢拂朱欄競短長縈砌乍飛還乍舞撲池如雪又如霜¶
莫令岐路頻攀折漸擬垂隂到畵堂¶
<pb:KR4h0022_WYG_323-17a>¶
　　　栁絮　　　　　　　　　　薛　陶¶
二月楊花輕復㣲春風飄蕩(一作/蕩漾)惹人衣他家本是無¶
情物一向南飛又北飛¶
　　　新栁　　　　　　　　　　薛　能¶
輕輕湏重不湏輕衆木難成獨早成柔性定勝剛性立¶
一枝還引萬枝生天鍾和氣元無力時遇風光别有情¶
誰道少逄知已用将軍因此建雄名¶
　　　詠栁花　　　　　　　　　前　人¶
<pb:KR4h0022_WYG_323-17b>¶
浮生失意頻起絮又飄淪發自誰家樹飛來獨院春朝¶
容榮斷砌晴影過諸鄰亂掩空中蝶還(一作/繁)衝陌上人¶
隨波應到海霑雨或依塵㑹向慈恩日輕輕對此身¶
　　　栁　　　　　　　　　　　韓　琮¶
折栁歌中得翠條逺移金殿種青霄上陽宮女呑聲送¶
不忿先歸學舞腰¶
　　　同前　　　　　　　　　　韓　喜(類詩/作溉)¶
雪入青雲(類詩作雪/盡青門)㺯影㣲暖風遲日早鶯歸如憑細¶
<pb:KR4h0022_WYG_323-18a>¶
葉留春色湏把長條繫落暉彭澤有情還欝欝隋堤無¶
主自(類詩/作亦)依依世間惹恨偏饒此可是行人折贈稀¶
　　　同前　　　　　　　　　　方　干¶
摇曳惹風吹臨堤軟勝絲態濃誰為(類詩/作觧)識力弱自難¶
持學舞枝翻袖呈粧葉展眉如何一攀折懐友又題詩¶
　　　同前　　　　　　　　　　鄭　谷¶
半烟半雨溪(集作/江)橋畔映杏映桃山路中㑹得離人無¶
限意千絲萬絮惹春風¶
<pb:KR4h0022_WYG_323-18b>¶
　　　同前二首　　　　　　　　顧　雲¶
帯露𠲒烟處處垂綻黄摇緑嫩参差長堤未見風飄絮¶
廣陌初憐日映絲斜傍畵筵偷舞態低臨粧閣學愁眉¶
離亭不放到春暮折盡拂簷千萬枝¶
　　　二¶
閒花野草總争新眉皺絲乾獨不勻乞取東風殘氣力¶
莫教虚度一年春¶
　　　同前　　　　　　　　　　羅　隠¶
<pb:KR4h0022_WYG_323-19a>¶
灞岸晴来送别頻相偎相倚不勝春自家飛絮猶無定¶
争把長條絆得人¶
　¶
　¶
　¶
　¶
　¶
　¶
<pb:KR4h0022_WYG_323-19b>¶
　¶
　¶
　¶
　¶
　¶
　¶
　¶
　文苑英華巻三百二十三¶
