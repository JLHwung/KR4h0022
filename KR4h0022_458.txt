# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:50.851243
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百五十八
<pb:KR4h0022_WYG_458-1a>¶
欽定四庫全書¶
　文苑英華巻四百五十八　宋　李昉等　編¶
　制書十一¶
　　節鎮七¶
　　　授葛從周兖州節度使制　　韓　儀¶
門下建牧立監施亭育之深仁顯忠遂良表激揚之茂¶
典其有聲馳軍伍績著郡符威令夙振於戎行美化霶¶
流於封部允契求材之念宜當分閫之榮遂舉寵章俾¶
<pb:KR4h0022_WYG_458-1b>¶
膺重寄具官某學洞𤣥符智苞黄石抱刻銘燕然之志¶
藴刋碑勃弄之心氣薄雲天義凌霜雪以和為貴用壯¶
處謙御下而寛猛有經料敵而錙銖罔失朕以鄒魯重¶
鎮兵革連年慎擇可人用蘇疲俗得於僉論叶我敷求¶
昔魏延以勇略逸羣自偏禆而登上將吕䝉以材智㧞¶
萃捨行陣而㧾戎麾况乎早踐方州屢登崇秩績効已¶
彰於靡盬奬酬宜示於優恩仍加水土之尊式寵旌旄¶
之寄爾其静訓驍勇之士惠先惸獨之人布我憂勤康¶
<pb:KR4h0022_WYG_458-2a>¶
其凋瘵膺茲超擢無忘恪恭¶
　　　授李思讓延州節度使制¶
門下夫息亂以静濟道者權當底定干戈之時乃更易¶
節旄之任寧辭改作式貴叶宜不移將相之榮别奉藩¶
宣之寄用光勲傑爰舉寵章具官某氣薄雲天志堅金¶
石藴翦起之雄勇負冦賈之智謀誠明可以伏鬼神義¶
烈可以貫風雨累代以勲勞報國狥節忘生一門以忠¶
孝承家推心濟物功銘鍾鼎誓著山河每逢多難之秋¶
<pb:KR4h0022_WYG_458-2b>¶
必奮安危之用昨以邠岐動衆畿甸匪寧授以統臨錫¶
之鈇鉞舉旄効命投袂連行備聞靡盬之誠克抱盡敵¶
之意朕念兵革繁興十有八載蒸黎版蕩(一作/蕩板)邑里洞¶
虚為人父母之心深(一作/但)慙凉徳拯國艱危之運唯有¶
責躬爰議罷兵用安率土又念昨者邠人不令潜持兩¶
端有悞軍機遂成退守復臨彼土自不懷安雖欲撫寧¶
諒難輯睦是乃换䨇旌之雄重割兩郡之膏腴成一家¶
千里之封列三鎮十連之責勉思勤竭膺我寵靈¶
<pb:KR4h0022_WYG_458-3a>¶
　　　授李成慶夏州節度使制¶
門下夫有大功徳於天下者必慶垂私門賞延於公室¶
者必傳家令子賞延者國俾嗣者侯著之格言是為彛¶
則祗膺丕訓䖍奉成規徴比事經式登功緒必盈僉論¶
方舉寵章某官繼美勲門生知戎略識度早聞其善將¶
風稜尋號於老成朔漠之氣嚴天資毅勇崆峒之人武¶
神授端莊以忠孝為身經守謙直為家法諸父毎舉宿¶
將知歸徐晃沉詳㓜而特立既克紹於門風爰委用於¶
<pb:KR4h0022_WYG_458-3b>¶
舊土未行真命且假劇權士心咸感於惠和封部果臻¶
於寧肅既符試可湏議與能方當殄冦之時將用正名¶
之典我之異渥實為訏謨以爾成慶代有殊烈禄山滔¶
天之日文已載於司勲朱泚盗國之時績復書於盟府¶
洎黄巢犯闕先臣進兵兄弟宗族携率征討首謀大計¶
果成元功麟閣丹青鴻鍾紀勒垂之不朽永以無窮今¶
則近輔元渠久未誅剪朕之欝慎格于皇天爾其思曽¶
髙戡禍之勲纉父叔定傾之烈盡驅鋭旅速殄祅巢克¶
<pb:KR4h0022_WYG_458-4a>¶
副家聲以康國歩服我休命所宜若何勉樹功名勿孤¶
注倚¶
　　　授涇州節度使張璉加檢校司徒同平章事制¶
　　　　　　　　　　　　　　　崔　逺¶
門下書云用命賞于祖不用命戮于社然自三代以還¶
未有不戮暴亂不賞功庸而安國家定社稷者也近者¶
徴其鋭旅討彼元兇不越月而㨗書繼聞未逾旬而鎮¶
城連下易如拉朽勢若建瓴諒非昭代之才孰濟勤王¶
<pb:KR4h0022_WYG_458-4b>¶
之績我有懋賞爾其聽之某官切玉雄鋒摩霄健翼智¶
符靈蔡節貫寒松繼乃父之休勲鎮于巨屏誓忘家之¶
壯志控彼邉陲積粟訓兵安人阜俗不忝登壇之寄彌¶
光出將之門近者宋文通顯背國恩堅違君命將清叛¶
亂爰仗忠良首奉詔書龔行討伐選射㦸盤矛之將率¶
控弦帶甲之徒既已先啓行復深入其阻立志無慙於¶
馬革輕生不讓於鴻毛矧聞纔出封疆繼降城鎮(一作/鎮戍)¶
既臨賊境克保隴城振貔武之威聲斷螳螂之怒臂而¶
<pb:KR4h0022_WYG_458-5a>¶
又不勞經費自備糗糧惟踴躍以用兵不因循而翫冦¶
今則方憑妙畧共殄長鯨雖伐罪吊民以覩訓齊之令¶
而誅妖剪恠合資掃蕩之謀是用俾壯軍威仍加相印¶
以勵始終之効勿辜倚注之恩敬之戒之服我丕訓¶
　　　授蘇文建邠州節度使制¶
門下梁漢古封河池名郡有闗山之險阻當巴蜀之要¶
衝茍非勲賢不可輕授我今有命允謂當人某官截海¶
雄姿追風逸歩得左馬右人之術洞玉鈐金匱之書加¶
<pb:KR4h0022_WYG_458-5b>¶
以㓜慕功名早懷壯槩攬轡藴澄清之志臨風多慷慨¶
之詞頃在禁宫屢竭忠節四奉指揮之任乆彰羽衛之¶
榮洎委節旄俾之鎮撫當巨逆梟夷之後是邠郊凋瘵¶
之秋而爾復茂政能益堅撫字未周星律己播謳謡方¶
深倚注之懷用安黎庶旋屬干戈之患每軫焦勞既互¶
有奏陳慮多嫌隙冀寧生聚爰職改更復以未戮奸兇¶
方思勲舊殄冦既資於上略㧾戎宜錫其名邦俾居十¶
乗之榮以長萬夫之氣爾其便提驍果亟赴征行破其¶
<pb:KR4h0022_WYG_458-6a>¶
城社之祅刷我宗祧之耻然後仗茲龍節蒞彼雄藩髙¶
居將相之尊永保山河之誓人臣之節丈夫之榮何以¶
加焉爾其自勉¶
　　　授安友權安南節度使制　　鄭　璘¶
門下朕以伯侯之崇列於藩翰旌鉞之寄屬在忠勞况¶
其俾奉詔條佇乃聲效宜洽念功之典用資撫俗之才¶
具官安友權學奥六韜術探三志得子玉理兵之要有¶
少卿養士之心自屬艱難彌勵成節侍衛之勞既著星¶
<pb:KR4h0022_WYG_458-6b>¶
霜之志靡渝載陟周行益恭環列校其勲績宜舉寵靈¶
乃睠海隅地聮越俗每思封部尤在撫安徃分瑞節之¶
榮更益公台之重爾當奉茲七徳睦彼四隣夙夜以勵¶
武功周旋以修軍政成于樂土副我朝恩勉服訓詞欽¶
承厥命¶
　　　授錢鏐潤州節度使制¶
門下登壇命帥俾宣力於四方暢轂戎車付機權於十¶
乗鎮于列土委茲誠臣所以功著者寄崇勞大者賞厚¶
<pb:KR4h0022_WYG_458-7a>¶
由是將(疑作/時)&KR0574;兼領迭擁戎旌爰稽至公遂行殊渥某¶
官凌霜勁節溢匣竒鋒功成不居卑以自牧分山西之¶
秀氣將(疑作/特)禀威稜讀圮上之偏書洞知韜略名齊飛¶
將績茂冠軍自撫藩條綽聞政理法去滋彰之弊人稱¶
勞徠之安蔚然風聲逺陳謡詠昨者董昌輙生狂逆顯¶
負恩榮既署官僚復更正朔自稔貫盈之罪敢慿城社¶
之安謂天網之可逃宜有土之共棄悖慢之狀逺邇咸¶
知鏐於此時獨奮忠節掃欃槍之巨祲清沴氣以無遺¶
<pb:KR4h0022_WYG_458-7b>¶
爰整干戈竟開城壘㨗書上獻殊庸卓然且思勸善之¶
文遂舉疇庸之命是用益其疆土盛彼旌旄増鏡水之¶
名封兼金陵之奥壤合此重寄殷為大藩風煙載嚴控¶
制甚廣允暢萬夫之望彌張列郡之雄我所報功斯謂¶
格寵爾當勿私彼教每務謐寧偃戢兵戎拊循凋弊動¶
體安人之本自成樂土之風奬任益崇鎮臨攸重勉承¶
明訓徃惟欽哉¶
　　　授李鐬邕州節度使制¶
<pb:KR4h0022_WYG_458-8a>¶
門下漢之上將或委登壇古之萬夫用期觀政所以典¶
拂素難於方面僉諧遂舉於寵章有我勲勞豈恡恩擢¶
某官秉節持重抱噐謙明既熟戎韜兼通軍志拂青萍¶
之出匣百錬無前整紫鷰之追風千金莫對感激而雷¶
霆助順訓齊而貔武増雄爰自先朝荐逢多難功烈昭¶
著金石無渝且聞宿衛之忠亦著載馳之効每稽功秩¶
盡瘁十年爰用陟明嘉于一志乃睠邕部實為舊藩接¶
服嶺之要衝連駱越之奥壤付兹重寄繄爾雄才爾當¶
<pb:KR4h0022_WYG_458-8b>¶
清以臨人和而馭衆善施條敎動慰蒸黎蘇我彼封佇¶
成樂土仍峻保安之秩式崇鎮撫之名徃惟欽哉勿怠¶
丕訓¶
　　　授李繼宻山南西道節度使¶
門下朕以恭己視朝詳理興化對山河之美必念功臣¶
聽鼙皷之聲每思良帥况其華陽奥壤黒水上㳺提封¶
逺振於山川列郡豈惟於千里爰授勲略往膺撫綏斷¶
自朕懷允符僉屬某官深沉曠度果敢知名秉義向公¶
<pb:KR4h0022_WYG_458-9a>¶
服於吏事披堅執鋭振彼軍功奉國勵心以身率下暑¶
不張盖惠若投醪刺隴坻而師必樂隨鎮洋川而人皆¶
自便卓然威稱洽乃風聲今以梁漢之間撫理是切允¶
思安乂諒屬智能既習俗以不遷睠寵章而宜舉况爾¶
伯父鎮于是邦舊愛尚流承家益美想彼下車之後必¶
聞蒞政之方爾其蘇泰蒸黎務勸耕織謐寧封境謹奉¶
詔條致我巨藩成其樂土不改三公之貴用光十乗之¶
權厥惟欽哉勉承嘉命可權知河陽節度使觀察留後¶
<pb:KR4h0022_WYG_458-9b>¶
特進檢校司徒兼御史大夫上柱國隨郡開國子食五¶
百户¶
　　　授李思敬馬殷湖南節度使制¶
　　　　　　　　　　　　　　　盧　説¶
門下十國為連萬夫是長兼文武之寄居方嶽之重握¶
我兵符疇咨人傑而又束神京襟帯扼衡越咽喉䟽五¶
畤之封疆跨三湘之土壤節制之重柬求惟難允叶僉¶
諧爰膺並命具官李思敬族著山西神交圯上鼎鍾刻¶
<pb:KR4h0022_WYG_458-10a>¶
伐帶礪誓封探義府之淵(唐諱一作/振疑作根)源暢和門之方畧¶
䨇鞬小㦸承家而猨臂推竒叔豹季貍濟美而牛頭入¶
夣具官馬殷夙彰竒節素挺英才究六韜三略之㣲得¶
十圍五攻之要誅暴救亂戰必勝而攻必取安人和衆¶
近者説而逺者來既有勇而知方善勝殘而去殺並懐¶
仁抱義履信資忠載張四維俱崇七德或貳戎車之政¶
令寛緩不苛或列雄鎮之偏裨動用安重使惸婺服其¶
惠桀㸃畏其威為我寳臣咸彰嘉績有以難兄告老瀝¶
<pb:KR4h0022_WYG_458-10b>¶
懇以聞俾諧内舉之誠爰頒試守之命有以元戎殞喪¶
軍俗上陳言其以得士心可使為帥姑徇人欲爰假武¶
符或曽未半朞或始逾星紀皆聞報盡允叶陟明而善¶
守化條克固吾圉綏懐有庶協比其隣底貢率循于舊¶
章賦事罔愆於彛制不有即真之命曷明勸賞之文是¶
用授以旌旄錫之鈇鉞或昇其馭貴啟以邑封洎夫端¶
揆之崇並壮方隅之寄各竭誠節以奉明恩撫字蒸黎¶
尊奨王室無窮九貢静布六條咸思不溢之言以謹有¶
<pb:KR4h0022_WYG_458-11a>¶
終之戒服我謨訓往惟欽哉¶
　　　授孫德昭安南都䕶充清江軍節度使制¶
　　　　　　　　　　　　　　　呉　融¶
門下夫悍大患者必見危致命立竒功者乃知幾其神¶
茍非憤激于衷義形於色則安能彰明大節果斷一時¶
正垂象以廻天决浮雲而出日惟人所至何代無才既¶
得忠賢卓然超異宜加寵數用激人倫具官孫德昭河¶
右英才山西勁氣通白猿之劍術得𤣥女之兵符振跡¶
<pb:KR4h0022_WYG_458-11b>¶
和門登名勇爵非義不服惟忠是圖克揚羽衛之事功¶
罔墜先人之職業朕憶昨釁生不測禍起非常儲皇因¶
逆黨脅從大寳為渠魁摇動萬乗幽辱兆民震驚爾能¶
首唱義師力扶王室率貔武於重城之内戮鯨鯢於兩¶
觀之間出予榛棘之前復我當陽之位今則皇綱反正¶
天性如初議臣誠則冠彼羣倫語将略則髙於一代是¶
用授之旄鉞帖以鈞衡既兼保傅之崇仍益井田之廣¶
階升一品職重六都誠謂殊榮未酬忠力勉圖終始用¶
<pb:KR4h0022_WYG_458-12a>¶
保休光¶
　　　授王行審鄜州節度使制¶
門下古之命将也推轂以示其優恩設壇以彰其異禮¶
盖付以生殺之柄受其制臨之權用為翰藩以固疆土¶
北馳栁塞南控金河欲静烟塵必資心膂既俞公議爰¶
命誠臣某官隴右良家山西茂族禀風雷之勁氣挺鵰¶
鶚之雄姿自名冠伍符身登勇爵孔明八陣列于胷中¶
吕望六韜懸於掌内况早專留務甚洽政聲帝澤皇風¶
<pb:KR4h0022_WYG_458-12b>¶
嘗聞其導逹殊方異域悉致其懐來耕農不廢於三時¶
凋瘵盡蘇於一境夫賞功所以華國貴不逾時旌善所¶
以勸人務将致理是用委之玉節寵以牙璋仍加五等¶
之封更厚一成之賜於戲爰自多難常思勲臣期於倚¶
注之間能濟艱難之運然則未富土地者我富之以土¶
地未貴節旄者我貴之以節旄茍懐報上之心宜顯為¶
臣之道勉膺重寄善立竒功山河在前終始無替¶
　　　授孫儲秦州節度使制¶
<pb:KR4h0022_WYG_458-13a>¶
門下武惟靖亂文以守成盖自昔之通規亦當今之令¶
典况地連隴蜀城控邊陲久息戰争近經惠養思繼前¶
政用安一方爰属僉諧得兹人傑某人學富縑緗文輝¶
組繡有經濟安時之術負恢張出世之才加以立性端¶
方操心勁直臨事罔思於擇利當官每切於推公以是¶
淑齊居為理具将重其選孰與之先昨以邠土奥區逾¶
時闕帥俾專旗皷用息烽煙而屬十乗未臨三軍獻状¶
既聞陳請湏議改移今復以成紀巨藩仇池善地将圖¶
<pb:KR4h0022_WYG_458-13b>¶
静鎮乃易麾幢不離寇土之崇増以列侯之貴仍加食¶
采更重登壇於呼制獷悍者湏用其至公撫疲羸者無¶
先於不擾非仗忠正兼資潔廉則何以副吾乃睠之憂¶
慰彼倒懸之急勉圖終始無忽重難敬之戒之服我休¶
命¶
　　　授劉崇望東川節度使制¶
門下武惟靖亂文以守成二者相湏百王不易眷彼左¶
蜀實為奥區分襟帯於銅梁束咽喉於劍閣久纒兵革¶
<pb:KR4h0022_WYG_458-14a>¶
今静烟塵當疲瘵息肩之初是循良為理之日不推舊¶
德何撫新邦式副僉諧爰申寵數具官劉崇望文含大¶
雅道茂中庸藹玉燭以舒和挺金相而禀秀閨門宻行¶
每垂範於縉紳朋友推誠自可期於風雨藴是休稱居¶
為令人洎踐歴諸華敷揚典誥廹於公議委以國鈞而¶
能上宣三光下遂萬物臨事而曽無辭遜操心而惟務¶
和平尋於東土多虞徐方擇帥乃兼金鉉付以牙璋爰¶
自罷歸累更寒暑既經多難彌振居聲今以庸蜀休兵¶
<pb:KR4h0022_WYG_458-14b>¶
梓潼無事俾衘專命往慰蒸黎而中外羣情朝廷所属¶
皆言重寄可委當仁是用寵以麾幢授之方面進升揆¶
路仍假台司且彰倚注之深更示統臨之重於呼汝當¶
為吾輔相吾固熟爾訏謨舉必推公動能克已今欲推¶
公則莫若無黨克已則在乎不貪勉副前言更彰後効¶
無忘警戒以保厥圖¶
　　　授孫儲邠州節度使制　　　裴廷裕¶
門下惟彼邠郇連近咸鎬雜華夏羗渾之俗有公劉后¶
<pb:KR4h0022_WYG_458-15a>¶
稷之風地控三州境延千里撫兹疲俗允屬名臣某官¶
磊落喬松晶明片玉以雍睦作理家之本用詩書為干¶
禄之基信厚難窺端荘不倚動皆顧行玉逺每耻於妄¶
言志切導人季路罕聞於宿諾明鏡利劍髙謝塵埃止¶
水秋山居為圭表自拔於侯府選在明庭心惟業官舉¶
不避事廣明中盗侵關輔兵滿京師㳟惟先皇帝逺幸¶
右蜀爾則佐彼上相首誅助桀之人賛我元勲大挫吠¶
堯之黨爾後一麾出牧䨇節升壇安人得賢太守之風¶
<pb:KR4h0022_WYG_458-15b>¶
訓兵盡真将軍之令龔黄並駕管樂齊肩叠是功庸宜¶
臻顯貴睠乃巨屏素號名藩爰自前朝必求名帥郭子¶
儀以山河之誓勘定多難白敏中用廊廟之尊經營薄¶
伐近則荐其(疑作/興)喪亂方苦流亡将欲戢彼干戈保其¶
生聚朕意(一作/是)念人惟爾所宜静以撫封儉而植已吊¶
彼凋殘之後𢎞其惠愛之仁副我殷憂佇爾蘇息大司¶
空貴秩左光禄崇階亦遣進封皆勸為理茍孤委任其¶
如法何¶
<pb:KR4h0022_WYG_458-16a>¶
　　　授韓建華州節度使制　　　楊　矩¶
門下越自去秋狩于太華萬乗所至兆人是歸而大無¶
不周細無不具其間舉重典振條(一作/頺)綱封畿肅清宫¶
闕斷度罔有廢事其何故哉吾有誠臣社稷之福今馮¶
翊近藩襟帶河渭撫馭不謹煙塵不驚將竢廓清爰考¶
前績官占蔽志吾何疑焉具官某星緯炳靈山河間氣¶
理先正本謀必應機知義安居士皆盡力厚生利用人¶
得保家閭閻則咸仰吏師軍旅則共推良將范宣子尤¶
<pb:KR4h0022_WYG_458-16b>¶
先興讓成安君止用作謀以標式大朝凖䋲列鎮一受¶
命則表章十上以得請為期一推心則忠孝兩全以奉¶
公為本揔是全徳實吾偉人今者沙澤之陽疆理相接¶
厲階斯搆改作是宜俾兼統制之權允竚撫綏之惠爾¶
當視同如華濟猛以寛則吾坦然人俟安一敬服丕命¶
以孚于休¶
　¶
　文苑英華巻四百五十八¶
