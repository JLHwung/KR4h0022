# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:41.015992
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百
<pb:KR4h0022_WYG_100-1a>¶
欽定四庫全書¶
　文苑英華巻一百　　　　宋　李昉等　編¶
　射　　博奕¶
　　破的賦一首　　　　　射楊葉百中賦一首¶
　　百歩穿楊葉賦一首　　貫七札賦一首¶
　　射已之鵠賦一首　　　射中正鵠賦一首¶
　　棊賦一首　　　　　　握槊賦一首¶
　　彈棊局賦一首　　　　彈棊賦二首¶
<pb:KR4h0022_WYG_100-1b>¶
　　戲摴蒱頭賦一首¶
　　　破的賦(并序/)　　　　　　　喬　潭¶
君子修辭以干禄禄或不至居常以俟命感而遂通抑¶
亦莊生不射故為破的賦以喻其辭曰¶
飛衛學射於逄䝉希其術窮搜董蒲白羽之箭獲燕角¶
緑沉之弓悵望隴雲徘徊朔風以為隼必獲於墉上雀¶
無全於彀中或曰人将觀徳子盍呈功乃見於諸侯諸¶
侯閲之州序獻於天子臨乎澤宫自上而(一作/两)下陳其¶
<pb:KR4h0022_WYG_100-2a>¶
比偶歌騶虞奏貍首其或少筭從而進酒於是乎擇素¶
士張畫侯韜朱膊捍韋韝既垂櫜以弦弧亦啓箙而抽¶
鏃内審其志外専其目釋思其平去務其速落殘月於¶
象弭飛明星於金菆宜易易而獲禽飜兢兢而失鵠師¶
哂之曰殆矣王庭之賔胡為先利其噐而不反求其身¶
乃杜門三年猶乎家人聴之以氣視之以神秋毫如山¶
虱心如輪髙其小物申以嵗貢從容君所無復命中不¶
知矢之所加弦之所控不知(一無此/二字)引之而滿縱之而¶
<pb:KR4h0022_WYG_100-2b>¶
送以無心為心若夣不夣斯(疑/)焉而發遽騞然而通洞¶
洞之者是為中的中之者細若毫芒乃能匪左匪右不留¶
不揚絶心乎後(一作絶乎心/後後疑作繫)牢落判散亦何有四方是¶
時也君子觀之貴其得一小人視之多其中質九賔之¶
衆毛竪骨驚隂幽鬼神股戰頥慄固可使朝肅慎面先¶
零變幽都柔南溟至逺無外罔不來庭夫以有形之器¶
猶能破的况天機為弧大直為矢而不能破其夷狄故¶
事無矜功理在冥跡不射乃師之益吾将為益¶
<pb:KR4h0022_WYG_100-3a>¶
　　　射楊葉百中賦(以藝通於神動/不虚𤼵為韻)何　據¶
於稽百氏爰得六藝射之制伎之銳既取象於逄䝉且¶
規模於飛衛寝石遇而洞啓蹲甲徹而激藝(疑作/勢)於是¶
眄牂牂之葉引觪觪之弓撥長弰而累氣慮輕葉之摇¶
風心與手兮冥合神與術兮𤣥同標的外凖精和内融¶
杯水凝而色粲粲金鏑擬而光雄雄亦既縱横鳴弦激¶
羽馳虛走空栁雖大忘於所志之外葉雖小舎之必取¶
其中力不屈道必通牢籠五善之奥摠括百中之工時¶
<pb:KR4h0022_WYG_100-3b>¶
稱絶技寔曰巧發貴乎揖譲賤乎矜伐豈直忘歸貫星¶
繁弱御月鴈迸落於雲霄猿洞呌於岩樾而已哉客有¶
覩之而歎曰弧矢之利器之惟新而彼審鵠為美曷若¶
中葉可珍衆謂之葉我視如輪㕘於靈妙逹於鬼神飛¶
後鏃而挺出劃前括而相循養叔之復一矢顔髙之持¶
六鈞庸麗(一作/儷)景而同塵此射禮所以冝爾射善所以¶
温如其發也不虛慎於末善厥初用弓猶有勁楊葉碎¶
無餘(不見於動不/三字官韻)¶
<pb:KR4h0022_WYG_100-4a>¶
　　　百歩穿楊葉賦(以藝精意専發/必能中為韻)賈　餗¶
有羙一人兮操其矢獻其藝發兹手敏與彼心契廣塲¶
爰設砥平乎百歩之中(一作/外)衆目所瞻星流乎片葉之¶
際恒規規而月滿乍肅肅而風厲是時也固當審毫釐¶
分巨細槁木斯立自應徃昔之無貫珠而來孰謂後難¶
為繼豈非妙歸至習道合惟精積少之多而無失以小¶
觀大而有程克中之時&KR0008;詬(荘子作喫詬喫/口觧切多力也)不能以施¶
力造㣲之處離婁不得以争明不然則一矢之短寧期¶
<pb:KR4h0022_WYG_100-4b>¶
乎必至一葉之㣲若有乎餘地諒有開而必先故無徃¶
而不利然後知射也捨耳而任目外形而専意出乎一¶
札焉知來者之不如中乃百全勿慮前功之併棄且夫¶
禀絶倫之伎當明試之前為衆所推發不可不中冀君¶
所賞情不可不専由是捨矢而破固葉是穿翻光而白¶
雪馳羽振響而清風激弦名加徹札術異攻堅非後來¶
之居上信直道而無偏夫然則習藝者不得暫閱控弦¶
者不可不發弦不發則吾何以述藝不修則爾亦無必¶
<pb:KR4h0022_WYG_100-5a>¶
安得窮五善之妙出百夫之能積時之功且棄必獲之¶
羙徒稱嗟夫(一作/乎)今之習射則多選才斯衆若穿楊葉¶
者曠千載而一中¶
　　　貫七札賦(以心平體正徹/彼堅剛為韻)　　楊宏貞¶
善乎養由之為弓也挾穿楊之技推貫金之誠左烏號¶
兮右青莖睨七属之甲收百中之名神馳手敏體正心¶
平始則一以貫之將疊雙不息終則迭於徑也俾合七¶
而成頴脫洞逹鱗差混并旁穿而雀角非勁深入而䖟¶
<pb:KR4h0022_WYG_100-5b>¶
飛有聲(一有/觀字)夫蹲蛟函彀象弭量歩逺邇廻眸徙倚指¶
鏘鏘之練取中於茲狀纍纍之珠其端若彼驀六以進¶
吾無間然吞八之名我異於是是知弦木之出貫革為¶
先出一札而鋒鋩自利踰百歩而犀兕無全虛其中螳¶
螂之衛徒設稽其數混沌之竅齊穿豈徒激白羽開月¶
弦俾晋侯之禽自失漢將之石彌堅且鞬櫜既啓羙六¶
材之定體决拾將臨矜壹發於巧心是誇妙捷豈憚重¶
深疑疊翮之摧頺猶驚飲羽類逄(疑作/縫)裳之襞積尚謂¶
<pb:KR4h0022_WYG_100-6a>¶
紉針夫弓以火而勁其徹得火之正故將笑函人之仁¶
掩矍相之盛俾帶甲之士知皮之不存在引弓之人則¶
心莫能競故稱矢無虛發藝得専塲考窮深之冝我將¶
用直探破堅之理爾則乗剛方今寰海鏡清皇明朗徹¶
澤宫是選貍首為節望正鵠以進(一作/振)旅奉弧矢之成¶
列然後徹札之人庻騐其工拙¶
　　　射已之鵠賦(以審諸已而/後能中為韻)　　張友正¶
習射之妙惟精惟審其審也在無偏無頗其精也在不¶
<pb:KR4h0022_WYG_100-6b>¶
食不寢是則動之不虛由已求諸三侯張而六鈞始彀¶
一鵠中而百發如初月滿指掌星飛庭除已因鵠修其¶
徳惟積鵠為已任其射寧踈志氣中叙威儀外舒正其¶
身而有則有凖合其奏而匪疾匪徐原夫彼鵠父射為¶
父子射為子並列其名各承其羙假以成績修之在已¶
射不應而有善誰觀藝不臻而有時奚俟専功繹志每¶
歎於流年時中成人敢忘其寸晷以此懷之常憂殆而¶
日月既徃弧矢既持心超超兮有嵗魂怳怳兮無時非¶
<pb:KR4h0022_WYG_100-7a>¶
不慎乎規矩逮恐失於毫釐周旋可託進退唯茲鏃破¶
的兮流光散出弦應手兮飛羽相追寔此鵠之是念唯¶
彼侯之敢思立則惟心成因在手且一控而一發亦何¶
先而何後舎意雖晩和容已乆喜滿勢而暫(疑/)維媿直¶
弦之屢受若乃旌竿並舉侯狀皆升曉露中滴晴光上¶
凝觀武於茲可明七徳之要取才於彼亦彰一藝之能¶
以其獨弄旁觀者衆豈比夫啼猿散繞飛鴈䨇中儻射¶
已鵠之可稱冀鳴弦而再控¶
<pb:KR4h0022_WYG_100-7b>¶
　　　射中正鵠賦(以諸侯立戒衆/士知訓為韻)　白居易¶
聖人弦木為弧剡木為矢惟弧矢之用也中正鵠而已¶
矣是謂武之經禮之紀故王者務以選諸侯諸侯用而¶
貢多士將俾乎禮無秕稗位有降殺廣塲闢而堵牆開¶
射夫同而鐘皷戒於(一作/有)以致國用修嵗貢使技癢者¶
出於羣藝成者推於衆在乎矢不虛發弓不再控射繹¶
志也信念茲而在茲鵠小鳥焉取難中而能中乃設五¶
正張三侯叶吉日於清晝順殺氣於素秋禮事展樂容¶
<pb:KR4h0022_WYG_100-8a>¶
修既五善而斯備將百中而是求於是誠心内藴壯(一/作)¶
(莊/)容外奮升降揖讓合君子之令儀進退周旋仰(一作/伸)¶
先王之彛訓故禮舉而義具(一作/立)且無聲而有聞(一作/問)¶
及夫觀者坌入射者挺立矢既挾弓既執抗大侯次决¶
拾指正則掌内必取料鵠乃彀中所及雕弧乍滿當晝¶
而明月彎彎銀鏑忽(一作/急)飛不夜而流星熠熠其一發¶
也騞若徹札其再中也&KR1721;如貫笠玉霜降而弓力凋金¶
氣(一作/風)勁而弦聲急愜羣心而踴躍駭衆目而翕習若¶
<pb:KR4h0022_WYG_100-8b>¶
然者安知不能空彎而鴈落虗引而猿泣者也矧乃正¶
其色温如洒如逰於藝匪疾匪徐妙能曲盡勇而(一作/可)¶
賈餘豈不以志正形直心莊體舒不出正兮信得禮之¶
大者無失鵠也豈反身而求諸斯盖弓矢合規容止有¶
儀必氣盈而神正寧心讋而力疲則知善射者在乎合¶
禮合樂不必乎飲羽在乎和容和志不必乎主皮夫如¶
是則射之禮射之義雖百代而可知¶
　　　凡一作皆文集似不及古本謂如詩有聞無聲¶
<pb:KR4h0022_WYG_100-9a>¶
　　　聞雖訓問而集本不應徑改為問其他大率類¶
　　　此¶
　　　棊賦　　　　　　　　　　呉大江¶
竒謀入妙巧思叅𤣥雖一枰之可羙起三隅而邈然似¶
將軍之出塞若猛士之臨邊及其進也則鳥集雲布陳¶
合兵連或參差而易决或齟齬而難便開馬眼以防後¶
張虎口而遮前磊磊似玉石之相飾粲粲若衆星之麗¶
天爾其深思逺慮知白守黒以仁義為反道用譎詭為¶
<pb:KR4h0022_WYG_100-9b>¶
明德或意在東南而偽擊西北類行藏之通變同隂陽¶
之不測於是且侵且戰不恃(疑/)不平鴈行絡繹魚陣縱¶
横寧扶危以救死不貪敗以䘮生或偏攻於略地或専¶
命於用兵或轆轤以成劫或宛轉而入征雖勞形而竭¶
思固難得以言名及夫雌雄有决疑多勝寡心悠揚而¶
不定心沉吟而未下名不可竊智不可假千慮萬計復¶
何為者行必量力動則相時其措意也屢巧其適變也¶
多姿既得之者榮失之者辱此餘而未已彼懐而詎足¶
<pb:KR4h0022_WYG_100-10a>¶
馳神不竭應運無窮勢出心外命懸手中圍初開而復¶
閉路欲塞而不通伊仁智之可翫豈造化之為功使夫¶
離婁䘮睹𨽻首迷術公子罷宴而驚視樵客入山而忘¶
出¶
　　　握槊賦(并序/)　　　　　　　邢紹宗¶
握槊今人為(疑作/謂)之長行也斯博奕之徒與觀其進退¶
遲速雖存於大體因時適變必務於權興(疑作/輿)施之於¶
人可以義存賦曰¶
<pb:KR4h0022_WYG_100-10b>¶
夫何一枰之内兮而取之多端六藝之外兮其為功乎¶
實難張四維則地理攸載背兩目則天文可觀不可飾¶
於丹漆寧假貴於琅玕物以羣分故𤣥黄而不雜鬬必¶
遇敵惟蚌鷸其何懽彼千變之奚凖任雙頭之所安遂¶
使象牙在手駿骨登盤為無竅之湏鑿故非龜而見鑚¶
且其廣凡幾分數不過六參差宛轉循環反覆不能者¶
敗而成患故能者養之取福則掎角相持首尾俱蹙形¶
同楚漢氣陵賁育收七縱之竒功在一擲於餘掬或撫¶
<pb:KR4h0022_WYG_100-11a>¶
䏶而驚眄或聳身而助速似臨敵之旗皷同在師之耳¶
目率成是而敗非類吉凶之倚伏多廻君子之慮以實¶
小人之腹爾乃啓行前指要然自能輕彼䇿之無筭謂¶
我謀之足徴豈知夫否終則傾道非假易持不競之㣲¶
力乗驟勝之遺累閉六關而不通因一子而為質乃欲¶
速而賈害翻後世(疑/)而獲利無以慿陵而顦顇無将徃¶
蹇而自棄實反掌而變生亦隨手而時異至若幽人欲¶
寡智士謀深不蕩其(一作/乎)志以平其心非獨巧於徃遂¶
<pb:KR4h0022_WYG_100-11b>¶
移情於今是知行必有恒事思不乆亹亹終(一作/經)略循¶
循善誘或欲退而徑前或謀疾而居後雖有敵而必應¶
固無險而不走或用壯而可攻或示羸而難扣不幸災¶
以矜伐每終吉而何咎雖小道而可觀彼多詐而焉有¶
其故柔匪及懦勇必兼㫁聚或一旅分為數叚始霧委¶
而雲集忽風觧以氷泮皆應物以巻舒亦從冝而合散¶
雖觸類而則長維吾道之攸貫足明夫正而不譎取又¶
非貪全同坐隱期為手談必由理勝豈非言甘雖小失¶
<pb:KR4h0022_WYG_100-12a>¶
其奚爽亦大來而莫慙然則終多䘮志吁嗟士兮不躭¶
　　　彈棊局賦　　　　　　　　閻伯璵¶
西南之羙有華山之礦(一作/□)石焉底貢之珍有荆山之¶
象齒焉於是工人創器軌物備叙豐腹上圓頽根下矩¶
慿陵衡隧掬筭師旅發蹏(一作/號)啓行兵綦迭舉赴縱奔¶
電影亂飄風左掎右角為梟為雄易心而行俟釁而動¶
奮以武怒賈其餘勇作威以襲敵厭陣以承權建瓴桓¶
桓謂戎馬之旋路長斜矯矯猶翰音之發(疑作/登)天耻交¶
<pb:KR4h0022_WYG_100-12b>¶
綏而退旅尚彼廢而我全侔射隼以藏噐眷得魚以忘¶
筌惴惴將頺識成敗之亹亹纍纍不絶嘆𤓰瓞之綿綿¶
始收功而隔澗終制敵以縁邊原夫粲若星離偃如雲¶
岸映垂奩而黻合拂轉巾於霧散示之以弱效羸師以¶
設疑謀之其臧象觀兵以静亂克乃因於通理敗不由¶
乎强幹或應為而不為或當㫁而不㫁鄙夫遘戰而未¶
非智者見機而已嘆連連搏漢必成其鴈行歴歴登壠¶
何異乎魚貫愧逃(疑/)政以周流慙不競於奔竄諒棲遲¶
<pb:KR4h0022_WYG_100-13a>¶
以保險仍卼臲而長歎良工飾法以修身小人耻射以¶
作翫鍳炯誡於博奕吾是以箴之藻翰¶
　　　彈棊賦　　　　　　　　　盧　諭¶
惟古人之衆技必有託而觀智既垂誡以為喻故求能¶
而不累見小人矜捷之迹識君子安全之義孰謂猶賢¶
在於兹戲觀乎局之為狀也下方廣以法地上圎髙以¶
象天起而能伏危而不懸四隅咸舉四逹無偏居中謂¶
之豐腹在末謂之縁邊棊之為數也各一十二彚其始¶
<pb:KR4h0022_WYG_100-13b>¶
布也各以其類乃分其位環合相承櫛比為次其始作¶
也則云其宻未之為難乃契謀衆指意或多端欲因先¶
以獲勝恐致危以思安每遇敵其増惕故用之而假歡¶
則有飛迅一繫(一作/擊)紛紜俱散慮加少以為多實思危¶
而不亂謀而後動審而方按或始否而終亨或先傾而¶
後歎若乃臨邊却舞徑天廽越必在知機之㣲騁異而¶
發至如垂空勁徃應心得雋雖具羙於踰平終易虧於¶
履峻是知冒險者忘於趨進規利者失於戒慎豈與夫¶
<pb:KR4h0022_WYG_100-14a>¶
所適多方所求唯順因其利不失於得追其逺若歸於¶
信乍從容以周旋時倐忽於一瞬伊衆趣之無極諒所¶
戒以唯貪苟能知其義者無棄學而假躭¶
　　　第二　　　　　　　　　　張廷珪¶
其為局也不徴荆山之璞不用藍田之質兀若𤣥龜之¶
起爛若繁星之出約勝負仗明信但分類而抗行咸背¶
深而列陣唯智是役唯貪是慎敗不同奔闘不齊進曉¶
之者敵衆多以寡少懵之者起徑寸猶萬仭徒觀其彈¶
<pb:KR4h0022_WYG_100-14b>¶
射萬變精妙入神口與心計行隨意新作氣者博(疑作/搏)¶
乎九天之上猶檀欒而旁擊受敵者横墜乎九地之下¶
甘棄置而歸仁行必假道居必擇鄰衝危以䧟其兩虎¶
陪(疑/)險更生乎一秦至若狂生俠少使氣為主顧懷將¶
恡動越規矩競縁局而斜衡争隔矢而曲取既向角而¶
散亂復當中而攅聚苟萬一之偶中何輕狡之云數曷¶
若恬和之士神清意逺豈棊布而興來亦手運而情遣¶
先和容而取則兼中敵而為善務専一於道求寧苟貪¶
<pb:KR4h0022_WYG_100-15a>¶
於席巻或聊假以喻大或有迷而知返夫局勢將畢觀¶
者逾樂兩敵相持三顧而作劃去者箭飛分索者星落¶
眄四隅之豁然若萬里之清廓¶
　　　戲摴蒱頭賦(以酒酣舉/白為韻)　　　　薛　恁¶
在衆藝兮所尚伊摴蒱兮自乆招邯鄲少年命諸葛新¶
友分曹列席促罇舉酒猶賢博奕將取適於觧頥乃貴¶
先鳴故决争於逰手終日莫閒連宵戰酣不㧞其旗且¶
背城而借一并兼是視豈分土之惟三瞋目賈勇危冠¶
<pb:KR4h0022_WYG_100-15b>¶
竟(疑作/竸)貪鑒座中之奔北為席上之司南然用之斯行¶
捨之斯去老氏以訓人立範莊生以亡羊是舉佐歡有¶
則任物有叙既無我以推移每隨之以處所别有膏粱之¶
子縉紳之客時為此物以代支䇿初一擬而純盧忽連¶
呼而成白相顧則笑泯然無隙請傾耳側目看後來之¶
一擲¶
　¶
　文苑英華巻一百¶
