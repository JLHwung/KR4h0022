# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:39.549242
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷十九
<pb:KR4h0022_WYG_019-1a>¶
欽定四庫全書¶
　文苑英華巻十九　　　　宋　李昉等　編¶
　天象十九¶
　　律中黄鍾賦一首　　律吕相生賦一首¶
　　律吕相召賦一首　　葭灰應律賦一首¶
　　鄒子吹律賦一首　　律移寒谷賦一首¶
　　黄鍾管賦一首　　　黄鍾宫為律本賦一首¶
　　懸土炭賦一首¶
<pb:KR4h0022_WYG_019-1b>¶
　　　律中黄鍾賦(以聖人有以見/天地之&KR0296;為韻)　裴　度¶
古者推厯生律懸法示人在寒暑之未兆已斟酌於至¶
神故能推一陽之生為三正之始察黄鍾之氣煦然以¶
升辨青帝之功微而可紀外去涸沍之節内見發生之¶
理具無形而有聲徒明目而聰耳得於心而不昧藏諸¶
身而有以人事尚昧於先春天統已彰於建子若夫衆¶
象髙懸可伺察於穹天羣形多類可區别於厚地雖紛¶
綸而靡極終視聽之攸記未若竹管之用前知嵗時葭¶
<pb:KR4h0022_WYG_019-2a>¶
灰之動罔失毫釐物之先見應必在茲取竅厚而均者¶
當㣲眇而候之是則隂陽之運變化之期易以形隐難¶
以氣欺懿其十一月之節十二辰之首因積小以成大¶
得出無而入有遂能以吹灰於中動糓於口亦猶道之¶
生一宛在陽之初九觀乎窮天地之性興邦國之政洎¶
純隂之始凝導太陽之将盛何制器之精㣲可驗物於¶
遼夐故曰述之者明作之者聖所以觀一管之動静效¶
五音之邪正斯乃造物於又𤣥考時於至&KR0296;就兩儀之¶
<pb:KR4h0022_WYG_019-2b>¶
茫昧先萬物而探索六律六吕由是以相生八風八音¶
由茲而卒獲矧夫國家仰合天法俯廻天眷既用晦而¶
必明亦處蒙而可見敦氣數之元本去聲色於㝢縣彼¶
唐堯敬授羲和欽若未曰窮㣲而知變¶
　　　律吕相生賦(以予欲聞六/律五聲為韻)　　王　起¶
律吕以迭而相成隂陽以獨而不生總二氣而取則俾¶
萬物而立程可以揣亭毒之理可以&KR0296;天地之情其繫¶
時也必誠必信其吹萬也無臭無聲原夫制自伶倫迹¶
<pb:KR4h0022_WYG_019-3a>¶
於嶰谷始叶音於靈鳳終制器於截竹其名可紀則一¶
暑而一寒其數可陳則隂六而陽六所以均我節物而¶
周乎倚伏借如黄鍾建子以為本林鍾建未以為君動¶
夷則而葉墜應姑洗而草薰霜雪因之以罔忒禽鳥候¶
之而必聞雖覆載之莫窮而飛灰可揣謂隂陽之不測¶
而寸管斯分故王者厯象為務職司是朂奉之以布令¶
法之以成俗肅殺初佐於金風絪緼竟(一作/終)調於玉燭¶
動植無擾含靈斯足莫不因律吕之相生濟仁夀之大¶
<pb:KR4h0022_WYG_019-3b>¶
欲既而同其法度節其疾徐既環周之無極亦鱗次而¶
用諸故能欽月令之不爽布嵗和之有餘八風既從兮¶
恵化爰被十旬不散兮休徵可書伊上瑞之臨汝實疇¶
人之起予則律不作無以叶五音之術吕不助無以成¶
萬物之實洞於精㣲生於隂隲在孕育以咸暢處金石¶
而無失則吹於寒谷不惟鄒子之方叶於樂府奚獨延¶
年之律我皇欽若時令克諧宫羽來逺人而風雲表祥¶
張大樂而鳥獸率舞是知順相生之義而徳冠乎三五¶
<pb:KR4h0022_WYG_019-4a>¶
　　　律吕相召賦(以聲氣相叶如/響之應為韻)¶
昔者聖人稽天地之本達造化之方将以律而召吕明¶
自隂而應陽清濁所資叶賛之功共有煦吹無滯輔成¶
之理更相所謂以氣而導聲以聲而宣氣用諧和而感¶
通上下假訢合而生成品彚窮神於短長之象動必相¶
須㑹數於九六之爻用而不既當其二儀方闢萬化攸¶
初以嶰谷厚均之美審葭灰聚散之餘氣類潜通若琴¶
瑟之心相感雄雌既辨比鳳凰之徳皆如亦由顧影而¶
<pb:KR4h0022_WYG_019-4b>¶
形分命宫而商應合君臣際㑹之理得夫婦剛柔之稱¶
精誠所致雲龍之感召必同終始相明日月之循環可¶
證若八風順序六氣和平等四時之代運符五位之相¶
生定寒暑之功必能成嵗審疾徐之度亦足和聲故得¶
天理不奸物情和愜草木以之而暢遂乾坤於焉而交¶
接兵家之否臧未兆懸以先知樂府之聲音所諧動能¶
允叶今也初陽應候萬物思時念惠風之将入顧寒谷¶
而奚疑必使法軒轅之明方今可也如或繼伶倫之妙¶
<pb:KR4h0022_WYG_019-5a>¶
何代無之於是放志希夷凝心惚恍酌動静之理於開¶
闔逹感應之情於影響今所以賦律吕之事莫不欲使¶
百王而共仰¶
　　　葭灰應律賦(以四時運行應/候不差為韻)¶
葭灰陽物銅管隂類陽物以健動為宜隂類以虚受為¶
器一則本乎天一則通乎地因時出矣本乎天者親上¶
乗氣洩焉通乎地者啟閟感兩儀以成道應六管而為¶
事明夫律通則氣來灰動則時至知晝夜之迭代表子¶
<pb:KR4h0022_WYG_019-5b>¶
午之更位辨方辨卦乃立節以為八定至定分故均氣¶
以為四於是聖人設矣君子用之于以則地氣于以奉¶
天時仲夏将臨則蕤賓啟候孟秋既届乃夷則應期大¶
吕具實而冬窮於丑太簇已散而春蠢於寅可謂自㣲¶
形著有條不紊明天道之大備則帝道之廣運且夫範¶
金以為律當其空有律之名燔葭以為灰當其動用灰¶
之輕律之空則或吐或納灰之輕則有虚有盈由是識¶
坤徳之順静探乾徳之逰行其入也柔順其出也剛勝¶
<pb:KR4h0022_WYG_019-6a>¶
或處陽而隂主或在隂而陽孕見律中而灰動知地感¶
而天應如此神可以窮數可以究事可得而待時可得¶
而候是以聖人執茲一柄形彼九有時寒暑之徃來辨¶
昬眀之然不夫物之妙用則感於無為物或不爽則應¶
用無差彼葭灰之造㣲與天地而冝契我皇敬授不忒¶
故能爕理無虧¶
　　　鄒子吹律賦(以吹律洞㣲寒/谷生黍為韻)¶
鄒子處寒谷之陲審至音之宜能嘘吸而律應使嚴凝¶
<pb:KR4h0022_WYG_019-6b>¶
而氣移驗乎卜居殊緹幕之攸設稽乎假器匪葭灰之¶
所吹當其地映嶔崟山連鬰律夏皚皚而多凍晝蒼蒼¶
而少日草木絕其滋榮飛走悲其慘慄雖彈絃於帝舜¶
孰致其和雖扣角於師文必慙其術由是鼓其用濟于¶
衆将鈎深以致逺在識宻而鑒洞響發於寒威氣感於¶
春輝何斷續而臻極乃洪纎而入㣲飂飂其和土囊之¶
風乍出淒淒稍變夾鍾之律方歸逸韻未殚發越林巒¶
始驚蟄於煦嫗俄解凍於淒寒誰謂暖氣早來節奏於¶
<pb:KR4h0022_WYG_019-7a>¶
絳脣之末誰謂温風潜扇抑揚於玉指之端于以闡温¶
燠于以發亭育鄙𤣥鶴之舞庭類雕虎之嘯谷清泠散¶
徙岡聮嶺屬疇人慙其術窮田父欣其野沃則十旬不¶
散之瑞其事未榮南薰(一作/軍)不競之占其理未精孰若¶
探至&KR0296;究幽情化烈烈之瘠土成薿薿之嘉生豈比夫¶
廟列零陵徒聞白琯之麗竹收嶰谷空為丹穴之鳴别¶
有飜飛之侣暄妍是處固将嚶嚶以出谷豈獨離離而¶
生黍¶
<pb:KR4h0022_WYG_019-7b>¶
　　　律移寒谷賦(以至人感音能/變生植為韻)　張友正¶
惟北有谷純隂之位無温煦以生成失膏腴之羙利是¶
吹孤竹之管将變不毛之地聲能叶候期四序以平分¶
氣乃應時見三陽之揔至伊彼鄒衍仰師伶倫窮雅韻¶
於條暢得和聲於厚均爾乃循窈窱傍嶙峋有薰風以¶
舒物敷順氣以和人一奏而層氷以解再揚而槁木驚¶
春是知道契至精事符𤣥覽谷居隂静宜隂慘之莫舒¶
律屬陽方因陽和而相感且陳夾鍾之管召清角之音¶
<pb:KR4h0022_WYG_019-8a>¶
聲之所涵者博志之所逹者深律氣旁通於陽氣人心¶
上導於天心夫乾徳無隔土宜有恒南無嚴凝北無鬰¶
蒸若變寒為燠昊穹所未必能以荒為稔后稷所不足¶
徵将祁寒之恒若諒大化之何稱爾乃天下盛陽此谷¶
飛霰日中方晝此谷見晛豈無三光曾照臨之不徧雖¶
有四氣曾沍寒而莫變寧知至人爰來陽律斯扇清音¶
未發猶萬壑之荒凉和風方流忽千林之葱蒨故谷得¶
陽以盈陽因律以生田疇以之沃衍節氣以之和平我¶
<pb:KR4h0022_WYG_019-8b>¶
墟既耕我黍既成耦十千而南東其畆㕓三百而庾廩¶
如京實無窮之嘉績與造化而争衡别有處幽谷而思¶
遷待暄風而撫翼空勞苦寒之詠獨厲後凋之色儻一¶
借於吹嘘願均榮於動植¶
　　　黃鍾管賦(以一陽既生三/元克序為韻)¶
黃帝稽六氣正三光頒命於伶倫之職伐竹於嶰谷之¶
鄉創管籥於分寸審制度於毫芒為十二之首律道初¶
九之潜陽伺青陸之功㣲而可紀察黄鍾之氣暗然而¶
<pb:KR4h0022_WYG_019-9a>¶
彰所以位定於初道生於一将啟四分之厯潜運三重¶
之室取厚竅而均者當分至而藏宻統緹幔以依辰布¶
葭灰以候律經天順地察晷度而有常隂伏陽廻知萌¶
芽而溥出超土圭之至理得銅渾之妙術在沍涸之窮¶
冬引發生之遲日既而推萬物之道統三正之元清濁¶
既分於上下躔次不愆於晝昏是日也百辟稱賀萬邦¶
以則垂元化於本始體髙明於柔克一氣潜應定立均¶
於數源七曜旋行酌至神於物極變化之道周流可測¶
<pb:KR4h0022_WYG_019-9b>¶
人事尚暗於先春天統已彰於陽徳繇是平之以六紀¶
之惟三仰經綸之秘奥終視聽之所覃單穆不獨稱其¶
美周景抑亦懐其慙故以鳳為名也於盡善而稱未以¶
律為候也寔用之而不既振潜伏以蒙泉賛𤣥㣲以通¶
氣静室無聲㣲風不驚吹灰於中八音由是乎卒獲動¶
榖於口五聲以是乎相生國家上法黄軒推衡律吕覘¶
一律之動静俾四時而式序彼唐堯敬授羲和欽若未¶
曰窮於寒暑者哉¶
<pb:KR4h0022_WYG_019-10a>¶
　　　黃鍾宫為律本賦(以究極中和是/為天統為韻)王　棨¶
玉律奚始黃鍾寔先潜應仲冬之候仍居大吕之前聲¶
既還宫初恊乎八音七始數從推厯終由其兩地參天¶
當其黃帝命官太師授職參六宫以迭用本一陽而立¶
則八風自此以條暢萬物於焉而動植權衡有凖知累¶
黍之無差寒暑相生諒循環而不極是知召吕者律為¶
君者宫既從無而入有可原始而要終聲雖發外氣本¶
從中或煦或吹根初九爻而立紀日來月往守十二管¶
<pb:KR4h0022_WYG_019-10b>¶
以成功懿夫肇啟乾坤潜分節候見厯數以無紊顧萌¶
芽而欲秀革彼應鍾先乎太簇克諧韶濩唯子野以能¶
知自得厚均匪伶倫而莫究故洪纎溥暢上下無頗騰¶
葭灰而漸散映緹幕以方多初感于人復京房之姓氏¶
終均於地成燕谷之陽和俾玉燭以調均與璿璣而錯¶
綜于以宣夫四序于以貞乎三統自然功歸不宰理叶¶
無為葢隂陽之變化信氣序之推移雄鳳鳴而雌鳳應¶
葢皆類此商為臣而徴為事未足方斯為律之本兮既¶
<pb:KR4h0022_WYG_019-11a>¶
如彼為天之統兮又如此明廷樂叶寧俟於李延年皇¶
上聲撝豈慙於夏后氏既而榮發枯槁春流遐邇願一¶
變於寒枝獲生成兮若是¶
　　　懸土炭賦(以寒暑相參輕/重可驗為韻)　　　王　起¶
國家順天之情作人之程乃懸乎土炭有象夫權衡惟¶
土也叶隂氣之動惟炭也應陽氣而生故将法之而令¶
出瞻之而教成乃左乃右一重一輕苟二物之不爽知¶
四序之攸平有司修厥官承厥緒繩木有凖鈞銖獲所¶
<pb:KR4h0022_WYG_019-11b>¶
香炭於是而善繫累土由之而具舉分乎多少則無黨¶
無偏候以髙卑知一寒一暑若乃芳嵗闌嚴更殘黄鍾¶
中律黒帝司官&KR0295;中見而昭晰日北至而沍寒於是岌岌¶
斜指亭亭上干土則從輕知衆隂之將謝炭惟持重知一¶
陽之已攅暨夫春令變木夏徳司火鹿解角而氣新君¶
登䑓而物夥二氣交而猶昧六律推而未可然後懸法¶
示人表㣲在我觀夫炭則髙而漸危窺夫土則垂之如¶
墮彼銅渾兮自慙空鎔鑄以相參彼金壺兮可厭從晝¶
<pb:KR4h0022_WYG_019-12a>¶
夜而為驗孰若土炭之有常為邦國之舊章恒不飾而¶
不美無玉振與金相影毎分於髙下色且對乎𤣥黄不¶
假飛灰自符於律吕何必測影而知夫短長向若鴻鑪¶
長爇厚地斯藏安足以調夫四氣而傳之百王於赫大¶
君穆然端拱懸之而無冬無夏法之而是遵是奉信不¶
謬於隂陽詎可欺其輕重¶
　¶
　¶
<pb:KR4h0022_WYG_019-12b>¶
　¶
　¶
　¶
　¶
　¶
　¶
　¶
　文苑英華巻十九¶
