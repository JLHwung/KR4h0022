# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.042817
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百四十七
<pb:KR4h0022_WYG_147-1a>¶
欽定四庫全書¶
　文苑英華巻一百四十七　宋　李昉等　編¶
　草木五¶
　　幽蘭賦六首　　　　　青苔賦二首¶
　　瓦松賦二首¶
　　　幽蘭賦　　　　　　　　　楊　烱¶
惟幽蘭之芳草禀天地之純精抱青紫之竒色挺龍虎¶
之嘉名不起林而獨秀必固本而叢生爾乃丰茸十歩¶
<pb:KR4h0022_WYG_147-1b>¶
綿連九畹莖受露而將低香從風而自逺當此之時叢¶
蘭正滋美庭闈之孝子循南陔而采之楚襄王蘭䑓之¶
宫零落無叢漢武帝猗蘭之殿荒凉㡬變聞昔日之芳¶
菲恨今人之不見至若桃花水上佩蘭若而續魂竹箭¶
山隂坐蘭亭而開宴江南則蘭澤為洲東海則蘭陵為¶
縣隰有蘭兮蘭有枝贈逺别兮交新知氣如蘭兮長不¶
改心若蘭兮終不移及夫東山月出西軒日晩受燕女¶
於春闈降陳王於秋坂乃有送客金谷林塘坐曛鶴琴¶
<pb:KR4h0022_WYG_147-2a>¶
未罷龍劍將分蘭釭燭燿蘭麝氛氲舞䄂㢠雪歌聲遏¶
雲度清夜之未艾酌蘭英以奉君若夫靈均放逐離羣¶
散侣亂鄢郢之南都下瀟湘之北渚歩遲遲而適越心¶
欝欝而懐楚徒眷戀於君王斂精神於帝女汀洲兮極¶
目芳菲兮襲予思公子兮不言結芳蘭兮延佇借如君¶
章有徳通神感靈懸車舊館請(一作/親)老山庭白露下而¶
警鶴秋風髙而虬縈循(一作/登)階除而下望見秋蘭之青¶
青重曰若有人兮山之阿紉秋蘭兮嵗月多思握之兮¶
<pb:KR4h0022_WYG_147-2b>¶
猶未得空佩之兮欲如何抽琴命操為幽蘭之歌歌曰幽¶
蘭生矣于彼朝陽含雨露之津潤吸日月之休光美人¶
愁思兮採芙蓉於南浦公子忘憂兮樹萱草於北堂雖¶
處幽林與窮谷不以無人而不芳趙元淑聞而歎曰昔¶
聞蘭葉據龍圖復道蘭林引鳳雛鴻歸鷰去紫莖歇露¶
往霜來緑葉枯悲秋風之一敗與蒿草而為芻¶
　　　第二(以逺芳襲人終/古無絶為韻)　　　　喬　彛¶
蘭之生矣不以無人而不芳被廣澤生囘塘和寡調(一/作)¶
<pb:KR4h0022_WYG_147-3a>¶
(曲/)髙未儷郢中之曲神符夣叶終傳鄭國之香贈虚(疑/作)¶
(靈/)脩於南浦襲嘉慶於北堂於是芊眠茂逺靡迆秋坂¶
紉而為佩騷人之意已深間以在衿(一作/谷)楚客之情何¶
逺薄秋風而(一作/則)香盈十歩汎皓露則花飛九畹豈(一/作)¶
(寧/)衆草之敢陵幸移根之未晚若乃吳露清(一作/青山)兮天¶
氣新湘水碧兮楓岸春煙轉緑蕙波摇白蘋榮曲漵之¶
初蓮遺天涯之美人離别經時歎孤芳於秀質艷陽可¶
惜悵獨立於良辰復有映金砌羅玉户分竹宫疏蕙圃¶
<pb:KR4h0022_WYG_147-3b>¶
因風而起不隨彼茁之蓬擇地以生能殊有枤之杜宜¶
其比同心於先哲冠美名於前古蘭之在幽兮其芳滿¶
叢人(一作/士)守業兮其道未通入提携固在於髙賞播酷¶
烈當䟦(一作/柞)於下風寧使凋急景於散地廹嚴凝於嵗¶
終况復光隂慘烈氷霰凄切静而處順不得近於堦墀¶
長未當門獨遣冒於霜雪艷歇紅時莖萎紫折懼鶗鴂¶
之先鳴掩氛氲而頓絶於戯蘭與艾兮異味薰與蕕兮¶
殊途一室之人雖當執我之契十年之臭尚可攘公之¶
<pb:KR4h0022_WYG_147-4a>¶
羭囂然此道何有何無嗟乎蘭無薰兮搴擷之所不及¶
士無文兮聲華之所不立倘一借於韶光庶餘香之可¶
襲¶
　　　第三(同前/韻)　　　　　　　　陳有章¶
翹翹嘉卉獨成國香在深林以挺秀向無人而見芳幽¶
之可居達(一作/逺)萌芽於隂壑時不可失吐芬香於春陽¶
所以紫翹十歩名轉九畹自下并髙結根聳榦布葉逾¶
宻重陽(一作/隂)未晚開緗蘂而作合(一作/乍合)擢丹頴而何逺¶
<pb:KR4h0022_WYG_147-4b>¶
好遵正直生匪臨於斜徑不向嶮&KR0470;質寧被於長坂獨¶
茂幽壑厭若(疑/)錯薪㡬霑雨露猶苦風塵采掇兮有日¶
芳菲兮度春得臨刈楚之地曷異脩詞之人燕妃夣中¶
榮何名而不遂蜀琴曲裏奏何聲而不新况衆英聚集¶
傳香氣而相襲佳色葱蘢帶烟翠而攅叢(一作/無窮)固己歎¶
夫貞潔期見賞於始終幽處斯久照臨忽通喜㑹無私¶
之日深繄有力之風幽莫過(一作/幽)於芳蘭誠匪同諸草¶
莽充佩而靈均不棄入握而仙都必取詎比夫山上蘼¶
<pb:KR4h0022_WYG_147-5a>¶
蕪泥中蘅杜將虚名以共播竟無善而足數焉知夫光¶
善才於左思能成賦於師古而已哉知我者謂我如碩¶
儒不知我者謂我如生芻此幽人之未已亦何代而云¶
無幸逢昭代得遇良哲雖偕薰蕕固有分别勿以卉賤¶
不顧幽芬勿以論(一作/地)寒不軫孤絶倘折英而入用庶¶
有光於優劣者也¶
　　　第四(同前/韻)　　　　　　　　韓伯庸¶
陽和布氣兮動植齊光惟彼幽蘭兮偏含國香吐秀喬¶
<pb:KR4h0022_WYG_147-5b>¶
林之下盤根衆草之旁雖無人而見賞且得地而含芳¶
於是嫩葉旁開浮香外襲既生成而有分何掇採之莫¶
及入握稱美未遭時主之恩納佩為華空載騷人之什¶
光隂向晩嵗月將終芬芳十歩之内繁華九畹之中亂¶
羣峰兮上下雜百卉兮横叢况荏苒於光隂將衰敗於¶
秋風(文子曰叢蘭欲發秋風敗之/正用此事一作風月恐非)豈不處地稍幽受氣¶
仍别蕭艾之新苖漸長桃李之舊蹊將絶空牽戯蝶拂¶
花蘂之翩翾未遇來人尋芳春而採折既生幽徑且任¶
<pb:KR4h0022_WYG_147-6a>¶
榮枯羃輕烟而葱翠帶淑氣而紛敷冀雨露之漙(一作/沾)¶
及何見知之久無及夫日往月來時占嵗覩遇達人之¶
囘盼披荒榛而見取横琴寫操夫子傳之而至今入夢¶
為徴燕姞聞之於前古生雖失處用乃有因枝條賴(一/作)¶
(嫩/)而既麗光色發而猶新雖見(一有/亂字)辭於下土幸因遇¶
於仁人則知夫生理未衰採掇何晚幽名得而不朽佳¶
氣流而自逺既徴之而見寄願移根於上苑¶
　　　第五(同前/韻)　　　　　　　　仲子陵¶
<pb:KR4h0022_WYG_147-6b>¶
蘭惟國香生彼幽荒貞正内積芬華外揚和氣所資不¶
擇地而長(一作/育)精(一作/清)英自得不因人而芳况乃崖(一/作)¶
(徑/非)斷坂折蹊分石裂山有木而轉深逕無人而自絶柔¶
條獨秀芳心(一作/氣)潜結翡翠戯而相鮮蘼蕪生而共恱¶
然後衆草之中迥為一叢卑以自牧和而不同揚翹布¶
葉舒翠錯紅霄承結露曉汎光風傾於陽希所照無隠¶
託其地知其道有終且求之昔人徴以邃古宛成章於¶
楚客爰命操於尼父佩之衆匪蘭不紉曲之多匪蘭奚¶
<pb:KR4h0022_WYG_147-7a>¶
鼓夫以薰蕕之喻臭味斯殊同之則十年猶有異之則¶
一日而無乃清以為露滋而為畹比徳者以之守真贈¶
離者以之傷逺宜其出幽谷之濵為階除之珍羅堂未¶
晚被逕知春依瑶池而自庇與玉樹之為鄰杜若芳芷¶
香辛白蘋俱受生於大塊獨取象於同人是故蘭也之¶
采伊人所急篇章間起比興俱入道之廢可鋤而去道¶
之興可俯而拾為君灑㣲芳於素衿希見寳於重襲¶
　　　第六(同前/韻)　　　　　　　李公進¶
<pb:KR4h0022_WYG_147-7b>¶
幽有寂兮蘭有香香者取其服媚寂者契其韜光是以¶
緑葉紫莖偶貞士而必佩深林絶壑挺竒質而獨芳觀¶
其異彩特秀結根自逺靡生於門寧滋於畹朝陽照而¶
雜花不得間其榮光風轉兮衆草無以齊其偃杳杳深¶
處芬芬絶倫保貞操以擅美發英華以藻春葉凝露以¶
珠綴花含烟而色新移於支也(一作移/之也)則斷金之利樹¶
之庭(一無/此字)也則如玉之珍豈比夫協夣呈祥表嘉名於¶
鄭國循陔見采流雅詠於詩人而已哉蘭之幽兮可折¶
<pb:KR4h0022_WYG_147-8a>¶
幽無人兮芳不絶蘭之生兮美自豐生得地兮美無終¶
故雖敗於凉飈諒有嘉於前古方比契於松筠詎齊名¶
於蘅杜且夫麗白雪之綺靡被長坂之芬敷激餘(一無/此字)¶
芳以孤映極幽致而自(一無/此字)殊則在握者何居擇者何¶
無蘭處幽而轉芳芳無逺而不襲賢尚晦而必著著何¶
道而不入(一作/立)伊哲人之素履盍徴蘭以自執苟馨香¶
之發聞越江山而採拾¶
　　　青苔賦(并/序)　　　　　　　　　王　勃¶
<pb:KR4h0022_WYG_147-8b>¶
吾之旅逰數月矣憇乎荒澗覩青苔焉縁崖而上廼喟然¶
而歎曰嗟乎苔之生於林塘也為幽客之賞苔之生於¶
軒庭也為居人之怨斯擇地而處無累於物也愛憎從¶
而生遂作賦曰¶
若夫桂洲含潤松崖秘液繞江曲之寒沙抱巖幽之古¶
石汎廻塘而積翠縈脩樹而凝碧契山客之寄情諧野¶
人之妙適及其瑶房有寂瓊室無光菲㣲君子之砌蔓¶
延君侯之堂引浮青而泛露散輕緑而承霜起金鈿之¶
<pb:KR4h0022_WYG_147-9a>¶
舊感驚玉筯之新行若夫弱質緜羃纎滋布濩措形不¶
用之境託跡無人之路望夷險而齊歸在髙深而委遇¶
惟愛憎之未染何悲歡之詭赴宜其背陽就隂違喧處¶
静不根不葉無跡(一作/華)無影耻桃李之蹔芳笑蘭桂之¶
非永故順時而不競每乗幽而自整¶
　　　第二　　　　　　　　　　揚　烱¶
粤若稽古聖皇重暉月光開博望之苑闢思賢之堂華¶
館三襲琱軒四下地則經省而書坊人則後車而先馬¶
<pb:KR4h0022_WYG_147-9b>¶
相彼草木兮或有足言者吁嗟青苔今可得而聞也借¶
如靈山偃蹇巨壁崔嵬畫千峰而錦照圖萬壑(集作/壁)而¶
霞開王孫逰兮山之隈披薜荔兮踐莓苔悵容與兮徘¶
徊一去千年兮時不復來至若圓潭寫鏡方流聚玉苔¶
何水而不清水何苔而不緑漁夫逰兮漢川曲歌滄浪¶
兮濯吾足桂舟横兮蘭枻觸浦溆邅廻兮心斷續别有¶
崇䑓廣厦粉壁椒塗梁木蘭兮椽瑇瑁草離合兮樹珊¶
瑚白露下蒼苔蕪暗瑶砌澁瓊鋪有美人兮向隅應門¶
<pb:KR4h0022_WYG_147-10a>¶
閉兮踟蹰心震蕩兮意不愉顔如玉兮泪如珠請循其¶
夲也見商羊兮鼓舞召風伯兮電赴占顧兎兮離畢星¶
雷闐闐兮雨㝠㝠浩兮蕩兮見潢汙之滿庭倐兮忽兮¶
視苔蘚之青青爾其為狀也羃䍥緜宻浸淫布濩彬駮¶
兮長廊夤緣兮古樹肅兮若逺山之松柏汎兮若平郊¶
之煙霧春澹蕩兮景物華承芳卉兮藉落花嵗峥嶸兮¶
日云暮廹寒霜兮犯危露觸類而長其生也蕃莫不文¶
階兮鏤瓦碧地兮青垣别生兮類西京南越則烏韭兮¶
<pb:KR4h0022_WYG_147-10b>¶
緑錢金苔兮石髪苔之為物也賤苔之為徳也深夫其¶
為譲也每違燥而居濕其為謙也常背陽而即隂重扄¶
秘宇兮不以為顯幽山窮水兮不以為沉有達人卷舒¶
之意君子行藏之心唯天地之大徳匪予情之所任¶
　　　瓦松賦(并/序)　　　　　　　　崔　融¶
崇文舘瓦松者産於屋霤之上千株萬莖開花吐葉髙¶
不及尺下纔如寸不載於仙經靡題於藥録謂之為木¶
也訪山客而未詳謂之為草也驗農皇而罕記豈不以¶
<pb:KR4h0022_WYG_147-11a>¶
在人無用在物無成乎俗以其形似松生必依瓦故曰¶
瓦松楊烱謂余曰此中草木咸可為賦其詞曰¶
賔舘兮沉沉明月髙兮重海深試一望兮上棟下宇開¶
陽闔隂彼美嘉族依於夏屋煌煌特秀狀金枝兮産霤¶
歴歴空懸若星榆而種天苯䔿丰茸青㝠芊眠葩條郁¶
毓根柢連拳間青苔而裛露陵碧瓦而含煙春風摇兮¶
欝起冬雪糅兮蒼然詎充採掇罕任雕鐫桐君莫賞梓¶
匠難甄用匪適於時要必濫聞於俗傳慙魏宫之烏韭¶
<pb:KR4h0022_WYG_147-11b>¶
恧漢宮之紅蓮觀其衆開榮列虚心獨潔髙寧我慕無¶
木禾之五尋卑以自安類石蒲之九節進不必媚居不¶
求利芳不為人生不因地其質也菲無忝於天樂(一作/然)¶
其隂也薄纔足以自庇望之常見其表尋之㒺得其秘¶
肅穆承華堂皇不賖繩懸麥穂户刻菱花竹篬筤而衆¶
色樹連理而相加芙蓉發池兮照爛日及(木槿/花也)懸霤兮¶
紛葩彼懐寶以遇賞此不材而見嗟雖有慕於階闥亦¶
無混於泥沙已矣哉不學懸蘿附栢直蓬倚麻固將含¶
<pb:KR4h0022_WYG_147-12a>¶
美惡以同貫齊是非於一家亂曰少陽之地兮於何不¶
春博望之苑兮莫匪正人纎根弱植兮生君之館荷施¶
霑恩兮為人所翫物不謝生不知其榮唯願聖皇千萬¶
夀但知傾葉向時明¶
　　　第二¶
式觀圖籍幽山窮野聞卉木之名焉考神農之嘗者根¶
莖可驗洪纎不捨惟瓦松兮闕書何昔人兮智寡原其¶
所託髙而又雅抽形先寄於鶴樓聳質更資於鴛瓦旖¶
<pb:KR4h0022_WYG_147-12b>¶
旎分葩含風接霞既當春而吐葉亦凌秋而㸃花異山¶
苖之極秀狀澗松兮抽芽髙居壌霤匪雜泥沙向朝陽¶
兮發榮經夕露兮増華常在危簷心必(一作/抱)直詎欲牽¶
風影蹔斜小大殊品髙卑異盼離離兮若星榆之昭灼¶
爛爛兮疑石蒲之葱蒨既乏棟梁之用寧怯鐫雕之變¶
豈比夫桂山上蘭谷(一作/石)中長幽隠兮銷馥為芬菲兮¶
敗叢奚若兹物之獨茂無憂患兮養䝉¶
　文苑英華巻一百四十七¶
