# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.938292
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百三十四
<pb:KR4h0022_WYG_334-1a>¶
欽定四庫全書¶
　文苑英華巻三百三十四　宋　李昉等　編¶
　音樂上¶
　　方響二首　　　鍾一首　　　磬二首¶
　　琴七首　　　　筝四首　　　琵琶三首¶
　　　方響歌　　　　　　　　　李　沇¶
敲金扣石聲相陵遥空冷静天正澄寶瓶下井轆轤急¶
小娃弄索傷淸氷穿絲透管音未歇廻風繞指驚泉咽¶
<pb:KR4h0022_WYG_334-1b>¶
季倫怒擊珊瑚摧靈芸(王子年拾遺薛靈/芸魏文帝羙人也)整鬢歩摇折¶
十六葉中侵索光寒玲震月雜珮璫雲和不覺羅餘怨¶
蓮峯一夜啼琴姜急節冩商商恨促秦愁越調逡巡足¶
夣入仙樓戞殘曲飛霜稜稜上秋玉¶
　　　同前　　　　　　　　　　牛　殳¶
樂中何樂偏堪賞無過夜深聽方響緩擊急擊曲未終¶
暴雨飄飄生坐上鏗鏗鐺鐺寒重重盤渦蹙𣲖鳴蛟龍¶
高樓漏滴金壺水碎雹打著山寺鍾又似公卿入朝去¶
<pb:KR4h0022_WYG_334-2a>¶
環珮鳴玉長街路忽然碎打入破聲石崇推倒珊瑚樹¶
長短參差十六片敲擊宮商無不遍此樂不教外人聞¶
尋常只向堂前宴¶
　　　聽鍾歌　　　　　　梁豫章王蕭綜¶
聽鍾鳴當知在帝城西樹隠落月東牎見曉星霧露朏¶
朏月分明烏啼啞啞已流聲驚客思動客情客情客思¶
欝縱横翩翩孤鴈何所栖依依别鶴夜半啼今歲行已¶
暮雨雪尚凄凄飛蓬旦夕起楊柳尚翻低氣欎結涕滂¶
<pb:KR4h0022_WYG_334-2b>¶
沱鄉思無所托強作聽鍾歌¶
　　　華原磬(天寶中始廢泗濵磬用華原石代之詢/諸磬人具言其故一長老云泗濵磬下)¶
　　　　　　(調不能和得華原磬/考之乃和由是不改)　白居易¶
華原磬華原磬古人不聽今人聽泗濵石泗濵石今人¶
不擊古人擊古人今人(集作今/人古人)何不同用之捨之由樂¶
工樂工雖在耳如壁不分淸濁即為聾梨園弟子調律¶
呂知有新聲不如古古稱浮磬出泗濵立辨致死聲感¶
人宮懸一聽華原石君心遂忘封疆臣果然胡㓂從燕¶
<pb:KR4h0022_WYG_334-3a>¶
起武臣少肯封疆死始知樂與時政通豈聽鏗鏘而已¶
矣磬襄入海去不歸長安市兒(集作/人)為樂師華原磬與¶
泗濵石清濁兩音(集作/聲)誰得知¶
　　　慈恩寺石磬歌　　　　　　盧　綸¶
靈山石磬生海西波(集作/海)濤平䖏與山齊長眉老僧同¶
佛力呪使鮫人徃求得珠穴沉成緑浪痕天衣拂盡蒼¶
苔色星漢徘徊山有風禪翁静扣月明中群仙下雲龍¶
出水鸞鶴交飛半空裏山精木魅不可聽落葉秋砧一¶
<pb:KR4h0022_WYG_334-3b>¶
時起梵宮香散(集作/杳杳)響泠泠無數沙門昏夣醒古廊燈¶
下見行道踈柳池邉聞誦經徒使(集作/壯)洪鍾秘高閣萬¶
金費盡工雕鑿豈如全質挂靑松數葉殘雲一片峯吾¶
師寶之壽中國願同却石無終極¶
　　　送尹補闕元凱琴歌　　　　張　説(見本/集)¶
鳯哉鳯哉琢琅玕飲瑶池棲崑崙之山哉中國有聖人¶
感和氣飛來飛來自歌自舞先王冊府麒麟之䑓羇雌¶
衆雛故山曲其鳴喈喈其鳴喈喈欲徃銜之欲去未去¶
<pb:KR4h0022_WYG_334-4a>¶
别鸞鷺似徘徊似徘徊明年阿閣梧桐花葉開羣飛鳯¶
歸來羣飛鳯歸來¶
　　　雅琴篇　　　　　　　　司馬逸客¶
亭亭嶧陽樹落落千萬尋獨抱出雲節孤生不作林影¶
摇緑波水彩絢丹霞岑直幹思有托雅志期所任匠者¶
果晋盼彫斵為雅琴文以楚山玉錯以昆吾金虬鳯吐¶
竒狀商徴含清音雅調感君子一撫一弄懐知已不見¶
鍾期百年餘還憶朝朝幾千里馬卿䑓上應蕪沒阮籍¶
<pb:KR4h0022_WYG_334-4b>¶
帷前空已矣山情水意君不知拂匣調絃為誰理調絃¶
拂匣倍含情况復空山秋月明隴水悲風已嗚咽離鵾¶
别鶴更凄淸將軍塞外多竒操中散林間有正聲正聲¶
諧風雅欲竟此曲誰知者自言幽隠乏先容不道人物¶
知音寡誰能一奏和天地誰能再撫歡朝野朝野歡娛¶
樂未央車馬駢闐盛彩章歲歲汾川事簫鼓朝朝伊水¶
聽笙簧窈窕樓䑓臨上路妖嬌歌舞出平陽彈絃本自¶
稱仁祖吹管由來許季長猶憐雅歌淡無味緑水白雲¶
<pb:KR4h0022_WYG_334-5a>¶
誰相貴還將逸調賞幽心不覺繁聲論逺意傳聞帝樂¶
奏鈞天儻冀微躬備五絃願持東武宮商韻長奏南薫¶
億萬年¶
　　　宜城放琴客歌(并序/)　　　　顧　况¶
琴客宜城愛妾也宜城請老愛妾出嫁不禁人之欲而¶
私耳目之娯達者也况承命作歌¶
佳人玉立生此(一作/北)方家住邯鄲不是倡頭髻䰀鬌手¶
爪長善撫琴瑟有文章新妍籠裙雲母光朱絃緑水喧¶
<pb:KR4h0022_WYG_334-5b>¶
洞房忽聞斗酒初决絶日暮浮雲古離别巴猿啾啾峽¶
泉咽淚落羅衣顔色暍不知誰家更張設絲履墻偏釵¶
股折南山闌干千丈雪七十非人不暖熱人情厭薄(一/作)¶
(消/歇)古共然相公心在持事堅上善若水任方圎憶昨好¶
之今棄捐服藥不如獨自眠從他更嫁一少年¶
　　　琴歌　　　　　　　　　　趙　摶¶
緑琴製自桐孫枝十年牎下無人知淸聲不與衆樂雜¶
所以屈受塵埃欺七絃脆斷蟲絲朽辨别不曾逢好手¶
<pb:KR4h0022_WYG_334-6a>¶
琴聲若似琵琶聲賣與時人應已久玉徽冷落無光彩¶
堪恨鍾期不相待鳯轉吟幽鶴舞時撚弄錚摐聲亦在¶
向曾守貧貧不徹賤價與人人不别前廻忍淚却收來¶
泣向秋風两條血乃知凡俗難可名輕者却重重者輕¶
真龍不聖土龍聖鳯凰啞舌鴟梟鳴何殊此琴哀怨苦¶
寂寞沉埋在幽户萬重山水不肯聽俗耳樂聞人打鼓¶
知君立身待分義驅喝風雷在平地一生從事不因人¶
健(闕/)窣雲皆自致不辭重拂絃上塵市㕓不買多讒人¶
<pb:KR4h0022_WYG_334-6b>¶
莫辭憔悴與買取為君一曲號靑春¶
　　　聽董庭蘭彈琴兼寄房給事(文粹作聽董大彈/胡笳聲兼語弄寄)¶
　　　　(房給/事)　　　　　　　　　李　頎¶
蔡女昔造胡笳聲一彈一十有八拍胡人落淚向邉草¶
漢使斷腸對歸客古戍蒼蒼烽火寒大荒隂沉飛雪白¶
先拂商絃後角羽四郊秋葉驚槭槭董夫子通神明深¶
沉(文粹/作山)竊聽來妖精言遲更速皆應手將徃復還(文粹/作旋)¶
如有情空山百鳥散還合萬里孤雲閒且淸(文粹作浮/雲隂且明)¶
<pb:KR4h0022_WYG_334-7a>¶
悽(文粹/作嘶)酸雛鴈失羣夜斷絶胡兒戀母聲川為靜其波¶
鳥亦罷其鳴烏珠部落家鄉逺邏逤沙塵哀怨生幽音¶
變調忽飄灑長風吹林雨堕瓦迸泉颯颯飛木末野鹿¶
呦呦走堂下長安城連東掖垣鳯凰池對靑𤨏門高才¶
脫略名與利日夕望君抱琴至¶
　　　琴歌送别　　　　　　　　前　人¶
主人有(一作/飲)酒歡今夕請奏鳴琴廣陵客月照城頭烏¶
半飛霜凄高樹風入衣銅鑪華燭燭増輝初彈緑水後¶
<pb:KR4h0022_WYG_334-7b>¶
楚妃一聲似動物皆靜四座無言星欲稀淸懐奉使千¶
餘里敢告雲山從此始¶
　　　聽從叔琴彈三峽流泉歌　　李季蘭¶
妾家本住巫山雲巫山流泉(郊茂倩樂/府作水)常自聞玉琴彈¶
出轉寥夐直似當時夣中聽三峽迢迢幾千里一時流¶
入幽閨裏(樂府作深閨裏/文粹作幽闈裏)巨石崩崖指下生飛波走(文/粹)¶
(作/逺)浪絃中起初疑噴怒(樂府/作湧)含雷風又似嗚咽流不通¶
廻湍曲瀬勢(文粹/作意)將盡時復滴瀝平沙中憶昔阮公為¶
<pb:KR4h0022_WYG_334-8a>¶
此曲能使仲容聽不足一彈既罷還一彈願似(文粹/作比)流¶
泉鎮相續¶
　　　李湖州孺人彈筝歌　　　　顧　况¶
武帝昇天晋法曲凄情掩抑絃柱促上陽宮人(一作/女)怨¶
靑苔此夜想夫憐碧玉思婦高樓刺壁窺(一作/㸔)愁猿呌¶
月鸚呼兒寸心十指有長短妙入神處無人知獨把梁¶
州凢幾拍風沙對靣胡秦隔聽中忘却前溪碧醉後猶¶
疑邉草白¶
<pb:KR4h0022_WYG_334-8b>¶
　　　鄭女彈筝歌¶
鄭女八歲能彈筝春風吹落天上聲一聲雍門淚承睫¶
兩聲赤鯉露鬐鬛三聲白猿臂拓頰鄭女出參丈人時¶
落花惹斷逰空絲高樓不掩許聲出羞殺百舌黄鶯兒¶
　　　宴席賦得姚美人搊筝歌(羙人曽/在禁中)¶
　　　　　　　　　　　　　　　盧　綸¶
出簾仍有細筝隨見罷翻令恨識遲微收皓腕纒紅袖¶
深遏朱絃低翠眉忽然高張應繁節玉指廻旋若飛雪¶
<pb:KR4h0022_WYG_334-9a>¶
鳯簫龍管寂不喧繡幕紗窓儼秋月有時輕弄和郎歌¶
慢䖏聲遲情更多已愁紅臉能佯醉又恐朱門難再過¶
昭陽伴裏最聦明出到人間纔長成遥知禁曲難翻處¶
猶自君王說小名¶
　　　觀李中丞美人軋筝歌(時量移湖/州長史)¶
　　　　　　　　　　　　　　　釋皎然¶
君家雙羙姬善歌工筝人莫知軋用蜀竹絃楚絲淸哇¶
宛轉聲相隨夜静酒闌佳月前高張氷引仍(一作/何)淵淵¶
<pb:KR4h0022_WYG_334-9b>¶
羙人矜名曲不誤蹙響時時如迸泉趙瑟素所嘉齊謳¶
世稱絶筝歌一動凢音輟凝絃且莫停金罍聲已闋雅¶
聲來㳺魚噞喁鶴徘徊主人高情始為開高情放浪出¶
常格偶世有名道無跡勲業先登上將科文章首冠諸¶
人籍每笑石崇無道情輕身重色禍亦成君有佳人當¶
禪伴於中不廢學飬生愛君天然性寡欲家貧禄薄常¶
知足謫宦無愠如古人交道忘言比前躅不意全家萬¶
里來湖中再見春山緑吳興公舍幽且閑何妨寄隠在¶
<pb:KR4h0022_WYG_334-10a>¶
其間時議名齊謝太傅更有携妓似東山¶
　　　劉禪奴彈琵琶歌(感相國/韓公夣)　　顧　况¶
樂府只傳横吹好琵琶冩出關山道覉鴈出塞繞黄雲¶
邉馬仰天嘶白草明妃愁(一作/怨)中漢使廻蔡琰愁處胡¶
笳哀鬼神知妙欲収響隂風切切四面來李陵寄書别¶
蘇武自有生人無此苦當時若值霍驃姚滅盡烏孫奪¶
公主¶
　　　琵琶引(并序/)　　　　　　　白居易¶
<pb:KR4h0022_WYG_334-10b>¶
元和十年予左遷九江郡司馬明年秋送客湓浦口聞¶
舟中夜彈琵琶者聽其音錚錚然有京都(集作/邑)聲問其¶
人本是長安倡女嘗學琵琶於穆曹二善才年長色衰¶
委身為賈人婦遂命酒使快彈數曲曲罷憫然(集作/黙)自¶
叙少小時歡樂事今漂淪憔悴轉徙於江湖間予出官¶
二年恬然自安感斯人言是夕始覺有遷謫意因為長¶
句歌以贈之凡六百一十六言命曰琵琶引¶
潯陽江頭夜送客楓葉荻花秋瑟瑟主人下馬客在船¶
<pb:KR4h0022_WYG_334-11a>¶
舉酒欲飲無管絃醉不成歡慘將别别時茫茫江浸月¶
忽聞水上琵琶聲主人忘歸客不發尋聲暗問彈者誰¶
琵琶聲停欲語遲移船相近邀相見添酒㢠燈重開宴¶
千呼萬喚始出來猶把(一作/抱)琵琶半遮靣轉軸撥弦三¶
五(集作/兩)聲未成曲調先有情絃絃掩抑聲聲思似訴平¶
生不得志低眉信手續續彈說盡心中無限事輕攏慢¶
撚抹復挑初為霓裳後緑腰(集作六/么從俗)大絃嘈嘈如急雨¶
小絃切切如私語嘈嘈切切錯雜彈大珠小珠落玉盤¶
<pb:KR4h0022_WYG_334-11b>¶
間關鸎語花底滑幽咽泉流水(一作/氷)下灘氷泉冷澁絃¶
凝(集作/疑)絶凝(集作/疑)絶不通聲暫歇别有幽情(集作/愁)暗恨¶
生此時無聲勝有聲銀瓶乍破水漿迸鐵騎突出刀鎗¶
鳴曲終収撥當心畫四絃一聲如裂帛東舩西舫悄無¶
言唯有(集作/見)江心秋月白沉吟放撥挿絃中整頓衣裳¶
起歛容自言本是京城女家近(集作/在)蝦蟇陵下住十三¶
學得琵琶成名屬教坊第一部曲罷曾教善才伏粧成¶
每被秋娘妬五陵年少爭纒頭一曲紅綃不知數鈿頭¶
<pb:KR4h0022_WYG_334-12a>¶
雲箆擊節碎血色羅裙翻酒汙今年歡笑復明年秋月¶
春風等閒度弟走從軍阿姨死暮去朝來顔色故門前¶
冷落鞍馬稀老大嫁作商人婦商人重利輕離别前月¶
浮梁買茶去去來江口守空船遶船月明江水寒夜深¶
忽夣少年事啼粧淚落(集作夣/啼粧淚)紅䦨干我聞琵琶己嘆¶
息又聞此語重唧唧同是天涯淪落人相逢(集作/悲)何必¶
曽相識我從去年離(集作/辭)帝京謫居卧病潯陽城潯陽¶
小處無音樂終歲不聞絲竹聲住近湓江地低濕黄蘆¶
<pb:KR4h0022_WYG_334-12b>¶
苦竹遶宅生其間旦暮聞何物杜鵑啼哭猿哀鳴春江¶
花朝秋月夜徃徃取酒還獨(集作/自)傾豈無山歌與村笛¶
嘔啞嘲&KR1116;難為聽今夜聞君琵琶語如聽仙樂耳暫明¶
莫辭更坐彈一曲為君翻作琵琶行感我此言良久立¶
却坐促絃絃轉急凄凄不似向前聲滿座重聞皆掩泣¶
就中泣下(一作/淚)誰最多江州司馬靑衫濕¶
　　　琵琶行　　　　　　　　　牛　殳¶
何人斸得一片木三尺春氷五音足一彈决破真珠囊¶
<pb:KR4h0022_WYG_334-13a>¶
迸落金盤聲斷續飄飄颻颻寒丁丁蟲豸出蟄神鬼驚¶
秋鴻呌侣代雲黒猩猩夜啼蠻月明潏潏汨汨聲不定¶
胡雛學漢語未正苦似長安月蝕時滿城𫾣鼓聲噒噒¶
靑山飛起不壓物野水流來欲濕人傷心憶得陳後主¶
春殿半酣細腰舞黄鶯百舌正相呼玉樹後庭花帶雨¶
二妃哭處山重重二妃沒後雲溶溶夜深霜露鎻空廟¶
零落一叢斑竹風金谷園中草初緑石崇一弄思歸曲¶
當時二十四友人手把金盃聽不足又似賈客蜀道間¶
<pb:KR4h0022_WYG_334-13b>¶
千鐸萬磬鳴空山未若此調呦呦兮啁啁嘈嘈兮啾啾¶
引之於山獸不能走吹之於水魚不能遊方知此藝不¶
可有人間萬事憑雙手若何為我再三彈送却花前一¶
樽酒¶
　¶
　¶
　¶
　文苑英華巻三百三十四¶
