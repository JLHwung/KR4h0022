# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:49.371391
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百十四
<pb:KR4h0022_WYG_414-1a>¶
欽定四庫全書¶
　文苑英華巻四百十四　　宋　李昉等　編¶
　上佐¶
　　長史¶
　　　授張元福勝州都督府長史制¶
　　　　　　　　　　　　　　　李　嶠¶
鸞臺寧逺將軍守右衛彭池府右果毅都尉張元福素¶
閑武略兼有吏能荷㦸臨戎屢陪蒼兕之陣題輿撫俗¶
<pb:KR4h0022_WYG_414-1b>¶
庶清白羊之黨可朝議大夫行勝州都督府長史仍馳¶
驛赴任主者施行¶
　　　授陳璲凉州都督府長史制¶
鸞臺刑部司馬上柱國陳璲知足禦戎才堪理劇題輿¶
趙北未展器能分乗河西佇清邊徼假以優命行觀成¶
績可朝散大夫守凉州都督府長史勲如故主者施行¶
　　　授艾敬直仙州長史制　　　蘇　頲¶
勑朝議郎守豫州司上柱國艾敬直恪勤官次精練文¶
<pb:KR4h0022_WYG_414-2a>¶
法往持憲簡共惮清嚴頃擁使車旌别淑慝好龍遺迹¶
乗鳬舊壤俾州閭之創建佇邦國之誠謠可守仙州長¶
史散官勲並如故¶
　　　授盧朔萊州長史等制　　　孫　逖¶
門下朝散大夫行太原府太谷縣令容(一作/任)城縣開國¶
子盧朔朝請大夫行太原府榆次縣令薛重輝等咸以¶
班列遷于令長雖恭所職或異其能工則度材人無求¶
備宜從近邑俾佐逺藩朔可行萊州長史重輝可行括¶
<pb:KR4h0022_WYG_414-2b>¶
州長史散官如故主者施行¶
　　　授楊行審靈州長史制¶
門下朝散大夫守凉州都督府司馬河西轉運判官柱¶
國楊行審雅推幹術兼有權謀頃在武威克脩官政類¶
能而舉宜增郡佐之秩從帥而遷仍統軍城之務可守¶
靈州都督府長史仍充六城水運使散官勲如故¶
　　　授楊戬華州長史制¶
門下岐州司馬楊戬脩身自乆從政亦淹凡所効官皆¶
<pb:KR4h0022_WYG_414-3a>¶
聞著稱三輔之郡貳職為難宜易務於汧岐俾遷榮於¶
河華可華州長史散官如故¶
　　　授韋景逺犍為郡長史等制¶
門下益州蜀縣令韋景逺鄆縣令韋履言等各因常調¶
俱在親人雖清白自持而方圓未適使者所奏應非百¶
里之才官政式殊俾佐六條之職景逺可行犍為郡長¶
史履言可行仁壽郡長史¶
　　　授楊進亳州長史制　　　　元　稹¶
<pb:KR4h0022_WYG_414-3b>¶
勑楊進頃者師道潜遣兇徒將焚京洛姦謀指日忠告¶
先期俾無頳尾之災實賴赤心之効雖居禁衛未免食¶
貧言念前勞宜沾厚秩式佐郡府仍壯軍容尚旌撲滅¶
之功以示優崇之賞可守亳州長史仍令宣武軍節度¶
收隨要中驅使¶
　　　授盧犍深州長史制¶
勑前成徳軍節度巡官盧揵朕以鎮冀數州之地刑賞¶
廢置盡委之於𢎞正度爾才能宜為長佐且願兼榮允¶
<pb:KR4h0022_WYG_414-4a>¶
吾台臣是用兩可饒陽大邑無陋厥官可依前件¶
　　　授董昌齡許州長史制　　　白居易¶
勑將仕郎權知泗州長史兼殿中侍御史賜緋魚袋董¶
昌齡頃為邑宰今賛郡符皆聞約已之名每展在公之¶
節稽其器局允謂㢘明議以稍遷用彰勤効可守許州¶
長史兼侍御史散官如故¶
　　　授楊孝直滑州長史制¶
勑楊孝直早以材力從戎冀方專習武經通知吏事承¶
<pb:KR4h0022_WYG_414-4b>¶
元移鎮孝直實來詢謀驅馳有所裨助軍郡之佐寵秩¶
非輕用答忠勞以明勸奬可滑州長史¶
　　　授張嘉泰延州長史制¶
勑前丹州司馬張嘉泰一從戎旅多歴嵗時奉職有勞¶
率身無過軍郡長佐資秩不卑自丹轉延頗為優豫題¶
輿便道往守乃官可延州長史¶
　　　授桞師𤣥衢州長史國從瑜邢州司馬制¶
　　　　　　　　　　　　　　　杜　牧¶
<pb:KR4h0022_WYG_414-5a>¶
勑夏州節度押衙知進奏朝議郎前權知杭州長史并¶
監察御史上柱國栁師𤣥等將軍䕶塞師𤣥主留邸之¶
職從瑜繼怤以墨縗狥公䘮塟告滿珪專書府叢委之¶
務咸有勞能遷奬正名亦其常也各宜專勤勿罹悔尤¶
可依前件¶
　　　授賴師貞懐州長史周少&KR0352;虢州司馬王桂直¶
　　　　道州長史等制¶
勑鳯翔府節度押衙知進奏銀青光禄大夫檢校秘書¶
<pb:KR4h0022_WYG_414-5b>¶
監前兼亳州長史殿中侍御史上柱國賴師貞等師貞¶
主大藩留邸之事少&KR0352;專史閣錯雜之務皆公謹嵗乆¶
官次當遷𤣥爽俾佐郡符亦有可取湖外饑人相聚為¶
㓂蕩覆鄉縣勢如燎火盖不得已遂至剪伐桂直用命¶
一舉滅之言念功勤宜有褒賞名郡上佐帖以憲秩耀¶
爾軍旅可增義勇可依前件¶
　　　授田宻相州長史等制　　　崔　嘏¶
勑田宻等並以才識聞於所知主帥上言計司有請各¶
<pb:KR4h0022_WYG_414-6a>¶
從所便分以命之仍假憲官式彰優寵¶
　　　授楊知權袁州司馬陳錫温州長史楊澄端州¶
　　　　司馬等制　　　　　　　錢　珝¶
勑具官某等凡臨戎有勇知其能為將成務有材知其¶
能為吏然則有勇有材者置之不遷使其興旅食之歎¶
非所以激為將勸為吏也各命敘升無忽吾典可依前¶
件¶
　　　授侯藴賛善大夫李仁誨棣州長史蘇汾坊州¶
<pb:KR4h0022_WYG_414-6b>¶
　　　　長史制　　　　　　　　劉崇望¶
勑某官某等或以忠勤彰於侯正或以奏獻著彼勞能¶
况侯藴李仁誨親奉禁營始陪輦路不有遷命將何勸¶
人可依前件¶
　　　授鄜州判官王堅檢校兵部尚書王彦懐翟州¶
　　　　長史程佩思州司馬制　　薛廷珪¶
勑廼眷雕隂仍嵗征討厥土既塉(薄土也/秦昔切)其人用勞誠¶
節是圖貢輸無怠而堅等能奉連帥來為使臣不有超¶
<pb:KR4h0022_WYG_414-7a>¶
昇孰旌優異五兵重秩式耀賔階下與夫進典午丞郡¶
之榮者皆㧞茅連茹之謂也可依前件¶
　　别駕¶
　　　授李守一别駕等制　　　　蘇　頲¶
黄門皇三從兄前洺州司馬守一等自登官序並穆政¶
聲趙際燕陲漳濵淇上控河朔之風土盡山東之郡國¶
宜膺别乗往佐專城可依前件主者施行¶
　　　授韋抱貞虢州别駕制¶
<pb:KR4h0022_WYG_414-7b>¶
黄門通議大夫前行剡王府諮議叅軍事上柱國韋抱¶
貞早以才地乆登班序清徽藹然素風罔墜頃遊朱邸¶
嘗寵於背淮俾騖緹軒往之於封虢可依虢州别駕散¶
官勲如故主者施行¶
　　　授韋表玘泗州别駕制¶
黃門朝議大夫前行襄州司馬員外置同正員韋表玘¶
風韻融朗文詞富贍故得朝列著聞選曹甄擇漾流為¶
漢嘗籍美於珠臯泗逹于河爰馳聲於磬水可守泗州¶
<pb:KR4h0022_WYG_414-8a>¶
别駕散官如故主者施行¶
　　　授張景順原州都督府别駕制¶
　　　　　　　　　　　　　　　前　人¶
黃門朝議郎殿中尚乗奉御兼隴右南牧使張景順襟¶
期俊爽識具甄明代嗣僕臣家傳馬政慎言且聞於舉¶
莢能養曾靡於缺銜惟在坰之可稱彼量谷之伊佇既¶
叶抽奬仍循職事可守原州都督府别駕餘如故主者¶
施行¶
<pb:KR4h0022_WYG_414-8b>¶
　　　授李踐由安州别駕等制　　孫　逖¶
門下朝議大夫前使持節房州諸軍事守房州刺史上¶
輕車都尉李踐由朝議大夫行蘄州司馬護軍李惟可¶
等出自士林頻遷官序或方圖(疑/)異用道有變通或昆¶
友同官法宜迴避俾從新命用協舊章踐由可守安州¶
都督府别駕散官如故惟可可鄂州别駕官勲如故¶
　　　授李裕鄧州别駕等制¶
門下正議大夫前使持節海州刺史上柱國啻(疑/)山縣¶
<pb:KR4h0022_WYG_414-9a>¶
開國子李裕朝議大夫前使持節泗州刺史上柱國開¶
國男魏滉等咸資舊徳早踐通班頃坐微瑕因從免職¶
賢哲之後可以勸能邦國之功期於補過裕可行鄧州¶
别駕滉可守徳州别駕勲封如故¶
　　　授蕭誠𢎞農郡别駕制¶
勑朝請大夫南陽郡長史員外置同正員上柱國蕭誠¶
早因才藝乆踐榮班頃渉微瑕未為深累佐郡之職冗¶
員頗多既有命於省官俾稍遷於近服可守𢎞農郡别¶
<pb:KR4h0022_WYG_414-9b>¶
駕散官如故¶
　　　授張正度汾州别駕等制　　杜　牧¶
勑中散大夫前守青州别駕上柱國張正度等各以才¶
能入仕謹慎脩身積日累時咸有知己或有序進或狥¶
所請皆佐别郡無怠官常可依前件¶
　　　授王叔政洪州别駕制　　　崔　嘏¶
勑前綿州刺史王叔政等罷專城之印題别駕之榮休¶
摧虜之䇿遷計掾之任此朝廷所以舉才而振滯也政¶
<pb:KR4h0022_WYG_414-10a>¶
縁吏昇珩以文進分符得理人之術佐賦有羨入之績¶
随薦實來有司上奏爰因所舉各類所能厚禄髙名無¶
忘効用可依前件¶
　　　授魏州别駕張景裕等四人正授制¶
　　　　　　　　　　　　　　　錢　珝¶
勑具官某等任人其難古有試可之説爾等為吏嘗試¶
於魏中矣今藩臣信正其秩是必有試可之材皆命與¶
之亦惟常典可依前件¶
<pb:KR4h0022_WYG_414-10b>¶
　　　授虞岫常州别駕温羅濠州長史制¶
　　　　　　　　　　　　　　　李　磎¶
勑虞岫等凡别駕長史務簡俸優故在京百司諸侯留¶
邸所以勸勤事之吏邸(疑/)奉職之勞今以命爾等即循¶
例也可依前件¶
　　司馬¶
　　　授杜從則雍州司馬制　　　闕　名¶
鸞臺中大夫檢校尚方少監杜從則體業端固器識通¶
<pb:KR4h0022_WYG_414-11a>¶
敏驅䇿自乆績効有聞作貳神州實資幹用兼司劇署¶
載佇公勤宜踐新榮仍兼舊職可雍州司馬兼知尚方¶
少監事主者施行¶
　　　授吉義福等荆州都督府司馬制¶
　　　　　　　　　　　　　　　闕　名¶
鸞臺檢校河源軍營田游擊將軍守左衛杜陽府左果¶
毅都尉員外置上柱國吉義福等勤績兵欄効申田祖¶
五戎既戢萬庾斯殷宜輟掌於連營俾收功於别乗可¶
<pb:KR4h0022_WYG_414-11b>¶
鄯州都督府司馬¶
　　　授温慎微揚州司馬制　　　蘇　頲¶
門下中散大夫守興州刺史輕車都尉温慎微門遺清¶
白家傳詩禮外鳴謙而益光中造理而能宻書工懸帳¶
賦掩馳輪閒逹彰其起草仁明最于分竹乃睠維揚之¶
藩是稱重江之奥端寮所擇僉議攸歸可守揚州大都¶
督府司馬散官勲如故¶
　　　授樊偘(總目/作侃)益州司馬制¶
<pb:KR4h0022_WYG_414-12a>¶
黃門大中大夫前守榮州都督借紫金魚袋上柱國樊¶
偘早負文詞累遷省闥頃揚才智受任軍州敏以邀功¶
斷而臨事峨眉作鎮鼈靈開國惟巴蜀之險接西南之¶
夷式遏撫循尤擇時望端寮副職俾承朝委可行益州¶
大都督府司馬餘如故仍知蜀川防禦副使即馳驛赴¶
任¶
　　　授馮光嗣揚州都督府司馬制¶
　　　　　　　　　　　　　　　前　人¶
<pb:KR4h0022_WYG_414-12b>¶
門下朝散大夫使持節黄州諸軍事守黄州刺史馮光¶
嗣忠信立名見推人物朝散大夫守相州别駕上柱國¶
鄭國公楊獻通明應務雅有吏能頃在中朝各登清貫¶
自居外郡頗聞政績連率之府貳職為難宜膺並命之¶
榮以副缺官之選光嗣可守揚州大都督府司馬散官¶
如故獻可守潞州大都督府司馬散官封如故仍並馳¶
驛赴任¶
　　　授李廷珎沂州司馬制　　　孫　逖¶
<pb:KR4h0022_WYG_414-13a>¶
勑朝議郎行右領軍長史李廷珎爰以疇人遂居先職¶
不脩其任是曠於官歴象之司既非適用海沂之佐俾¶
効所能可行沂州司馬員外置同正員¶
　　　授李庭芝絳州司馬制¶
門下行櫟陽縣令李庭芝行能通敏政術優長有士族¶
之令名是王畿之良吏在官既乆成効則多宜佐雄藩¶
俾增榮秩可行絳州司馬散官如故¶
　　　授梁炫郢州司馬制¶
<pb:KR4h0022_WYG_414-13b>¶
勑潘州司戸叅軍員外置同正員江南西道採訪使判¶
官梁炫才堪應物累則因人近佐澄清頗彰勤苦以兹¶
補過因可收長宜遷貳郡之榮式允連率之薦可郢州¶
司馬員外置伺正員¶
　　　授嚴正誨博州司馬制¶
門下朝散大夫行司農寺丞攝殿中侍御史專知太倉¶
出納使借緋魚袋嚴正誨頗有吏能累遷官守况所効¶
職必聞其政出納之吝或未當才邦國之功期於佐理¶
<pb:KR4h0022_WYG_414-14a>¶
可博州司馬借緋魚袋如故¶
　¶
　¶
　¶
　¶
　¶
　¶
　¶
<pb:KR4h0022_WYG_414-14b>¶
　¶
　¶
　¶
　¶
　¶
　¶
　¶
　文苑英華巻四百十四¶
