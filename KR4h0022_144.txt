# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:41.971049
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百四十四
<pb:KR4h0022_WYG_144-1a>¶
欽定四庫全書¶
　文苑英華巻一百四十四　宋　李昉等　編¶
　草木二¶
　　荔枝賦一首　　　　　伐櫻桃樹賦一首¶
　　府庭雙石榴賦一首　　尚書省梧桐賦一首¶
　　紫宸殿前櫻桃樹賦一首¶
　　豫章賦一首　　　　　建木賦一首¶
　　蟠桃賦一首　　　　　海上孤槎賦一首¶
<pb:KR4h0022_WYG_144-1b>¶
　　桂林一枝賦一首　　　散木賦一首¶
　　　荔枝賦(并/序)　　　　　　　　張九齡¶
南陽郡出荔枝焉每至季夏其實乃熟狀甚瓌詭味特¶
甘滋百果之中無一可比余往在西掖嘗盛稱之諸公¶
莫之知而固未之信惟舍人彭城劉侯弱年遷累經届¶
(一作/于)南海一聞斯談倍復嘉歎以為甘㫖(一作/美)之極也¶
又(一有/謂字)龍眼凡果而與荔枝齊名魏文帝方引蒲桃及¶
龍眼相比是時二方不通傳聞之大謬也每相顧閒議¶
<pb:KR4h0022_WYG_144-2a>¶
欲為賦述而世務卒卒此志莫就及理郡暇日追叙往¶
心夫物以不知而輕味以無比而疑逺既(一無/此字)不可驗¶
終然永屈况士有未効之用而身在無譽之間苟無深¶
知與彼亦何(一有/此字)異也用導揚其實遂作此賦云¶
果之美者厥有荔枝雖受氣於震方實禀精於火離乃¶
作酸於此裔爰負陽以從宜蒙休和之所播渉寒暑而¶
匪虧下合圍以擢本旁䕃畆而抱規紫文紺理黛葉緗¶
枝蓊茸(一作/蓊欝)霮䨴環合(一有/而字)棼纚如盖之張如帷之垂¶
<pb:KR4h0022_WYG_144-2b>¶
雲煙沃若孔翠於斯靈根所盤不髙不卑陋下澤之沮¶
洳惡層崖之嶮&KR0470;彼前志之或妄何側生之見疵爾其¶
勾芒在辰凱風入律肇允(一作/氣)含滋芬敷謐溢緑穂靡¶
靡青英苾苾不豐其華但旨(一作/甘)其實如有意乎敦本¶
故從(一作/㣲)文而妙質蔕葯房以(一作/而)攅萃披龍鱗以駢¶
比膚玊英而含津色江萍以吐日朱苞剖明璫出炯然¶
數寸猶不可匹未玊齒而殆銷雖&KR0806;漿而可軼彼衆味¶
之有五此甘滋之不一伊醇淑之無準(一作/筭)非精言之¶
<pb:KR4h0022_WYG_144-3a>¶
能悉聞者歡而竦企見者訝而驚仡心恚可以蠲忿口¶
爽可以忘疾且欲神於醴露何比數於甘橘援蒲桃以¶
見擬亦古人之深失若乃華軒洞開嘉賓四會時當燠¶
煜客或煩憤而斯果在焉莫不心侈而體泰信琱盤之¶
仙液實玳筵之綺繢有終食於累百逾(一作/愈)益氣而理¶
内故無厭於所甘雖不貪而必愛沉李美而莫取浮𤓰¶
甘而自退豈一座之所榮冠四時而(一作/之)為最夫其貴¶
可以薦宗廟珍可以羞王公亭十里而莫致門九重兮¶
<pb:KR4h0022_WYG_144-3b>¶
曷通山五嶠兮白雲江千里兮青楓何斯美之獨逺嗟¶
爾命之不工(一作/逢)每被誚於凡口罕獲知於貴躬柿何¶
稱乎梁侯梨何幸乎張公亦因地(一作/人)之所遇孰能辨¶
乎其中哉¶
　　　伐櫻桃樹賦(并/序)　　　　　　蕭頴士¶
天寳八載以前校理罷免降資參(一作/釐)廣陵太府軍事¶
任在限外無官舍是處寓居於紫極宫之道學館因領¶
其教職焉廟庭之右有大櫻桃樹厥高累數尋(一作厥/髙累尋)¶
<pb:KR4h0022_WYG_144-4a>¶
條暢薈蔚攅柯比葉擁蔽風景腹皆(一作/背)㣲禽是焉棲¶
託頡頏上下喧呼甚適登其喬枝則俯逼軒屏中外斯¶
隔予實惡之懼冦盗窺窬因是為資遂命伐焉聊託興¶
兹賦以儆夫在位者爾賦曰¶
古人有言芳蘭當門不得不鋤眷兹櫻之攸止亦在物¶
而宜除觀其體異脩直材非棟榦外隂森(一作/森沉)以茂宻¶
中紛錯而交亂先羣卉以效謟望嚴霜而凋换綴繁英¶
兮霰集駢朱實兮(一作/以)星燦故當小鳥之所啄食妖姬¶
<pb:KR4h0022_WYG_144-4b>¶
之所攀翫也赫赫閟宇𤣥之又𤣥長廊霞截髙殿雲褰¶
實吾君聿脩祖徳論道設教之筵宜乎蒔以芬馥樹以¶
貞堅莫匪夫松篠桂檜茝若(一作/告)蘭荃猗具美而(一作/其)¶
在兹爾何徳(一作/斯)而居焉擢無用之瑣質蒙本枝而自¶
庇汨羣林而非據専廟庭之右地雖先寢而式(一作/或)薦¶
豈和羮之正味每俯臨乎蕭牆姦回得而窺覬(一作/伺)諒¶
何惡之能為終物情之所畏於是命尋斧伐盤根宻葉¶
剥攅柯焚朝光無隂夕鳥不喧肅肅明明暗蕩乎階軒¶
<pb:KR4h0022_WYG_144-5a>¶
嗟乎草無滋蔓瓶不假器苟恃勢而將逼雖見親而益¶
忌譬諸人事也則翼吞并於僣沃魯出逐於强季綝崚¶
擅而呉削倫冏専而晉墜其大者虎遷趙嗣鸞(齊明/帝名)竊¶
齊位由履霜而莫戒聿堅氷而洊至嗚呼乃終古覆車¶
之軌轍豈尋常散木之足議¶
　　　府庭雙石榴賦(以平生少/年日為韻)　　吕令問¶
公府洞豁羣木羅生歴衆芳而選妙得雙榴之美名擢¶
質森聳垂隂淒清掃危堦之數級䕃閒庭之四平夾砌¶
<pb:KR4h0022_WYG_144-5b>¶
駢羅則東西表賔主之位與時消息則寒暑任榮枯之¶
情故其異影同庇分芳對出夏景焯而開花秋氣結而¶
成實剖之則珠彩輝掌捧之則金光照日其生也雖雜¶
居幽逕之蘭其用也亦間居雕盤之栗若乃當公務之¶
總偶訟庭之要爰趨爰揖或長或少皆指而稱曰彼石¶
榴之所生何託根之至妙俯環廊之廻合拂危簷之窈¶
窱類甘棠之勿翦人縱去而猶思若李樹之無言蹊自¶
成而不召是以固其根幹美其華苕乍開軒而翠彩重¶
<pb:KR4h0022_WYG_144-6a>¶
合褰帷而紅榮四照也或曰物惡近以招累事貴逺而¶
克全空遁幽以獨美抱甘香而自捐豈比夫善生者託¶
仁以逺害能夀者輔道以延年是以象(疑作/䝉)君子之恵¶
渥故終保夫自然¶
　　　尚書省梧桐賦(以託根得地藏/器待時為韻)崔　鎮¶
惟皇立極建都河洛會府疏庭珍木咸若偉梧桐之嘉¶
遇竟因人以勝託傾鳳翼於朝陽偶鵷行於祕閣貴有¶
常尊静為躁君花繁翼子幹直謀孫履素至潔體柔常¶
<pb:KR4h0022_WYG_144-6b>¶
存掲日月以曜頴含雨露以流根豈與夫龍門半死嶧¶
陽孤植齊萬籟而混吹合千巖以共色勁質氷摧而野¶
人莫識髙標風折為樵人所得求知音於㸑燃論分理¶
於繩墨且間之以生死又焉議夫通塞故至人以全身¶
逺害君子以自强不息失其理山林不足以攝生順其¶
道朝市何妨乎育徳梧桐生矣自逺而至輕去無何之¶
鄉不居有過之地謂繁華兮國人服媚吾獨後春而翠¶
謂摇落兮物情共棄吾亦先秋以悴不改節以邀利不¶
<pb:KR4h0022_WYG_144-7a>¶
立名而自異必居常以待終將百慮而一致大年椿幹¶
梢雲豫章箘簬貞勁桂椒信芳百果甲坼於金谷千林¶
花發於河陽實繁者皆折材用者先亡我異於是于何¶
不臧布清隂於仙署棲白雲於帝鄉旁連杞梓俯接琳¶
瑯蔚金蟬之氣色耀錦帳之輝光我封我樹無臭無香¶
後天年於社櫟用當代於甘棠得喪齊致語黙兩忘吾¶
不知夫支離之徳何獨攘而自出蘧瑗之智何獨巻而¶
自藏復有剪刻為圭琢磨成器龍章鳳軫金符玉瑞平¶
<pb:KR4h0022_WYG_144-7b>¶
君子之心戒王者之戯晉侯得之諸侯麇至子野得之¶
𤣥鶴來暨雖信美於疇日未若兹辰之佩仁履義我求¶
懿徳於是乎在疏相比逺相待以其彚征成而不宰譬¶
諸草木生植有時除惡務本樹善務滋引之斯至權(疑/)¶
之斯離角弓兮有什枤杜兮陳詩敢告在位如何不思¶
念兹在兹庶(疑作/恕)事順施苟求夏隂與秋實無㧞楊以¶
樹茨¶
　　　紫宸殿前櫻桃樹賦(以日月所照榮/華先發為韻)¶
<pb:KR4h0022_WYG_144-8a>¶
　　　　　　　　　　　　　　　張　莒¶
殿紫宸兮足麗木朱櫻兮可嘉扶疎柔弱暈艶芬葩晩¶
移隂於丹楹朝延影於翠華美其固本宸居獻名清廟¶
藹緑含彩攅紅吐耀晴暘斜映將藻井以相輝初月旁¶
臨與璧璫而共照於是𤣥律方變青陽始萌日近易暖¶
天臨早榮通條液潤附節茸生秦文信之著令漢稷嗣¶
之從行莫不勤其時獻旌此嘉名將畫栱以斜界與金¶
華而對明玊輦行低雲旗雜處迎華柱而摇露向朱明¶
<pb:KR4h0022_WYG_144-8b>¶
而清暑榮得其時摘得其所於芳也可尚取類也無匹¶
净拂璇題逺當温室舊株昔移於漢囿宻榦今逢於堯¶
日及夫春宿㣲雨秋含翠煙冬條雪染夏實珠駢垂一¶
枝於萬葉託沃土以延年翫芳誠百花之首充薦乃衆¶
果之先代帷房之錦帳奪首飾於金鈿濟濟多士鏘鏘¶
拜闕拂露華以晨趨染香花(一作/花香)而夕謁始凌寒而驚¶
换纔及暖而前發自承(疑/)存於攀賞固無憂於翦伐伴¶
穠李以表年笑階蓂之記月¶
<pb:KR4h0022_WYG_144-9a>¶
　　　豫章賦　　　　　　　　　敬　括¶
東南一方淮海維揚爰有喬木是名豫章根坎窞篲天¶
綱欝四氣煥三光矗縮雲聳離披翼張一擢而其秀頴¶
發七年而其材莫當懿夫倚荆衡連楚越廻合湘沅之¶
浦芬敷呉會之闕㸃(一作/黯)彭蠡而煙垂汨滄浪而吹發¶
清輝艶艶朝灑陽臺之雲翠影亭亭夕皓呉山之月爾¶
其孤榦直指交莖亂傾紺葉煙緑朱華日明掩蓂靈之¶
光價奪若木之芳榮卉不暇植蔓不及縈總此衆美疇¶
<pb:KR4h0022_WYG_144-9b>¶
之與京其下則啼飛猱逐暴武突兀鹿麌爪牙鈎弩盤¶
逰其下盖難勝數其上則陸鴻漸谷鸎遷孔翠曵曵鸞¶
鵠翩翩翼翳日聲聞天巢集其顛動盈百千嗟乎不菌¶
不輪有典有則(闕/)　　　其材也直空懐寳以自棄諒¶
斤斧之未識日者龍宫是構鵲觀云脩罄山林之木應¶
榱桷之求何獨不見千金而留為媒紹也闕為出處也¶
幽為爾不任大為賢而致尤今叢木之所忽吾亦為之¶
心憂借如將趙括於上軍秩長卿於下令良驥為鹽車¶
<pb:KR4h0022_WYG_144-10a>¶
所伏谷松為山苗所映以曼倩而等侏儒尚俳優而輕¶
雅正雖物情之共爾故君子之攸病向若廓君之林池¶
充君之苑囿膏澤既沐鴻休亦覆門柳不可齊華庭梧¶
不能獨秀已矣夫用之則哲抑之則沈隨取捨之攸措¶
何棟梁之所任梓匠之瞻望靡及江潭之嵗月空深誰¶
當徙植天池畔終冀成君桃李隂¶
　　　建木賦¶
廣都有建木焉大五千圍生不知始髙八千尺仰不見¶
<pb:KR4h0022_WYG_144-10b>¶
巔過雷電(一作/雨)遺雲烟倚白日磨(疑/)青天靡蟠桃於度¶
朔之上毫若木於滄海之邊斯未足竒者天收寸雲日¶
在午位明白宇宙光嵌燭祕枝枝攅太虚外青葉葉積¶
元氣間翠無一㸃之影落之於地故自當玊京之要得¶
天下之中左右仙翁前後玊童潤璚露飀祥風五雲翼¶
之而斐亹八景含之而玲瓏帝或自天而降天寧假羽¶
翼帝或自地而還地不乗虚空以我有飛陸之力以我¶
有太階之功必我之由忽乎遂通如此見其真宰之意¶
<pb:KR4h0022_WYG_144-11a>¶
生巨材而不易上帝之心寄巨材而亦深不然奚至是¶
哉俗人生代重疊詭譎其或不聞聞之或不信境之絶¶
信之或不往往之或不到智之劣自非天付洞㣲神與¶
明哲樹杳杳而何在身紛紛而已滅士有以廣都為帝¶
王之宅以建木為台階之臣自謂未達仰慕斯人髣髴¶
雲霄徘徊風塵若巨材之一見希謁帝之有因¶
　　　蟠桃賦(以髙捧大明以/觀環照為韻)　　　獨孤授¶
東海神木是曰蟠桃可得聞其廣而未量其髙盖蒼龍¶
<pb:KR4h0022_WYG_144-11b>¶
之所臨據白日之所先照結根於凌北之峯禀氣乎衡¶
星之耀其生植也與乾坤始其蟠縈也至三千里上鳴¶
天鷄下宅欝壘徒駭於説莫原其以配若木以相望冠¶
扶桑而特起爾乃煥初陽之杲杲壓巨海之漫漫太皥¶
司方以流眄羲和䇿御而上干傾髙柯而飛鳥罕及隨¶
巨葉而青雲共蟠何帝休之名誌豈姑繇而變觀窮海¶
陸以標竒抗蓬瀛而争聳疑蒸林之相合乃一木之所¶
擁照溟海則攀其若浮昇日輪則逺視如捧霜雪莫能¶
<pb:KR4h0022_WYG_144-12a>¶
以凋换風濤庸得其震傾拂垂雲之脩翼䕃吹潦之長¶
鯨非有嵗之可紀每先晨之効明拂青桂於隂魄掩白¶
榆於太清信植物之神秀壯元化之曲成木無與儔其¶
誰騁两鬬之術子不可獲安有被三竊之名是知瑰異¶
之說或處明而若晦區域之心多玩小以疑大天無所¶
不育地無所不載莫出混茫之中咸居耳目之外偉蟠¶
桃之遐絶宜列仙之逰會安得探神物而駐韶顔渉滄¶
海而登朔山驂素虬之夭嬌駕綵鳯之廻環庶因此以¶
<pb:KR4h0022_WYG_144-12b>¶
捧日願脩條而一攀¶
　　　海上孤槎賦¶
滄州一望兮其傷實苦靈查萬里兮越在海浦何遭遇¶
於聖日獨埋没於重土島嶼雲深風塵嵗古可為萬乗¶
之器郢匠未斵願作浮海之桴魯人無取不取其材又¶
無良媒驚沙若霧激電奔雷根柢折枝條摧勢窮兀兮¶
半隠青樹色蒼茫兮渾生緑苔波濤灌注同汨羅之洲¶
渚川澤卑濕類長沙之浦隈釣客登頓漁翁往來自然¶
<pb:KR4h0022_WYG_144-13a>¶
形變為枯木心成於死灰誰憐盤根之春當擢榦之日¶
對上苑臨温室植紫柏以獨秀䕃朱城而未出春風驟¶
入花飛㣲(一作/霏霺)而雪下晴烟四斂葉布濩而雲宻誠以¶
負大厦之材濟巨川之質何斧斤之為患使形骸而自¶
失悲夫昔之繁華也如彼今之摇落也如此故知道不¶
常泰亦不常否物有萬生亦有萬死事既同於糺纒庸¶
詎識其終始彰周公之聖則大木斯㧞表宣帝之興則¶
枯柳還起君無曰枯查委之泥沙試斵為仙枕薦於公¶
<pb:KR4h0022_WYG_144-13b>¶
寢必能夢華胥之神國安蒼生之庶品君無曰散木棄¶
之溝瀆試剖為犧罇登諸廟門必能縮苞茅之醴酒降¶
重天之渥恩濟美前烈垂芳後昆願君無棄於海上乗¶
以登天朝至尊¶
　　　桂林一枝賦(以題中四/字為韻)　　　崔　琪¶
倬彼衆木者其桂林一枝淮南擢秀月上標竒光雨露¶
之新沐拂香風以徐吹故能使顥氣凌空孤隂耀質心¶
既丹而不二花又白而純一凝霜隕而色鮮嚴景凋而¶
<pb:KR4h0022_WYG_144-14a>¶
葉宻若然者固將與大椿而争長豈徒挺小山而間出¶
至如孫𢎞已落郄詵未第沮塵色與灰心然粒玉而燼¶
桂孰謂連巻銜半死之質特達承再生之恵淹留君之¶
庭芳郁君之砌惜矣哉向使便辭仙客永棄幽林委根¶
不用之境滅影空山之隂又焉能擅崐玉之髙價吐嵗¶
寒之宿心彼徒見零落燋梧再斵恩深於既往殊不知¶
摧殘朽桂一枝重遇於當今¶
　　　散木賦　　　　　　　　孫　柲¶
<pb:KR4h0022_WYG_144-14b>¶
窅窅㝠㝠至道之精視之無見聽之無聲伊散木其何¶
識廼冲用而保生夫其措跡隠深寓形偏寂青崿(一作/蕚)¶
右聳紅溪左闢潄滴瀝之飛泉枕嵌巖之古石將含休¶
以處順不祈祿而自適故其榦也閜砢(二字出/上林賦)盤魄蟲¶
穿鳥剥其節大兮不可以為桷擁腫輪囷抱蠧生津其¶
軸觧兮不可以為輪空心兮若喪拳枝兮不申理不中¶
於規矩才豈任乎斧斤似支離之有疾固哀駘之入真¶
日者秦構鳯凰漢營鳷鵲崇臨海之殿豐冠山之閣窮¶
<pb:KR4h0022_WYG_144-15a>¶
宇内之&KR0347;寳盡域中之蘅薄雖片善之必收故散木之¶
不作用能以損之益居貞而晦不恃而成不有而大白¶
雲至止雜蘿薜以成帷清風來兮協笙竽而吹籟異鵲¶
宵集祥鴛曉會隠士掛瓢仙人倚盖不逆於物夫何於¶
害及夫郊暄淑氣景媚風煙夭桃變兮穠李發乍揚芳¶
以競妍既乎寒露朝變凝霜夜結樝梨剥兮橘柚摧澹¶
無情兮何折動息無撓榮枯任節道將契於櫻寧徳以¶
庶於朗澈與夫五柞三槐仁賔君子東呉豫章西蜀蕭¶
<pb:KR4h0022_WYG_144-15b>¶
杞文杏聳於千尋木蘭香於十里皆虬蟠鱗接重葩疊¶
葉杳藹芊眠拂日摩天根柢深固表裏巖泉並恃材而¶
喪質咸為名而夭年是知明不若昧語不如黙為善者¶
離其道立行者隂於徳社櫟入夢而幾亡野桑因言而¶
自刻豈若聖智雙遣形神兩忘委不才以居寂任無用¶
以為祥欝欝於純㝠之界落落於無何之鄉與天地而¶
長久吸日月之明光䝉子休聞而歎曰吾且逍遥其旁¶
　文苑英華巻一百四十四¶
