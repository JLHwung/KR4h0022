# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.306401
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百五十九 
<pb:KR4h0022_WYG_159-1a>¶
欽定四庫全書¶
　文苑英華卷一百五十九　宋　李昉等　編¶
　地部一¶
　　山三十五首　　　　終南山十首¶
　　泰山三首　　　　　華岳八首¶
　　山¶
　　　遊鍾山　　　　　　　　　沈　約¶
靈山標(文選/作記)地徳隂險資岳靈終南表秦館少室邇王¶
<pb:KR4h0022_WYG_159-1b>¶
城翠鳯翔淮海襟帶繞坤坰北阜何其峻林薄杳葱青¶
發地多竒嶺干雲非一狀合沓共隠天參差分(文選/作互)相¶
望鬱律搆丹巘崚嶒起青嶂勢隨九疑高氣與三川壯¶
即事既多美臨眺殊復竒南矚(文選/作瞻)儲胥觀西望昆明¶
池山中咸可悅賞逐四時移春光發隴首秋風生桂枝¶
多值息心侣結架山之足八解鳴澗流四禪隠巖曲窈¶
㝠終不見蕭條無可欲所願從之遊寸心於此足君王¶
挺逸趣羽斾臨崇基白雲隨玉趾青霞雜桂旗淹留訪¶
<pb:KR4h0022_WYG_159-2a>¶
五藥顧步佇三芝於焉仰鑣駕歲暮以為期¶
　　　遊金華山　　　　　　　　前　人¶
逺策追風(集作/夙)心雲山協文(一作/乆)要天倪臨紫闕道地¶
(一作/地道)通丹徼未乗琴高鯉且從(一作/縱)嚴陵釣若䝉羽駕¶
迎得奉金書召高馳入閶闔方覩靈妃笑¶
　　　登鍾山下峯望　　　　　　虞　騫¶
冠者五六人携手岩之際散意百仞端極目千里睇疊¶
岫乍明昏(一作/昏明)高(一作/浮)雲時巻閉遥㸔野樹短逺望行¶
<pb:KR4h0022_WYG_159-2b>¶
(一作/樵)人細¶
　　　賦得山　　　　　　　　　庾肩吾¶
層雲霾峻嶺絶澗倒危峰刻削臨千仞嵯峨起百重行¶
曦上杳杳結霧下溶溶仁心留此屬休愧奉羣龍¶
　　　遊甑山　　　　　　　　　前　人¶
子平去已乆餘光(聚類/作風)今復追未必遊春草王孫自不¶
歸路高村返出林長鳥更稀寒雲開(類聚/作間)石起秋葉下¶
山飛西河方閱訓詎得解朝衣¶
<pb:KR4h0022_WYG_159-3a>¶
　　　登夀陽八公山　　　　　　吳　均¶
逺澗自傾注曲石溆戔戔(集作逺澗百頃/曲石溆復戔戔)含珠岸恒翠¶
懐玉浪多圓疎峰時吐月密樹不開天瑶繩盡𤣥秘金¶
檢上竒篇是有琴高者波陵去水仙¶
　　　奉和登景陽山　　　　　　任　昉¶
物色感神遊升高悵有閲南望銅駞術(一作/街)北走長楸¶
埒别苑間(一作/澗)滄溟疏土(一作/山)駕瀛碣神鯉(一作/鯨)吐華¶
浪司南動輕枻日下千(一作/重)門照雲開九華徹觀閤隆¶
<pb:KR4h0022_WYG_159-3b>¶
舊恩奉圖愧前哲¶
　　　上蓮山　　　　　　　　　蕭　揮(見初/學記)¶
獨邁青蓮嶺探竒紫葢峰挂流遥似鶴挿石近如龍沙¶
崩聞韻鼔霜落似鳴鐘飛花滿叢桂輕吹起脩笻石浦¶
(一作/蒲)今尚有深(一作/採)摘更相逢¶
　　　遊山　　　　　　　　　　庾　信¶
聊登𤣥圃殿更上増城山不知高幾里低頭㸔世間唱¶
歌雲欲聚彈琴鶴欲舞澗底百重花山根一片雨婉婉¶
<pb:KR4h0022_WYG_159-4a>¶
藤倒垂亭亭松直竪¶
　　　山二首　　　　　　　　　釋惠標(見初/學記)¶
靈山藴麗名秀出寫蓬瀛香爐帶煙上紫葢入霞生霧¶
捲蓮峰出巖開石鏡明定知丘壑裏併佇白雲情¶
　　　二¶
峨眉信重險天目本仙居金華抱丹竈玉笥藴神書幽¶
人披薜荔怨妾採蘼蕪紫巖無暮雨何時逢故夫¶
　　　小山　　　　　　　　　　崔仲才¶
<pb:KR4h0022_WYG_159-4b>¶
崑丘本難步軒臺不易朝還往麟洲上時聴鳯凰簫霞¶
觀文犀簟香臨碧玉條且學燒丹甑何假摘靈桃¶
　　　山　　　　　　　　　　　李徳林¶
登嶺望重闗腰珮且鳴環天河臨易飲月桂近將攀王¶
母西山至夫人南岳還何必陽臺下要待夢容顔¶
　　　同前　　　　　　　　　　李　嶠¶
山嶺鬱氛氲(一作地鎮/標神秀)峩峩上翠氛泉飛一道帶峰出¶
半天雲古壁丹青色新花錦綉文已開封禪禮(一作/所)希¶
<pb:KR4h0022_WYG_159-5a>¶
謁聖明君¶
　　　登襄州峴山　　　　　　　張九齡¶
昔年亟攀踐征馬復來過信若山川舊誰如(集作/知)歲月¶
何蜀相吟安在羊公碣已磨令圖猶寂寞嘉會亦蹉跎¶
宛宛樊池(集作/城)岸悠悠漢水波逶迤春日逺感寄客情¶
多地本原林秀朝來煙景和同心不同賞留歎此巖阿¶
　　　白鹽山　　　　　　　　　杜　甫¶
卓立羣峰外蟠根積水邊他皆任厚地我(集作/爾)獨近高¶
<pb:KR4h0022_WYG_159-5b>¶
天白牓千家邑清秋萬里(集作/估)船詞人取佳句刷錬始¶
堪(集作刻/畫竟難)傳¶
　　　閬山(此詩見三百四/十二巻歌行中)　　　　前　人¶
　　　丈人山　　　　　　　　　前　人¶
自為青城客不唾青城地為愛丈人山丹梯近幽意丈¶
人祠西佳氣濃縁雲擬住最高峰掃除白髮黄精在君¶
㸔他時氷雪容¶
　　　天門山　　　　　　　　　李　白¶
<pb:KR4h0022_WYG_159-6a>¶
逈出江上山雙峰自相對岸映松色寒石分浪花碎參¶
差逺天際縹緲晴霞外落日舟去遥回首沉青靄¶
　　　靈墟山　　　　　　　　　前　人¶
丁令辭世人拂衣向仙路伏錬九丹成方隨五雲去松¶
蘿蔽幽洞桃杏深隠處不知曽化鶴遼海歸幾度¶
　　　登峩眉山　　　　　　　　前　人¶
蜀國多仙山峨眉邈難匹周流試登覽絶恠安可息青¶
㝠倚天開彩錯疑畫出冷然紫霞賞果得錦囊術雲間¶
<pb:KR4h0022_WYG_159-6b>¶
吹瓊簫石上弄寳瑟平生有微尚歡笑自此畢煙容如¶
在顔塵累忽相失倘逢騎羊子携手陵白日¶
　　　獨坐敬亭山　　　　　　　前　人¶
衆鳥高飛盡孤雲獨去閒相㸔兩不厭只在(一作/有)敬亭¶
山¶
　　　南山　　　　　　　　　　賀朝清¶
湖北雨初晴湖南山盡見嵒嵒石帆影如得海風便山¶
宂茅山峰彩雲時一見邀君共探此異籙殘幾巻¶
<pb:KR4h0022_WYG_159-7a>¶
　　　洞陽山(浮丘公/舊隠處)　　　　　　劉長卿¶
舊日仙成處荒林客到稀白雲將杖去芳草任人歸空¶
谷無行徑深山少(集作/多)落暉桃源幾家住誰為掃荆扉¶
　　　石菌山　　　　　　　　　前　人¶
前山帶秋色獨住(集作/往)秋江晩疊嶂入雲多孤峰去人¶
逺夤縁不可到蒼翠空在眼渡口問漁家桃源路深淺¶
　　　斑竹巖　　　　　　　　　前　人¶
蒼梧在何處斑竹自成林㸃㸃流殘淚枝枝寄在(集作/此)¶
<pb:KR4h0022_WYG_159-7b>¶
心寒山響易滿秋水影偏深欲覔樵人路朦朧不可尋¶
　　　寒山　　　　　　　　　　僧皎然¶
侵空撩亂山獨愛我中峰無事負輕策閒行躡幽蹤衆¶
山摇落盡寒翠更重重¶
　　　玉山嶺上作　　　　　　　權徳輿¶
悠悠驅疋馬征路上連岡晩翠深雲竇寒苔净石梁荻¶
花偏似雪楓葉不禁霜愁見前程逺空郊下夕陽¶
　　　仙娥峰下作　　　　　　　白居易¶
<pb:KR4h0022_WYG_159-8a>¶
我為東南行始登商山道商山無數峰最愛仙娥好參¶
差樹若挿匼匝雲如抱渴望寒玉泉香聞紫芝草青巖¶
屏削碧白石牀鋪縞向無如此物安足留四皓感彼私¶
自問歸山何不早可能塵土中還隨衆人老¶
　　　玉山　　　　　　　　　　李商隠¶
玉山高共(集作/與)閬風齊玉水清流不貯泥何處更求廻¶
日馭此中兼有上天梯珠容百斛龍休睡桐拂千尋鳯¶
要棲聞道神仙有才子赤簫吹罷好相携¶
<pb:KR4h0022_WYG_159-8b>¶
　　　杭州孤山(此詩見二百/三十八卷)　　　張　祐¶
　　　望巫山　　　　　　　　　張　嶠¶
溪疊雲深轉谷遲暝投孤店草虫悲愁連逺水波濤夜¶
夢斷空山雨雹時邊海故園荒後賣入闗𤣥髮夜來衰¶
東歸未必勝覊旅况是東歸未有期¶
　　　商山　　　　　　　　　　王貞白¶
商山名利路夜亦有人行四皓卧雲處千秋疊蘚生晝¶
煙籠澗黒殘雪隔林明我待酧恩了來聴水石聲¶
<pb:KR4h0022_WYG_159-9a>¶
　　　西塞山(在武昌界孫吴/以之為西塞)　　　羅　隠¶
吴塞當時指此山吴都亡後緑(集作/水)孱顔嶺梅乍暖殘¶
粧恨沙鳥初晴小隊閒波濶魚龍應混雜壁危猿狖奈¶
驕(集作/奸)頑會將一副寒簑笠來與漁翁作往還¶
　　　霍山　　　　　　　　　　曹　松¶
七千七百七十丈十丈藤蘿勢入天未必展來空似翅¶
不妨開去也成蓮月將河漢分巖轉僧與龍蛇共窟眠¶
直是畫工湏閣筆况無名畫可流傳¶
<pb:KR4h0022_WYG_159-9b>¶
　　終南山¶
　　　陪駕幸終南山　　　　　　庾　信¶
玉山乗四載瑶池宴行(類聚/作八)龍黿橋浮少海鵠葢上中¶
峰飛狐横塞路白馬當河衝水奠三川石山封五樹松¶
長虹雙瀑布圓闕雨芙蓉戍樓鳴夕鼓山寺響晨鍾新¶
蒲節轉促短笋蘀猶重樹宿含櫻鳥花㽞釀蜜蜂迎風¶
下列缺灑酒召昌容欣陪北山上(類聚作且/欣陪此上)方欲待東¶
封¶
<pb:KR4h0022_WYG_159-10a>¶
　　　同前　　　　　　　　　　宇文昶¶
堯葢臨河潁漢蹕踐華嵩日旂廻北鳯皇(一作/星)斾轉南¶
鴻清(一作/青)雲過宣曲先驅背射熊金桴拂泉底玉琯吹¶
雲中古轍稱難極新途或易窮煙生山欲盡潭浄水恒¶
空文(一作/交)松上連霧脩竹下來風仙才道無别靈氣法¶
能通東棗羞朝座西桃獻夜宫詔令王子晉出對浮丘¶
公¶
　　　登終南山擬古　　　　　　胡師耽¶
<pb:KR4h0022_WYG_159-10b>¶
結廬終南山西北望帝京煙霧亂鳥道劣見長安城宫¶
雉互相映雙闕雲間生鐘皷沸閶闔笳管咽承明朱閤¶
臨槐路紫葢飛縱横望望未極已甕牖秋風驚巖岫草¶
木黄飛鴈遺寒聲墜葉積幽徑繁露垂荒庭甕中酒新¶
熟澗谷寒蟲鳴且對一壺醉安知世間名寄言朝市客¶
同君樂太平¶
　　　望中南山(詩注中南山即/周之終南山)　　唐太宗(見初/學記)¶
重巒俯渭水碧嶂挿瑶天出紅扶嶺日入翠貯巖烟疊¶
<pb:KR4h0022_WYG_159-11a>¶
松朝若夜複岫缺疑全對此恬千慮無勞訪九仙¶
　　　終山行(集作終/南山行)　　　　　　王　維¶
太一近天都連天(集作/山)到海隅白雲廻望合青靄入㸔¶
無分野中峰變隂晴衆壑殊欲投人處宿隔浦(集作/水)問¶
樵夫¶
　　　晩晴見終南諸峰　　　　　賈　島¶
秦分積多峰連巴勢不窮半旬藏雨裏此日到窓中團¶
魄將昇兎高虚欲呌鴻故山思不見碣石泬寥東¶
<pb:KR4h0022_WYG_159-11b>¶
　　　懐紫閤山　　　　　　　　杜　牧¶
學他趨世少深機紫閤青霄半掩扉山路逺懐王子晉¶
詩家長憶謝𤣥暉百年不肯疎榮辱雙鬢終應老是非¶
人道青山歸去好青山曽有幾人歸¶
　　　終南山　　　　　　　　　張　嶠¶
帶雪復銜春横天占半秦勢竒㸔不定景變寫難真洞¶
逺皆通岳川多更有神白雲幽絶處自古屬樵人¶
　　　同前　　　　　　　　　　王貞白¶
<pb:KR4h0022_WYG_159-12a>¶
終朝異五岳(集作千山/凝黛色)列翠(集作/今古)滿長安地去搜楊近¶
人謀隠遁難水穿諸苑過雪照一城寒為問紅塵裏誰¶
同駐馬㸔(集作太華遥相/望晴樓幾處㸔)¶
　　　同前　　　　　　　　　　裴　説¶
九衢南靣色蒼翠絶纎塵寸步有閒處百年無到人禁¶
林寒對望太華浄相隣誰與羣峰竝祥雲瑞露(集作/靄)頻¶
　　泰山¶
　　　遊泰山三首　　　　　　　李　白¶
<pb:KR4h0022_WYG_159-12b>¶
四月上泰山石平御道開六龍過萬壑澗谷隨縈廻馬¶
跡遶碧峰于今滿青苔飛流洒絶巘水色(集作/急)松聲哀¶
北眺㠋嶂竒傾崖向東摧洞門閉石扇地底興雲雷登¶
高望蓬瀛想像金銀臺天門一長嘯萬里清風來玉女¶
四五人飄颻下九垓含笑引素手遺我流霞盃稽首再¶
拜之自愧非仙才曠然小宇宙棄世何悠哉¶
　　　二¶
清齋三千日裂素寫道經吟誦有所得衆神衞我形雲¶
<pb:KR4h0022_WYG_159-13a>¶
行信長風颯若羽翼生攀崖上日觀伏檻窺東溟海色¶
動逺山天雞已先鳴銀臺出倒影白浪翻長鯨安得不¶
死藥高飛向蓬瀛¶
　　　三¶
平明登日觀舉首開雲闗精神四飛揚如出天地間黄¶
河從西來窈窕入逺山憑崖覽八極目盡長空閒偶然¶
值青童緑鬢盈雲鬟(集作雙/雲鬟)笑我晩學仙蹉跎凋朱顔¶
躊蹰忽不見浩蕩艱(集作/難)追攀¶
<pb:KR4h0022_WYG_159-13b>¶
　　華岳¶
　　　行經太華　　　　　　　　孔徳紹(見初/學記)¶
紛吾世網暇靈岳展幽尋寥廓風塵逺杳冥川谷深山¶
昏五里霧日落二華隂疎峰起蓮葉危寒(一作/塞)隠桃林¶
何必東都外此處可抽簮¶
　　　扈從出西岳作　　　　　　沈佺期¶
西鎮何穹崇壯哉信靈造諸嶺皆峻秀中峰特美好旁¶
見巨掌存勢如拓東倒頗聞首陽去開拆北(集作/此)河道¶
<pb:KR4h0022_WYG_159-14a>¶
磅礴壓洪源嵬峩壯(初學記/作載)清昊雲泉紛亂瀑天磴矻¶
横抱子先呼其巔宫女世不老下有府君廟歴載傳洒¶
掃皇明應天遊十月戒豐鎬微末忝閒從兼得事蘋藻¶
宿心愛茲山意欲拾靈草隂壑已承(集作水初/學記作永)閉雲竇¶
絶探討芳(集作/芬)月期再來廻策思方浩¶
　　　春初送吕𥙷闕往西岳勒碑　孫　逖¶
刻石記天文朝推谷子雲箧中緘聖札巖下揖神君語¶
别梅初艶為期草欲薰往來春不盡離思莫氛氲¶
<pb:KR4h0022_WYG_159-14b>¶
　　　華岳　　　　　　　　　　王　維¶
西岳出浮雲積翠在太清連天凝黛色百里遥青㝠白¶
日為大(集作/之)寒森沉華隂城昔聞乾坤開變化生巨靈¶
右足踏方山左手推削成天地忽開折大河注東溟遂¶
為西岳﨑(集作/峙岳)雄雄鎮秦京大君包覆載至徳被羣生¶
上帝佇昭告金天思奉迎人祇望幸乆何獨禪云亭¶
　　　觀華岳　　　　　　　　　祖　詠¶
西入秦闗口南瞻驛路連彩雲生闕下松樹倒祠邊作¶
<pb:KR4h0022_WYG_159-15a>¶
鎮當官道為雄控大川蓮峰逕上處彷髴有神仙¶
　　　經太華　　　　　　　　　衞光一¶
太華五千尋重嵒才(疑/)沓起勢飛白雲外影倒黄河裏¶
上有千葉蓮服之乆不死山高採難得歎息徒仰止¶
　　　華山　　　　　　　　　　張　喬¶
青蒼河一隅氣狀杳難圖卓傑三峰出高竒四岳無力¶
疑擎上界勢猶厭(集作/獨壓)中區衆水東西走羣山逺近趨¶
天廻諸宿照地聳百靈扶石壁烟霞麗(集作藤/蘿細)龍潭雨¶
<pb:KR4h0022_WYG_159-15b>¶
雹麤澄凝(集作/清凉)臨甸服險固束神都淺覺川原異深應¶
日月殊鶴歸青靄合仙去白雲孤濁瀑斜飛凍長松倒¶
掛枯每來探洞穴不擬返江湖儻有芝田種商巖老一¶
夫(集作巖間/寄野夫)¶
　　　華山上方　　　　　　　　裴　說¶
獨上上方上立高聊稱心氣衝雲易黒影落縣多隂有¶
雲(疑作/雪)草不死無風松自吟㑹當求大藥他日復追尋¶
　文苑英華卷一百五十九¶
