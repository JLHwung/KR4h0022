# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.498010
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百六十七
<pb:KR4h0022_WYG_167-1a>¶
欽定四庫全書¶
　文苑英華巻一百六十七　宋　李昉等　編¶
　帝德¶
　　執契静三邊一首¶
　　奉和執契静三邊應詔一首¶
　　觀大駕出叙事寄懐一首¶
　　織錦作太平詩一首　　在雋州遥叙封禪一首¶
　　宣政殿芝草一首¶
<pb:KR4h0022_WYG_167-1b>¶
　　奉和皇帝上禮撫事述懐一首¶
　　皇帝上禮撫事述懐一首¶
　　扈從登封途中作四首¶
　　龍池篇一首¶
　　大同殿生玉芝龍池上有慶雲百官共覩聖恩便¶
　　　賜宴樂因書即事一首¶
　　駕出長安一首　　　　駕幸河東一首¶
　　皇帝聖感詞四首　　　天長地乆詞五首¶
<pb:KR4h0022_WYG_167-2a>¶
　　大禮畢皇帝御丹鳯門改元建中大赦一首¶
　　還京樂歌詞一首¶
　　春日奉獻皇壽無疆詞十首¶
　　太和戊申嵗大有年詔賜百僚出城觀秋稼謹書¶
　　　盛事以俟采詩者一首¶
　　今皇帝陛下詔徴兵不日功集河湟諸郡次第歸¶
　　　䧏臣獲覩聖功輙獻歌詠一首¶
　　奉和白相公聖德和平致兹休運嵗終功就合詠¶
<pb:KR4h0022_WYG_167-2b>¶
　　　盛明呈上三相公一首¶
　　歌詠聖德追懐天寳因題關亭一首¶
　　宣政殿前陪位觀册憲宗皇帝尊號一首¶
　　元日樓前觀仗二首　三年冬大禮五首¶
　　昇平詞五首　　　　朝元引四首¶
　　聖帝擊壤歌一首　　嵗仗一首¶
　　　執契静三邉　　　　　　　唐太宗¶
執契静三邉持衡臨萬姓玉彩輝關燭金華流日鏡無¶
<pb:KR4h0022_WYG_167-3a>¶
為宇宙清有美璇璣正皎珮星連景飄衣雲結慶戢戈¶
榮七德昇文輝九功煙波澄舊碧塵火息前紅霜野韜¶
蓮劔關城罷月弓錢綴榆天合新城桞塞空花銷葱嶺¶
雪縠盡流沙霧秋駕轉兢懐春氷彌軫慮書絶龍庭羽¶
烽休鳯穴戍衣宵寝二難食肝飱三懼剪暴興先廢除¶
㐫存昔亡圓蓋歸天壤方輿入地荒孔海池京邑䨇河¶
沼帝鄉修躬思勵已撫俗愧時康元首佇鹽梅股肱唯¶
輔弼羽賢崆嶺四翼聖襄城七澆俗庻反淳替文&KR0147;就¶
<pb:KR4h0022_WYG_167-3b>¶
質已知隆至道共歡區宇一¶
　　　奉和執契静三邉應詔　　　許敬宗¶
𤣥塞隔隂戎朱光分昧谷地遊窮北際雲崖盡西陸星¶
次絶軒臺風衢乖禹服寰區無所外天覆今咸育竄苗¶
猶有孽戮負自貽辜網踈妖鯢漏盤藪怪禽逋髯飛尚¶
假息乳視慙稽誅乾靈振玉弩神畧運璇樞日羽廓遊¶
氣天陣清華野昇晅光西夜馳恩溢東瀉揮袂静崑炎¶
開關納流赭錦軺凌右地華纓覊大夏清䑓映羅葉𤣥¶
<pb:KR4h0022_WYG_167-4a>¶
沚控瑶池駝鹿輸珍貺樹羽饗來儀輟餚觀化雨栖籞¶
萃條支薫風交閬闕就日泛濛漪充庭延飲至絢簡敷¶
春藻迎姜已創圖命力方論道昔託逰河乗再備商山¶
皓欣逄德化流思效登封草¶
　　　觀大駕出叙事寄懐　　　　釋法輪¶
紫䑓宵漏竭青門曙鼓通輕霞照複道徐吹轉相風玉¶
鑾光萬騎金輿欝五戎鳴笳猶度闕清蹕尚喧宫雲旗¶
亂陌紫羽斾雜塵紅百城歸北麗兩漢乆慙雄吾曹陋¶
<pb:KR4h0022_WYG_167-4b>¶
薄技餘慶洽㣲躬平原已起洛印手亦還豐得奉衣冠¶
盛仍觀書軌同猶言待封告未忍向華嵩¶
　　　織錦作太平詩　　　　新羅王真德¶
永徽五年(合從本傳/作元年)新羅王真德(即新羅王金真平女/也平卒無子女乃嗣)¶
(立為/王)大破百濟之衆其弟子春秋之子法敏以聞德真¶
乃織錦作五言太平詩以獻之其詞曰¶
大唐開洪業巍巍皇猷昌止戈戎衣定修文繼百王統¶
天崇雨施治物體含章深仁諧日月撫運邁時康幡旗¶
<pb:KR4h0022_WYG_167-5a>¶
既赫赫征(一作/鉦)鼓何鍠鍠外夷違命者剪覆&KR0013;天殃和¶
風凝宇宙(一作淳風/凝幽顯)遐邇競呈祥四時調玉燭七耀廵¶
萬方維嶽降宰輔維帝任忠良五三咸一德昭我皇家¶
唐¶
　　　在雋州遥叙封禪　　　　　李義府¶
天齊標巨鎮日觀啟崇祠岧嶤臨渤澥隠嶙控河沂建¶
嶽誠為長升功諒在兹帝猷符廣運𤣥範暢文思飛聲¶
総地絡裁化撫乾維瑞䇿開珍鳯禎圖薦寳龜創封超¶
<pb:KR4h0022_WYG_167-5b>¶
昔夏修禪掩前姬東后方肆覲西都導六師肅駕移星¶
苑揚䍐馭風司沸鼓喧平陸凝蹕静通逵汶陽馳月羽¶
蒙隂警電麾巖花飄曙輦峯葉蕩春旗石閭環藻衞金¶
壇映黼帷仙階溢秘秬靈檢耀祥芝三始貽遐貺萬嵗¶
受重釐菲質陶恩奨趨迹奉軒墀觧網淪幽裔乗徼限¶
明時周南昔已歎卭西今復悲¶
　　　宣政殿芝草　　　　　　　前　人¶
明王敦孝感寳殿秀靈芝色帶朝陽净光涵南露滋且¶
<pb:KR4h0022_WYG_167-6a>¶
標宣德重更引國恩施聖祚今無限㣲臣樂未移¶
　　　奉和皇帝上(集作/丘)禮撫事述懐¶
　　　　　　　　　　　　　　　陳子昻¶
大君忘自我應運居紫宸揖讓期明辟謳歌且順人軒¶
宫帝圖盛皇極禮容申南靣朝萬國東堂㑹百神雲陛¶
旗常滿天庭玉帛陳鐘石和睿思雷雨被深仁承平信¶
娯樂王業本艱辛願罷瑶池宴來觀農扈春卑宫昭夏¶
禮尊老睦堯親㣲臣敢拜手歌舞頌惟新¶
<pb:KR4h0022_WYG_167-6b>¶
　　　皇帝上(一作/丘)禮撫事述懐　　李　嶠¶
配極輝光逺承天顧託隆負圖濟多難脱履歸成功聖¶
道昭永錫邕言讓在躬還推萬方重咸仰四門聦恭已¶
忘自逸因人體至公垂旒滄海宴觧網法星空雲散天¶
五色春來日再中稱觴合纓弁率舞應絲桐凱樂深居¶
鎬傳歌盛飲豐小臣濫簮筆無以頌唐風¶
　　　扈從登封途中作　　　　　宋之問¶
帳殿欝崔嵬仙逰實壯哉曉雲連幕巻夜火雜星回谷¶
<pb:KR4h0022_WYG_167-7a>¶
暗千旗出山鳴萬乗來扈逰良可賦終乏掞天才¶
　　　扈從登封告成頌　　　　　前　人¶
御路迴中嶽天宮接下都百靈無後至萬國競前驅¶
文衛嚴清蹕幽仙讀寶符貝花明漢果芝草入堯厨¶
濟濟衣冠㑹喧喧夷夏俱宗禋仰神理凱樂望仙途撫¶
已貧非病時來本不愚愿陪丹鳯輦率舞向天衢¶
　　　頌　　　　　　　　　　　前　人¶
複道開行殿鈎陳列禁兵和風吹皷角佳氣動旗旌後¶
<pb:KR4h0022_WYG_167-7b>¶
騎廻天苑前山入御營萬方俱下拜相與樂昇平¶
　　　松山嶺　　　　　　　　　前　人¶
翼翼髙旌轉鏘鏘鳯輦飛塵銷清蹕路雲濕從臣衣白¶
羽摇丹壑天宮逼翠㣲芳聲耀今古四海警宸威¶
　　　龍池篇　　　　　　　　　沈佺期¶
龍池濯龍龍已飛龍德光天天不違池開天漢分黄道¶
龍向天門入紫㣲邸第樓䑓多氣色君王鳬鴈有光暉¶
為報寰中百川水來朝北地莫東歸¶
<pb:KR4h0022_WYG_167-8a>¶
　　　大同殿生玉芝龍池上有慶雲百官共覩聖恩¶
　　　　便賜宴樂因書即事　　　王　維¶
欲笑周文歌宴鎬遥輕漢武樂横汾豈如玉殿生三秀¶
詎有銅池出五雲陌上堯樽傾北斗樓前舜樂動南薫¶
共歡天意同人意萬嵗千秋奉聖君¶
　　　駕出長安　　　　　　　　王昌齡¶
聖德超千古皇風扇九圍天回萬象出駕動六龍飛淑¶
氣來黄道祥雲覆紫㣲太平多扈從文物有光輝¶
<pb:KR4h0022_WYG_167-8b>¶
　　　駕幸河東　　　　　　　前　人¶
晉水千廬合汾橋萬國從開唐天業盛入沛聖恩濃下¶
輦回三象題碑任六龍睿明懸日月千載此時逢¶
　　　皇帝聖感詞四首　　　　　盧　綸¶
提劔雲雷動垂衣日月明禁花呈瑞色國老見星精發¶
棹魚先躍窺巢鳥不驚山呼一萬嵗直入九重城¶
　　　二¶
天衣五鳯彩御馬六龍文雨露清馳道風雷翊上軍髙¶
<pb:KR4h0022_WYG_167-9a>¶
旌花外轉行漏嶽前聞時見金鞭舉空中指瑞雲¶
　　　三¶
妙筭干戈止神謀宇宙清兩階文物盛七德武功成校¶
獵長楊苑屯軍細桞營歸來獻明主歌舞溢春城¶
　　　四¶
天樂下天中雲軿儼在空鉛黄艶河漢笑語合笙鏞已¶
見長隨鳯仍聞不射熊君王親試舞閶闔静無風¶
　　　天長地乆詞五首　　　　　前　人¶
<pb:KR4h0022_WYG_167-9b>¶
玉砌紅花樹香風不敢吹春光觧人意偏發殿南枝(天/長)¶
(地乆萬/年枝)¶
　　　二¶
虹橋千歩廊半在水中央天子方清暑宫人重暮粧(天/長)¶
(地乆萬/年昌)¶
　　　三¶
辭輦復當熊傾心奉六宫君王若㸔貌甘在衆妃中(天/長)¶
(地乆萬/年通)¶
<pb:KR4h0022_WYG_167-10a>¶
　　　四¶
雲日呈祥禮物殊彤庭生獻五單于塞天萬里無飛鳥¶
可在邉城用郅都¶
　　　五¶
䑓殿雲凉秋日㣲君王&KR0004;賜六宫衣樓船泛罷歸猶早¶
行遣才人鬭射飛¶
　　　大禮畢皇帝御丹鳯門改元建中大赦¶
　　　　　　　　　　　　　　　李　益¶
<pb:KR4h0022_WYG_167-10b>¶
大明曈曈天地分六龍負日升天門鳯凰飛來銜帝籙¶
言我萬代金皇孫靈鷄鼓舞承天赦髙翔百尺乗朱幡¶
宸居穆清受天厯建中甲子合上元昊穹景命即已至¶
王事乃可酧乾坤升中告成答𤣥貺泥金檢玉昭鴻恩¶
雲亭之事畧可記七十二君寧獨尊小臣欲上封禪草¶
(集作/表)乆而未召(集作/就)歸陵園¶
　　　還京樂歌詞　　　　　　　竇　常¶
百戰初休十萬師國人西望翠華時家家盡唱升平曲¶
<pb:KR4h0022_WYG_167-11a>¶
帝幸棃園親製詞¶
　　　春日奉獻皇壽無疆詞十首　楊巨源¶
文物京華盛謳謡國歩康瑶池供壽酒銀漢麗宸章靈¶
雨含雙闕雷霆肅萬方代推仙祚逺春共聖恩長鳯扆¶
臨花暖龍鑪旁日香遥知千萬嵗天意奉君王¶
　　　二¶
鴛鷺彤庭際軒車綺陌前九城多好樂萬井半祥煙人¶
醉逄堯酒鸎歌答舜絃花明御溝水香暖禁城天賜宴¶
<pb:KR4h0022_WYG_167-11b>¶
文逾盛徴歡物更妍無窮艶陽月長奉太平年¶
　　　三¶
雲陛臨黄道天門在碧虛大明含睿藻元氣抱宸居戈¶
偃征苖後詩傳宴鎬初年華富仙苑時哲滿公車化入¶
絪緼大恩垂渙汗餘悠然萬方静風俗揖華胥¶
　　　四¶
玉漏飄青璅金鋪麗紫宸雲山九門曙天地一家春瑞¶
靄方呈賞暄風本配仁巖廊開鳯翼水殿壓鼇身文雅¶
<pb:KR4h0022_WYG_167-12a>¶
逄明代歡娯及賤臣年年未央闕恩共物華新¶
　　　五¶
垂拱乾坤正歡心品類同紫煙含北極𤣥澤付東風珠¶
綴留晴景金莖直曉空發生資盛德交泰讓全功間氣¶
登三事祥光啓四聦遐荒似川水天外一朝宗¶
　　　六¶
代是文明晝春當宴喜時鑪煙添桞重宫漏出花遲漢¶
典方寛律周官正採詩碧霄傳鳯吹紅旭在龍旗造化¶
<pb:KR4h0022_WYG_167-12b>¶
膺神契陽和沃聖思無因隨百獸率舞奉丹墀¶
　　　七¶
睿德符𤣥化芳情翊太和日輪皇鍳逺天仗聖朝多曙¶
色含金牓晴光轉玉珂中宫陳廣樂元老進賡歌蓮葉¶
㸔龜上桐花識鳯過小臣空擊壤滄海是恩波¶
　　　八¶
物象朝髙殿簮裾溢上京春當九衢好天向萬方明樂¶
報簫韶發杯看沆瀣生芙蓉丹闕暖楊桞玉樓晴閶闔¶
<pb:KR4h0022_WYG_167-13a>¶
開中禁衣裳儼太清南山同聖壽長對鳯凰城¶
　　　九¶
日上蒼龍闕香含紫禁林晴光五雲疊春色九重深賞¶
叶元和德文垂雅頌音景雲隨御輦顥氣在宸襟永保¶
無疆壽長懐不戰心聖朝多慶賜瓊樹粉墻隂¶
　　　十¶
化洽生成遂功宣動植知瑞凝三秀草春入萬年枝鳯¶
掖嘉言進鴛行喜氣隨仗臨丹地近衣對碧山垂渥澤¶
<pb:KR4h0022_WYG_167-13b>¶
方柔逺聦明本聽卑願同東觀士長對漢威儀¶
　　　大和戊申嵗大有年詔賜百寮出城觀秋稼謹¶
　　　　書盛事以俟采詩者　　　劉禹錫¶
長安銅雀鳴秋稼與雲平玉燭調寒暑金風報順成川¶
原呈上瑞恩澤賜閒行欲返皇城掩猶聞歌吹聲¶
　　　今皇帝陛下一詔徴兵不日功集河湟諸郡次¶
　　　　第歸䧏臣獲覩聖功輙獻歌詠¶
　　　　　　　　　　　　　　　杜　牧¶
<pb:KR4h0022_WYG_167-14a>¶
捷書皆應睿謀期十萬曾無一鏃遺漢武慙誇朔方地¶
周宣休道太原師威加塞外寒來早恩入河源凍合遲¶
聽取滿城歌舞曲凉州聲韻逺參差¶
　　　奉和白相公聖德和平致兹休運嵗終功就合¶
　　　　詠盛明呈上三相公　　　前　人¶
行㸔臈破好年光萬壽南山對未央黠戞可汗修職貢¶
文思天子復河湟應湏日馭西廵狩不假星弧北射狼¶
吉甫裁詩歌盛業一篇江漢美宣王¶
<pb:KR4h0022_WYG_167-14b>¶
　　　歌詠聖德追懐天寳因題關亭¶
聖敬文思業太平海寰天下唱歌行秋來氣勢洪河壮¶
霜後精神泰華寜廣徳有強朝萬國用賢無敵是長城¶
君王若悟治皮諭安史何人敢弄兵¶
　　　宣政殿前陪位觀册憲宗皇帝尊號¶
　　　　　　　　　　　　　　　薛　逢¶
樓頭鐘皷遞相催曙色當衙曉仗開孔雀扇分香案出¶
衮龍衣動冊函來金泥照耀傳中㫖玉節從容引上台¶
<pb:KR4h0022_WYG_167-15a>¶
盛禮永尊徽號畢聖慈南靣不勝哀¶
　　　元日樓前觀仗二首　　　　前　人¶
千門曙色鏁寒梅五夜踈鐘曉箭催寳馬占堤朝闕去¶
香車争路進名來天臨玉几班初合日照金鷄仗欲廻¶
更傍紫㣲瞻北斗上林佳氣滿樓䑓¶
　　　二¶
曈曈初日照樓䑓漠漠祥雲雉扇開星駐冕旒三殿曉¶
雲翻珠翠六宫來山呼聖夀煙霞動風轉金章鳥獸廻¶
<pb:KR4h0022_WYG_167-15b>¶
欲識普恩無逺近萬方歡抃一聲雷¶
　　　三年冬大禮五首　　　　　曹　唐¶
皇帝齋心㓗素誠自朝真祖報升平華山秋草多歸馬¶
滄海寒波絶洗兵銀箭水殘河勢斷玉爐煙盡日華生¶
千官整肅三天夜劔佩初聞入太清¶
　　　二¶
海日西飛度禁林太清宫殿月沉沉不聞北斗傾堯酒¶
空覺南風入舜琴歌壓鈞天閒夣盡詔歸秋水道情深¶
<pb:KR4h0022_WYG_167-16a>¶
雪風更起古杉葉時送歩虛清磬音¶
　　　三¶
太一天壇降大君屬車龍鶴夜成羣春浮玉藻寒初落¶
露拂金莖曙欲分三代樂廻風入律四溟歌駐水成文¶
千官不動旌旗下日照南山萬樹雲¶
　　　四¶
山擁飛雲海水清天壇未夕仗先成千官不起金縢議¶
萬國空瞻玉藻聲禁火曙然煙焰裊宫衣寒拂雪花輕¶
<pb:KR4h0022_WYG_167-16b>¶
側聞左右皆周吕㸔取從容致太平¶
　　　五¶
太和琴暖發南薫水濶風髙得細聞滄海舉歌䕫是相¶
歴山廻禪舜為君翠㣲呼處生丹障清净封中起白雲¶
今日病身慙小隠欲将泉石勒移文¶
　　　昇平詞五首　　　　　　　前　人¶
瑞氣遶宫樓皇居上苑逰逺岡連聖祚平地載神州㑹¶
合兼重譯潺湲近八流中興豈假問據此自千秋¶
<pb:KR4h0022_WYG_167-17a>¶
　　　二¶
寥泬敞延英朝班立位横宣傳無草動拜舞有衣聲鴛¶
瓦霜消濕蟲絲日照明辛勤自不到遥見似前程¶
　　　三¶
處處是歡心時康嵗已深不同三尺劔應似五絃琴夀¶
笑山猶盡明嫌日有隂何當憐一物亦遣㫁愁吟¶
　　　四¶
日日聽歌謡區中盡祝堯蟲蝗初不害兵革近全銷史¶
<pb:KR4h0022_WYG_167-17b>¶
筆唯書瑞天䑓絶見妖因令匹夫志轉欲事清朝¶
　　　五¶
五帝三皇主蕭曹魏邴臣文章唯返朴戈甲盡生塵諌¶
紙應無用朝綱自有倫昇平不可記所見是閒人¶
　　　朝元引四首　　　　　　　陳　陶¶
帝燭熒煌下九天蓬莱宫曉玉爐煙無窮鸞鳯隨金母¶
來賀薫風一萬年¶
　　　二¶
<pb:KR4h0022_WYG_167-18a>¶
正(雜詠/作玉)殿雲開露冕旒下方珠翠壓鼇頭天鷄唱罷南¶
山曙春色先歸十二樓¶
　　　三¶
萬㝢靈祥擁帝居東華元老薦屠蘇龍池遥望非煙拜¶
五色曈曨在玉壺¶
　　　四¶
寳祚河宫一向清龜魚天篆益分明近臣誰獻登封草¶
五岳齊呼萬嵗聲¶
<pb:KR4h0022_WYG_167-18b>¶
　　　聖帝擊壤歌四十聲　　　　前　人¶
百六承堯緒艱難土運昌大虛横彗孛中野鬭豺狼帝¶
曰更吾嗣時哉憶聖唐英星垂将校神嶽誕忠良錬石¶
醫元氣屠鼇正昊蒼掃原鋪一德驅祲立三光大道重¶
蘇息真風再發揚芟夷踰舊跡神聖掩前王郊酒酣寥¶
廓鴻恩受𣺌茫地圗龜負出天誥鳯銜将雜貢來山峙¶
羣夷入鴈行紫泥搜海岱鴻筆富巖廊鷹象敷宸極寰¶
瀛作瑞坊泥丸封八表金鏡照中央構殿基(一作/輝)麟趾¶
<pb:KR4h0022_WYG_167-19a>¶
開藩表鳯翔鑾輿親稼穡朱幌務蠶桑戎羯輸天馬靈¶
仙侍玉房宫儀水精甲門衞緑沉槍陶鑄超三古車書¶
混萬方時廵望虞舜蒐狩法殷湯化合謳謡滿年豐鬼¶
蜮藏政源歸牧馬公法付神羊寳鼎無靈應金甌肯破¶
傷封山昭茂績祠執答嘉祥在昔宫闈僣仍罹羿浞殃¶
牝鷄何譈䜕猘犬澷劻勷苖禱三靈怒桓偷九族亡鯨¶
鯢尋掛網魑魅旋投荒松栢霜逾翠芝蘭露更香聖謨¶
流祚逺仙系發源長島嶼征徭薄漪瀾汎稻凉鳬魚饜¶
<pb:KR4h0022_WYG_167-19b>¶
飡啖荷薜足衣裳寤寐華胥國嬉逰太素鄉鷹鸇飛接¶
翼忠孝住連牆有叟能調鼎無媒隠釣璜乾坤資識量¶
江海入文章野鶴思蓬闕山麋憶廟堂泥沙空淬礪星¶
斗屢低昻歴草何因見衢罇豈暫忘終隨嘉橘賦霄漢¶
謁羲皇¶
　　　嵗仗　　　　　　　　　　羅　鄴¶
玉帛朝元萬國來鷄人唱曉五門開春排北極迎仙馭¶
日捧南山入夀杯歌舞薫風鏗劔佩祝堯佳象靄樓䑓¶
<pb:KR4h0022_WYG_167-20a>¶
可憐四海車書共重見蕭曹佐漢材¶
　¶
　¶
　¶
　¶
　¶
　¶
　¶
<pb:KR4h0022_WYG_167-20b>¶
　¶
　¶
　¶
　¶
　¶
　¶
　¶
　文苑英華巻一百六十七¶
