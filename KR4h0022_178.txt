# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.765412
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百七十八
<pb:KR4h0022_WYG_178-1a>¶
欽定四庫全書¶
　文苑英華巻一百七十八　宋　李昉等　編¶
　應制十一¶
　　寺院四十首　　　　　雜題六首¶
　　宫觀十三首　　　　　雜題六首¶
　　寺院¶
　　　過慈恩寺　　　　　　　　唐太宗¶
日宫開百仭月殿聳千尋花蓋飛員影幡虹曵曲隂霞¶
<pb:KR4h0022_WYG_178-1b>¶
綺遙籠帳叢珠細網林寥廓烟雲表超然物外心¶
　　　奉和同前應制　　　　　　許敬宗¶
鳯閣隣金地龍旂拂寳䑓雲楣將葉並風牖送花來月¶
宫清晩桂虹梁絢早梅梵鏡留宸瞩掞發麗天才¶
　　　和九月九日登慈恩寺浮圖應制¶
　　　　　　　　　　　　　　　李　嶠¶
瑞塔千尋起仙輿九日來茰房陳寳席菊蕋散花臺御¶
氣鵬霄逈(雜詠/作近)升髙鳯野開天歌將梵樂空裏共徘徊¶
<pb:KR4h0022_WYG_178-2a>¶
　　　同前　　　　　　　　　　趙彦昭¶
出豫(一作/御辦)乗嘉節慿髙陟(一作/嵩出)梵官皇心滿塵界佛迹¶
見虚空日月宜長夀天人(一作/人天)得大通喜聞題寳偈受¶
記莫由同¶
　　　同前　　　　　　　　　　鄭　愔(見雜/詠)¶
湧霄開寳塔倒影駐仙輿鴈子乗堂處龍王起藏初秋¶
風聖主曲佳氣史官書願獻重陽夀承歡萬嵗餘¶
　　　同前　　　　　　　　　　劉　憲¶
<pb:KR4h0022_WYG_178-2b>¶
飛塔雲(集作香/塔増)霄半清晨羽斾(一作仙/鑣净境)遊登髙(一作/臨)慿¶
季月逺近(一作/寥廓)見中州御酒新寒退天文瑞景留(一作/寳氣)¶
(浮/)却邪將介福(一作/獻夀)兹日奉千秋¶
　　　同前　　　　　　　　　　李　乂¶
湧塔開𤣥地髙層瞰紫㣲鳴鑾(雜詠/作鸞)陪帝出攀橑翊天¶
飛慶洽重陽夀文含列象輝小臣叨載筆無以(雜詠/作此)頌¶
巍巍¶
　　　同前　　　　　　　　　　宋之問(見雜/詠)¶
<pb:KR4h0022_WYG_178-3a>¶
鳯刹侵雲半虹旌倚日邉散花多寳塔張樂布金田時¶
菊芳仙醖秋蘭動睿篇香街稍欲晩清蹕扈歸天¶
　　　同前　　　　　　　　　上官昭容(雜詠作/崔湜)¶
帝里重陽節香園萬乗來却邪萸結珮獻夀菊傳杯塔¶
類承天藻門疑待佛開睿詞懸日月長得御(雜詠/作仰)昭回¶
　　　閏九月九日幸揔持寺登浮圖應制¶
　　　　　　　　　　　　　　　李　嶠¶
閏節開重九真㳺下大千花寒仍薦菊座晩更披蓮刹¶
<pb:KR4h0022_WYG_178-3b>¶
鳳回雕輦幡虹間綵旃還將西梵曲助入南薫絃¶
　　　同前(雜詠作和聖製閏九月九/日登莊嚴揔持二寺閣)宋之問¶
閏月再重陽仙輿歴寳坊帝歌雲稍白御酒菊尤黄風¶
鐸喧行漏天花拂舞行豫游多景福梵宇自生光¶
　　　同前　　　　　　　　　　劉　憲(見雜/詠)¶
重陽登閏序上界叶時廵駐輦天花落開筵妓樂陳城¶
端刹柱見雲表露盤新臨睨光輝滿飛文動睿神¶
　　　同前　　　　　　　　　　李　乂(見集/本)¶
<pb:KR4h0022_WYG_178-4a>¶
清蹕幸禪樓前驅歴御溝還疑九日豫更想六年逰聖¶
藻輝纓珞仙花綴冕旒所欣延億載寧祗慶重秋¶
　　　奉和幸三㑹寺應制(寺傳云蒼/頡造書䑓)李　嶠¶
故䑓蒼頡里新邑紫泉居嵗在開金寺時來降玉輿龍¶
形雖起刹鳥迹尚留書竹是蒸青外池仍㸃墨餘天文¶
光聖草寳思合真如謬奉千靈日欣陪十地初¶
　　　同前　　　　　　　　　　鄭　愔¶
鳥籀遺新閣龍旂訪古䑓造書臣頡往觀籍帝羲來睿¶
<pb:KR4h0022_WYG_178-4b>¶
覽山川匝宸心宇宙該梵音随駐輦天歩接承杯舊苑¶
經寒露殘池間刼灰散花將捧日俱喜聖慈開¶
　　　同前　　　　　　　　　　劉　憲¶
岧嶤蒼史䑓敞朗紺園開戒旦壺人警翻霜羽騎來下¶
輦登三襲褰旒望九垓林披館陶牓水浸昆明灰網戸¶
飛花綴幡竿度鳥廻豫逰仙唱動瀟洒出塵埃¶
　　　同前　　　　　　　　　　李　乂¶
睿德揔無邉神臯懌勝縁二儀齊法駕三㑹禮香筵漢¶
<pb:KR4h0022_WYG_178-5a>¶
闕中黄近秦山太白連䑓疑觀鳥日池似刻鯨年滿月¶
臨真境秋風入御絃小臣叨下列持管謬窺天¶
　　　同前　　　　　　　　　　宋之問¶
六飛廻玉輦雙樹謁金仙瑞鳥呈真宇神龍吐玉泉净¶
心遙證果睿想&KR0870;超禪塔湧香花地山圍日月天梵音¶
迎雨徹空樂倚雲懸今日登仁夀長㸔法鏡圓¶
　　　同前　　　　　　　　　上官昭容¶
釋子談經處軒臣刻字留故䑓遺老識殘簡聖皇求駐¶
<pb:KR4h0022_WYG_178-5b>¶
蹕懐千古開襟望九州四山縁塞合二水夾城流宸翰¶
陪瞻仰天杯接獻酬太平詞藻盛長願紀鴻休¶
　　　奉和幸大薦福寺(寺即中/宗舊宅)　　李　嶠¶
鴈沼開香域鸚(一作/嬰)林降綵旃還窺圖鳯宇更坐躍龍¶
川桂嶼朝羣辟蘭宫列四禪半繩銀閣斷分砌寳繩連¶
甘雨申譙澤慈雲動沛篇&KR0870;慚賢作礪空喜福成田¶
　　　同前　　　　　　　　　　趙彦昭¶
瑤地龍飛後金身佛現時千花開國界萬善累皇基北¶
<pb:KR4h0022_WYG_178-6a>¶
闕承行幸西園属住持天衣拂舊石王舍起新祠刹鳯¶
迎琱輦幡虹駐綵旗同沾小雨潤竊仰大風詩¶
　　　同前　　　　　　　　　　宋之問¶
香刹中天起宸逰滿路輝乘龍太子去駕象法王歸殿¶
飾金人影窓摇玉女扉稍迷新草木遍識舊庭闈水入¶
禪心定雲從寳思飛欲知皇刼逺初拂六銖衣¶
　　　同前　　　　　　　　　　鄭　愔¶
舊邸三乗闢佳辰萬騎留蘭圖奉葉偈芝蓋拂花樓圖¶
<pb:KR4h0022_WYG_178-6b>¶
㑹人王法宫還天帝逰紫雲成寳界白水作禪流鴈塔¶
昌基逺鸚林睿草抽欣承大風曲竊預小童謳¶
　　　同前　　　　　　　　　　劉　憲¶
地靈傳景福天駕儼鈎陳佳哉藩邸舊赫矣梵宫新香¶
塔魚山下禪堂鴈水濵珠幡映白日鏡殿㵼青春甚歡¶
延故吏大覺拯生人幸承歌頌末長奉属車塵¶
　　　同前　　　　　　　　　　李　乂¶
象設隆新宇龍潜想舊居碧樓披(集作/搜)玉額丹仗導金¶
<pb:KR4h0022_WYG_178-7a>¶
輿代日興光近周星掩曜初空歌清沛筑梵樂羙河書¶
帝造還三界天文賁六虚康哉孝理日崇德在真如¶
　　　薦福寺應制　　　　　　　趙彦昭¶
雲驂驅半景星蹕坐中天國誕𤣥元聖家尋碧落仙玉¶
杯鸞薦夀寳筭鶴知年一覩雲華唱欣承道德篇¶
　　　奉和同前應制　　　　　　宋之問¶
梵筵光聖邸仙象覽宏規不改靈光殿因開功德池蓮¶
生新歩葉桂長昔攀枝湧塔庭中見飛樓海上移聞韶¶
<pb:KR4h0022_WYG_178-7b>¶
三月幸觀象七星危欲識龍歸處朝來雲氣随¶
　　　岳寺應制　　　　　　　　前　人¶
暫幸珠筵地俱憐石瀬清泛流張翠幕拂迥挂紅旌雅¶
曲龍調管芳樽蟻泛觥陪懽玉座晩復得聴鐘聲¶
　　　少林寺應制　　　　　　　前　人¶
紺宇横天室回鑾指帝休曙隂迎日盡春氣抱嵒流空¶
樂繁行漏香煙薄綵逰玉膏從此泛仙馭接浮丘¶
　　　從幸香山寺應制　　　　　沈佺期¶
<pb:KR4h0022_WYG_178-8a>¶
南山奕奕通丹禁北闕峩峩連翠雲嶺上樓䑓千地起¶
城中鐘鼓四天聞旃檀曉閣金輿度鸚鵡晴林綵毦分¶
願以醍醐參聖酒還將祇苑當秋汾¶
　　　奉和聖製同皇太子逰慈恩寺應制¶
　　　　　　　　　　　　　　　前　人¶
肅肅蓮花界熒熒貝葉宫金人來夣裏白馬出城中湧¶
塔初從地焚香欲遍空天歌應春籥非是為春風¶
　　　同前二首　　　　　　　　張　說¶
<pb:KR4h0022_WYG_178-8b>¶
翼翼宸思(集作/恩)永煌煌福地開離光升寳殿震氣遶香¶
䑓上界幡花合中天妓樂(集作/日月)來願君無量夀仙藻屢¶
徘徊¶
　　　二¶
朗朗神居峻軒軒瑞象威聖王(集作/君)成願果太子拂天¶
衣至樂三靈㑹深仁四皓歸還聞渦水曲更繞白雲飛¶
　　　奉和聖製七月十五日題章敬寺應制¶
　　　　　　　　　　　　　　　崔元翰¶
<pb:KR4h0022_WYG_178-9a>¶
妙道本非説殊途或異名聖人得其要俱以化羣生鳯¶
吹從上苑龍宫連直城花鬘列廣殿雲蓋(一作/䍐)駐前庭¶
松竹含新韻(一作/秋)軒窓有餘清𬗟懐崆峒事湏繼管絃¶
(一作/簫管)聲離相境都寂忘言理更精域中信稱大天下乃¶
為輕屈已由濟物堯心豈所榮¶
　　　駕幸天長寺應制　　　　　釋廣宣¶
天界宜春賞禪門不掩闗宸逰䨇闕外僧隐百花間車¶
馬喧長路煙雲净遶山觀空復觀俗皇鑒此中閒¶
<pb:KR4h0022_WYG_178-9b>¶
　　　駕幸普救寺應制　　　　　前　人¶
南方寳界幾由旬八部同瞻一佛身寺壓山河天宇静¶
樓懸日月鏡光新重城栁暗東風暖複道花明上苑春¶
向暖鸞輿歸鳯闕曲江池上動青蘋¶
　　　駕幸聖容院應制　　　　　前　人¶
大唐國裏千年聖王舍城中百億身却指容顔非我相¶
自言空色是吾真深殿䖍心随寳輦廣庭徐歩引金輪¶
古來貴重縁親近狂客慙為侍從臣¶
<pb:KR4h0022_WYG_178-10a>¶
　　　紅樓院應制　　　　　　　前　人¶
紅樓疑見白毫光寺逼宸居福盛唐支遁愛山情漫切¶
曇摩泛海路空長經聲夜息聞天語鑪氣晨飄接御香¶
誰道此中難可到自憐深院得徊翔¶
　　　寺中賞花應制　　　　　　前　人¶
東風萬里送香來上界千花向日開却笑霞樓紫芝侣¶
桃源深洞訪仙才¶
　　　寺中柿樹一蔕四顆詠應制　前　人¶
<pb:KR4h0022_WYG_178-10b>¶
珍木生竒畆低枝拂梵宫因開四界分本自百花中當¶
夏隂涵緑臨秋色變紅君㸔藥草喻何減太陽功¶
　　雜題¶
　　　降誕日内庭獻夀應制　　　前　人¶
慶夀千齡逺敷仁萬國通登霄欣有路捧日愧無功仙¶
駕三山上龍生二月中脩齋長樂殿講道大明宫此地¶
人難到諸天事不同法筵花散後空界滿香風¶
　　　早秋降誕日獻夀二首應制　前　人¶
<pb:KR4h0022_WYG_178-11a>¶
秋蓂開七葉元聖誕千年繞殿祥風起當空瑞日懸道¶
光中國主人識大羅仙敢賛無疆夀香花上法筵¶
　　　二¶
萬方瞻聖日九土仰清光罄地山河壯彌天福夀長瑞¶
烟薰法界真偈啟人王願獻千秋樂千秋樂未央¶
　　　禁中法㑹應制　　　　　　前　人¶
天上萬年枝人間不可窺道塲三敎㑹心地百王期侍¶
讀沾恩早傳香駐日遲在筵還向道通籍許言詩空媿¶
<pb:KR4h0022_WYG_178-11b>¶
陪仙列何階荅聖慈從今精至理長願契無為¶
　　　再入道塲紀事應制　　　　前　人¶
南方歸去再生天内殿今年異昔年見闢乾坤新定位¶
㸔題日月更髙懸行随車輦登仙路坐近鑪烟講法筵¶
自喜恩深陪侍從兩朝長在聖人前¶
　　　雜言奉和聖製至承光院見自生藤感其得地¶
　　　　因以成詠應制　　　　　崔元翰¶
新藤正可翫得地又逢時羅生宻葉交緑蔓欲布清隂¶
<pb:KR4h0022_WYG_178-12a>¶
垂紫蕤已帶朝光暖猶含輕露滋遙依千華殿稍上萬¶
年枝餘芳連桂樹積潤傍蓮池豈如幽谷無人見空覆¶
荒榛雜兔絲聖心對此應有感隐跡如斯誰復知懐賢¶
勞永嘆比物賦新詩聘丘園訪茅茨為謝中林士王道¶
本無私¶
　　宫觀¶
　　　幸白鹿觀應制　　　　　　李　嶠¶
駐驆三天路回車萬仭溪真庭羣帝饗洞府百靈棲玉¶
<pb:KR4h0022_WYG_178-12b>¶
酒仙壚釀金方暗壁題佇㸔青鳥入還陟紫雲梯¶
　　　同前　　　　　　　　　　崔　湜¶
御旗探紫籙仙仗闢丹丘捧藥芝童下焚香桂女留(集/作)¶
(流/)鸞歌無嵗月鶴語寄春秋臣朔其何幸常陪漢武逰¶
　　　同前　　　　　　　　　　沈佺期¶
紫鳯真人刼斑龍太上家天流芝蓋下山轉桂旌斜聖¶
藻垂寒露仙杯落晩霞唯應問王母桃作幾時花¶
　　　同前　　　　　　　　　　劉　憲¶
<pb:KR4h0022_WYG_178-13a>¶
𤣥逰乗落暉仙宇暖霏㣲石梁縈澗轉珠斾掃壇飛芝¶
童薦膏液松鶴舞驂騑還似瑤池上歌成周馭歸¶
　　　同前　　　　　　　　　　李　乂¶
制蹕乗驪阜廻輿指鳯京南山四皓謁西岳兩童迎雲¶
幄臨𤣥圃露(集作/霞)杯薦赤城神明近兹地何必往蓬瀛¶
　　　同前　　　　　　　　　　武平一¶
玉府凌三曜金壇駐六龍綵旒懸倒景羽盖偃喬松𤣥¶
圃靈芝秀華池瑞液濃謬應沾舜渥長願奉堯封¶
<pb:KR4h0022_WYG_178-13b>¶
　　　同前　　　　　　　　　　張　說¶
洞府寒山曲天逰日旰回披雲㸔石鏡拂雪上金䑓行¶
徑龍驂下松庭鶴轡來雙童還薦藥五色耀仙才¶
　　　同前　　　　　　　　　　徐彦伯¶
鳯輿乗八景龜籙向三仙日月移平地雲霞綴小天金¶
童擎紫藥玉女獻青蓮花洞留宸賞還旗繞夕烟¶
　　　同前　　　　　　　　　　蘇　頲¶
碧虚清吹下藹藹入仙宫松嶝攀雲絶花源接澗空受¶
<pb:KR4h0022_WYG_178-14a>¶
符邀羽使傳訣駐香童詎似閒居日徒聞有順風¶
　　　奉和御(一作/聖)製登降聖觀與宰臣同望之作¶
　　　　　　　　　　　　　　　王　維¶
鳯扆朝碧落龍圖耀金鏡維岳降二臣戴天臨萬姓山¶
川八校滿井邑三農竟比屋皆可封誰家不相慶林疎¶
逺村出野曠寒山净帝城雲裏深渭水天邉映佳(集作/喜)¶
氣含風景頌聲溢歌詠端拱能任賢彌彰聖君聖¶
　　　奉和聖製慶𤣥元皇帝玉像之作¶
<pb:KR4h0022_WYG_178-14b>¶
　　　　　　　　　　　　　　　前　人¶
明君夣帝見(集作/先)寳命上齊天秦后徒聞樂周王恥卜¶
年玉京移大像金籙㑹羣仙承露調天供臨空敞御筵¶
斗廻迎夀酒山近起爐烟願奉無為化齊心學自然¶
　　　安國寺随駕幸興唐觀應制　釋廣宣¶
東林何獻是西隣禪客垣墻接羽人萬乗逰仙宗有道¶
三車引路本無塵初傳寳訣長生術已證金剛不壊身¶
兩地盡脩天上事共瞻鸞駕重來巡¶
<pb:KR4h0022_WYG_178-15a>¶
　　　奉和華清宫觀行香應制　　崔國輔¶
天子蘂珠宫瑤䑓碧落通豫逰皆汗漫齋䖏即崆峒雲¶
物三光裏君臣一氣中道言何所説寳厯自無窮¶
　　雜題¶
　　　春日從駕新亭應制　　　　劉孝綽¶
旭日輿輪動言追河曲逰紆餘出紫陌(出一/作入)迤邐度青¶
樓前驅掩蘭徑後乗歴芳洲春色江中滿日(一作/雪)華巖¶
上留江風傳葆吹巖花映采斿臨渦起睿作駟馬暫停¶
<pb:KR4h0022_WYG_178-15b>¶
輈侍從榮前阮雍容慙昔劉空然等彈(一作/殫)翰非徒嗟¶
未遒(一作皆/集本)¶
　　　侍從途中口號應制　　　　閻朝隐¶
疵賤出山東忠貞任土風因敷河朔藻得奉洛陽宫一¶
顧侍御史再顧給事中常願粉肌骨持荅造化功¶
　　　扈從出長安應制　　　　　杜審言¶
分野都畿列時乗川(集作/六)御均京師舊西幸洛道此東¶
廵文物驅三統聲名走百神龍旗縈漏夕鳯輦拂(集作/出)¶
<pb:KR4h0022_WYG_178-16a>¶
鈎陳撫迹地靈古逰情皇覽新山追散馬日水憶釣魚¶
人禹食傳中使堯樽遍下臣省方稱國阜問道識風淳¶
嵗晩天行吉恩豐景從親歡娱包歴代宇宙兩宜春(集/作)¶
(忽宜/春)¶
　　　初冬從幸漢故青門應制　　沈佺期¶
漢皇建都邑渭水對青門朝市俱東逝墳陵共北原荒¶
凉蕭相闕蕪沒邵平園全盛今何在英雄難重論故基¶
仍岳立遺堞尚雲屯當極土功壯安知人力煩天逰戒¶
<pb:KR4h0022_WYG_178-16b>¶
東首懐昔駐龍軒何必金湯固無如道徳藩㣲臣諒多¶
幸參乗偶殊恩預此陳古事敢奏興王言¶
　　　春日幸龍門應制　　　　　武三思¶
鳯駕臨香地龍輿上翠㣲星宫含雨色月殿抱春輝碧¶
澗長虹下雕梁早鷰歸雲疑浮寳蓋石似拂天衣露草¶
侵堦長風花遶席飛日斜宸賞洽清吹入重闈¶
　　　駕幸龍門應制　　　　　　宋之問¶
宿雨霽氛埃流雲渡城闕河堤栁新翠苑樹花初發洛¶
<pb:KR4h0022_WYG_178-17a>¶
陽花栁此時濃山水樓䑓映幾重羣公拂霧朝翔鳯天¶
子乗春幸鑿龍鑿龍近出王城外羽從琳瑯(集作/淋漓)擁軒¶
蓋雲䍐纔臨御水橋天衣已入香山㑹山壁嶄巖㫁復¶
連清流澄澈俯伊川塔影遙遙緑波上星龕奕奕翠㣲¶
邉層巒舊長千尋木春壑初飛(集作/分)百道泉彩仗紅旌¶
繞香閣下輦登髙望河洛東城宮闕擬昭回南陌溝塍¶
殊綺錯林下天香七寳䑓山中春酒萬年杯㣲風一起¶
祥花落仙樂初聞瑞鳥来鳥來花落紛無已稱觴獻夀¶
<pb:KR4h0022_WYG_178-17b>¶
烟霞裏歌舞淹留景欲斜石闗猶駐五雲車鳥旂翼翼¶
留芳草龍騎駸駸映晩花千乗萬騎鑾輿出水静山空¶
嚴警蹕郊外喧喧引㸔人傾都南望属車塵囂聲引颺¶
開黄道佳氣周旋入紫宸先王定鼎山河固寳命乗周¶
萬物新吾君不事瑤池樂時雨來觀農扈春¶
　¶
　¶
　文苑英華巻一百七十八¶
