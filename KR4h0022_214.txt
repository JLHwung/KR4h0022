# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.644581
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百十四
<pb:KR4h0022_WYG_214-1a>¶
欽定四庫全書¶
　文苑英華巻二百十四　　宋　李昉等　編¶
　人事一¶
　　宴集六十七首¶
　　　同集晉安兒宅　　　　　　劉孝綽¶
夫君追宴喜十日遞来過築室華池上開軒臨芰荷方¶
塘交宻篠對霤接繁柯景移林改色風度(類聚/作去)水餘波¶
洛城雖半(集作/未)掩愛客待驪歌¶
<pb:KR4h0022_WYG_214-1b>¶
　　　後園宴樂　　　　　　　　魏　收¶
束馬輕燕外獵雉陋秦中朝車轉夜轂仁旗指旦風式¶
宴臨平圃展衛寫屠穹積崖疑造化導水逼神功樹静¶
歸烟合簾疎返照通一逢堯舜日未假北山叢¶
　　　月下秋宴　　　　　　　　前　人¶
此夕甘言宴月照露方塗使星疑向蜀劒氣不關吳良¶
交契金水上客慰萱蘇何必應劉軰還来逰鄴都¶
　　　齊韋道遜晩春宴　　　　　邢子才¶
<pb:KR4h0022_WYG_214-2a>¶
日斜賔館晩風輕麥候初簾喧巢幕鷰池躍戲蓮魚石¶
聲隨流響桐影傍巖疎誰能千里外獨倚八行書¶
　　　羣公髙宴　　　　　　　　楊　訓¶
中郎敷奏罷司隷坐朝歸開筵引貴客饌玉對春暉塵¶
起金吾騎香逐令君衣緑酒犀為椀鳴琴寶作徽寸隂¶
良可惜千金本易揮¶
　　　後園宴　　　　　　　　　盧思道¶
嘗聞崑閬有神仙雲冠羽佩得長年秋夕風動三珠樹¶
<pb:KR4h0022_WYG_214-2b>¶
春朝露濕九芝田不如鄴城佳麗所玉樓銀閣與天連¶
太液回波千丈映上林花樹百枝燃流風續洛渚行雲¶
在南楚可憐白水神可念青樓女便妍不羞澀遥艷工¶
言語池苑正芳菲得戲不知歸媚眼臨歌扇嬌香出舞¶
衣纖腰如欲斷側髻似能飛南樓日已暮長簷鳥應度¶
竹殿遥聞鳳管聲虹橋别有羊車路携手傍花叢徐步¶
入房櫳欲眠衣先解半醉臉逾紅日日相看轉難厭千¶
嬌萬態不知窮欲知妾心無劇已明月流光滿帳中¶
<pb:KR4h0022_WYG_214-3a>¶
　　　後渚置酒　　　　　　　陳叔達¶
大渚初驚夜中流沸鼓鞞寒沙滿曲浦夕霧上耶溪岸¶
廣鳬飛急雲深鴈度低嚴關猶未遂(一作/逺)此夕待晨雞¶
　　　夏晩尋于政世置酒賦韻　陳子良¶
聊從嘉遁所酌醴共抽簪以兹山水地留連風月心長¶
榆落照盡髙栁暮蟬吟一反桃源路别後難追尋¶
　　　冬日宴于庶子宅各賦一字得趣¶
　　　　　　　　　　　　　令狐徳棻¶
<pb:KR4h0022_WYG_214-3b>¶
髙門聊命賞羣英扵此遇放曠山水情留連文酒趣夕¶
煙起林蘭霜枝殞庭樹落景雖已傾歸軒幸能駐¶
　　　賦得盃　　　　　　　　　于志寧¶
陋巷朱軒擁衡門緹騎来俱裁七步詠同傾三雅盃色¶
動吟春栁花發犯寒梅賔筵半未醉驪歌不用催¶
　　　賦得鮮　　　　　　　　　劉孝孫¶
觧襟逰勝地披雲促宴筵清文振筆妙髙論寫言泉凍¶
柳含風落寒梅照日鮮驪歌雖欲奏歸駕且留連¶
<pb:KR4h0022_WYG_214-4a>¶
　　　賦得歸　　　　　　　　　許敬宗¶
倦逰嗟落拓(集作/拓落)短翮暮追飛周醪忽同醉牙絃乃共¶
揮油雲澹寒色落景靄霜霏累日方投分茲夕諒無歸¶
　　　賦得平　　　　　　　　岑文本¶
金蘭篤恵好罇酒暢生平既欣投轄賞暫緩望鄉情愛¶
景含霜晦落照帶風輕於兹歡宴　洽寵辱詎相驚¶
　　　賦得節　　　　　　　　　社正倫¶
李門余妄進徐榻君恒設清論暢𤣥言雅琴飛白雪寒¶
<pb:KR4h0022_WYG_214-4b>¶
雲暖落景朔風凄暮節方欣投轄情且駐當歸别¶
　　　賦得色　　　　　　　　　封行髙¶
夫君敬愛重歡言情不極雅引發清音麗藻窮調飾水¶
結曲池氷日暖平亭色引滿既盃傾　終之以弁側¶
　　　上已浮江宴韻得遥　　　王　勃¶
披觀玉京路駐賞金臺阯逸興懐九仙良辰傾四美松¶
吟白雲際桂馥清谿裏别有江海心日暮情何已(此篇/題得)¶
(遥字而詩押美字按嵗時雜詠及/本集自有遥字韻詩今録于後)¶
<pb:KR4h0022_WYG_214-5a>¶
上已年光促中川興緒遥緑齊山葉滿紅洩片花銷泉¶
聲喧後澗虹影照前橋遽悲春望逺江路積波潮¶
　　　聖泉宴韻得泉　　　　　　　前　人¶
披襟乗石磴列席俯春泉蘭氣薰山酌松聲韻野絃影¶
飄垂葉外香度落花前興洽林塘晩重岩起夕煙¶
　　　春日宴樂逰園賦韻得接　　前　人¶
帝里寒光盡神臯春望浃梅郊落晩英栁甸驚初葉流¶
水抽竒弄崩雲灑方牒清罇湛不空暫喜平生接¶
<pb:KR4h0022_WYG_214-5b>¶
　　　三月曲水宴得舒(疑詩中却/押園字)　盧照隣¶
風煙彭澤里山水仲春園由来弃銅墨本自重琴樽髙¶
情邈不嗣雅道今復存有美光時彦養得坐山樊門開¶
芳杜徑室拒桃花源公子黄金勒仙人紫氣軒長懐去¶
城市髙詠狎蘭蓀連沙飛白鷺孤嶼嘯𤣥猿日影巖前¶
落雲花江上翻興䦨車馬散林塘夕鳥喧¶
　　　和前得煙　　　　　　　王　勃¶
彭澤官初去河陽賦始傳田園歸舊國詩酒間長筵列¶
<pb:KR4h0022_WYG_214-6a>¶
室窺丹洞分樓瞰紫煙縈囘亘津渡出沒控郊鄽鳳琴¶
調上客龍轡儼羣仙松石偏宜古藤蘿不記年重簷交¶
宻樹複磴擁危泉抗石晞南嶺乗沙渺北川傳巖来築¶
處磻磎入釣前日斜真興逺幽楚思凉蟬¶
　　　宴梓州南亭得池　　　　盧照隣¶
貳條開勝迹大隠叶冲規齋閣分危岫樓臺繞曲池長¶
薄狄煙起飛梁古蔓垂水鳥翻荷葉山蟲交桂枝逰人¶
惜將晩公子愛忘疲願得回三舍琴樽長若斯¶
<pb:KR4h0022_WYG_214-6b>¶
　　　初秋登王司馬樓宴賦得同　駱賔王¶
展驥端歸暇登龍喜(集作/嘉)宴同締賞三清滿承恩六義¶
通野晦寒雲(集作/隂)積潭虚秋(集作/夕)照空顧慙非夢鳥濫¶
此厠雕蟲¶
　　　春夜章明府宅宴得春　　　前　人¶
酌桂陶芳夜披薜笑幽人雅琴馴野(集作/魯)雉清歌落梁¶
(集作/范)塵宿雲低迴盖殘月下(集作/上)虚輪幸此蒙(集作/承)恩¶
洽聊當故鄉春¶
<pb:KR4h0022_WYG_214-7a>¶
　　　冬日宴　　　　　　　　前　人¶
二三物外友一百杖頭錢賞洽袁公地情披樂令天促¶
席鸞觴滿當爐獸炭燃何須攀桂樹逢此自留連¶
　　　初秋宴得風(一作于寶/六宅宴)　　　前　人¶
千里風雲契一朝心賞同意盡通家合(集作深/交冷)神靈俗¶
累空草砌(一作/帶)銷寒翠花釭斂(集作枝發/又作疎斂)夜紅唯將淡¶
若水長揖古人風¶
　　　夜飲東亭　　　　　　　宋之問¶
<pb:KR4h0022_WYG_214-7b>¶
春水(集作/泉)鳴大壑皓月吐層岑岑壑景色佳慰我逺逰¶
心聞芳足幽氣驚棲(集作/嘶)多衆音髙興南山吟長謡横¶
素琴¶
　　　春日宴宇主簿山亭得寒字　前　人¶
公子正邀歡林亭春未䦨攀巖踐苔易迷路出花難窓¶
覆垂楊暖階侵瀑水寒帝城歸路直流興接鴛鸞¶
　　　春日鄭協律山亭陪宴餞鄭卿同用樓字¶
　　　　　　　　　　　　　　　前　人¶
<pb:KR4h0022_WYG_214-8a>¶
潘園枕郊郭愛客過相求罇酒東城外騑驂南陌頭池¶
平分洛水林缺見嵩丘暗竹侵山逕垂楊拂妓樓彩雲¶
歌䖏斷遲日舞前留此地何年别蘭芳空自幽¶
　　　同劉給事城南宴集　　　　前　人(一作/張説)¶
水竹幽閒地簪纓近侍臣雍容乗暇日蕭洒出囂塵樹¶
長栖(集作/足思)朋鳥池深入養鱗管絃髙逐吹歌舞妙含春¶
老子叨専席歡逰隔縉紳此中情不淺遥寄賞人心¶
　　　岳州宴别潭州王熊　　　　前　人¶
<pb:KR4h0022_WYG_214-8b>¶
縉雲連省閣溝水遽西東然諾心猶在容華嵗不同孤¶
城臨楚塞逺樹入秦宮誰念三千里江潭一老翁¶
　　　幽州夜飲　　　　　　　　前　人¶
凉風吹夜雨蕭瑟動寒林正有髙堂宴能忘遲暮心軍¶
中多(集作/宜)劒舞塞上重笳音不作邊城將誰知恩遇深¶
　　　鳳閣尋勝地　　　　　　　　前　人¶
西掖持醇酒東山就白雲開軒緑池映命席紫蘭芬舞¶
度花為伴鶯来管作羣太平多樂事春物共氛氲¶
<pb:KR4h0022_WYG_214-9a>¶
　　　定昆池奉和蕭令潭字韻　　前　人¶
暮春三月日重三春水桃花滿禊潭廣樂逶迤天上下¶
仙舟遥衍鏡中酣¶
　　　藥園宴武輅沙將軍得洛字　　前　人¶
東地垂餘興南園宴清洛文學引王枚歌鐘陳衛霍風¶
髙大夫樹露下將軍藥待聞出塞還丹青上麟閣¶
　　　奉蕭中令酒并詩　　　　　前　人¶
樂奏天恩滿盃来秋興髙更蒙蕭相國對席飲醇醪¶
<pb:KR4h0022_WYG_214-9b>¶
　　　廣州蕭都督入朝過岳州宴餞得冬字¶
　　　　　　　　　　　　　　　前　人¶
孤城抱大江節使往朝宗果是臺中舊依然水上逢京¶
華遥比日疲老颯如冬竊羡能言鳥銜恩向九重¶
　　　夕宴房主簿舍　　　　　　前　人¶
嵗晏關雍空風急河渭氷薄逰羈物役㣲向怯(集作/惬)逺¶
慿旅館月宿永閒扄雲思興伊人美思(集作/脩)夜朋酒恵¶
来稱交談既清雅琴吟亦凄凝不逢君騫涸(集作/裳)憂思¶
<pb:KR4h0022_WYG_214-10a>¶
長鬱蒸¶
　　　岳州宴姚紹之　　　　　　　前　人¶
杞梓滯江濵光華白日新難兄金作友媚子玉為人山¶
水含秋興池亭借善隣簷松風送静院竹鳥来馴翠斚¶
催(集作/吹)黄菊琱盤繪紫鱗緩歌將　舞宜(集作/為)拂繡衣¶
塵¶
　　　脩書學士奉勑宴梁王宅得樹字¶
　　　　　　　　　　　　　　　前　人¶
<pb:KR4h0022_WYG_214-10b>¶
虎殿成鴻業猿巖題鳳賦既荷大君恩還蒙小山遇秋¶
吹凝絃管凉雲生竹樹共惜朱邸歡　無辭洛城暮¶
　　　秋社日崇讓園宴得新字　　蘇　頲(見雜/詠)¶
鳴爵三農稔勾龍百代神運昌叨輔弼時報喜黎人樹¶
缺池光近雲開日影新生全應有地　長願樂交親¶
　　　寒食宴于中舍别駕兄弟宅　前　人¶
子推山上歌龍罷定國門前納駟来始覩元鵾鏘玉至¶
旋聞季子佩刀回晴花處䖏因風起御栁條條向日開¶
<pb:KR4h0022_WYG_214-11a>¶
自有長筵歡不極還將(一作/持)彩服詠南陔¶
　　　天津橋東旬宴得歌字　　　張九齡¶
清洛象天河東流形勢多朝来逢宴喜春盡却妍和泉¶
鮪歡時躍林鶯醉後歌賜恩頻若此為樂今奈(集作/奈人)何¶
　　　雲陽驛陪崔使君邵道士夜宴　張子容¶
一尉東南逺誰知此夜歡諸侯傾皂蓋仙客整黄冠染¶
翰燈花滿飛觴雲氣寒欣承國士遇更借美人看¶
　　　濟州過趙叟家宴　　　　王　維¶
<pb:KR4h0022_WYG_214-11b>¶
雖與人境接閉門成隱居道言莊叟事儒行魯人餘深¶
巷斜暉静閒門髙栁疎荷鋤脩藥圃散帙曝農書上客¶
摇芳翰中厨饋野蔬夫君第髙飲景晏出林閭¶
　　　與盧象集朱家　　　　　　前　人¶
主人能愛客終日有逢迎貰得新豐酒復聞秦女筝栁¶
條疎客舍槐葉下秋城語笑且為樂吾將達此生¶
　　　宴越府陳法曹西亭　　　　孫　逖(見集/本)¶
公府西巖下紅亭間白雲雪梅初度臘煙竹稍迎曛水¶
<pb:KR4h0022_WYG_214-12a>¶
木涵澄影簾籠引霽氛江南歸思逼春鴈不堪聞¶
　　　和韋和尚兄春日南亭宴兄　弟(兄在/京)¶
　　　　　　　　　　　　　　前　人¶
臺閣升髙位園林隔舊鄉忽聞歌棣萼還比報瓊芳門¶
向宜春近郊連御宿長徳星常有㑹相望在文昌¶
　　　洛陽客舍逢祖詠留宴　　　蔡希寂¶
綿綿鐘漏洛陽城客舍貧居絶送迎逢君貰酒因成醉¶
醉後焉知世上情¶
<pb:KR4h0022_WYG_214-12b>¶
　　　與王昌齡宴王十一　　　　孟浩然¶
歸来卧青山嘗䰟在(一作嘗/夣逰)清都漆園有傲吏惠縣(一/作)¶
(好/)在招呼書幌神仙籙畫屏山海圖酌霞復對此宛似¶
入蓬壺¶
　　　奉先張明府休沐還鄉海亭宴集探得堦字¶
　　　　　　　　　　　　　　　前　人¶
自君理畿甸余亦經江淮萬里音書斷數年雲雨乖歸¶
来休澣日始得賞心諧朱綬(集作/綏)恩雖重滄州趣每懐¶
<pb:KR4h0022_WYG_214-13a>¶
樹低新舞閣山對舊書齋何以發秋興隂蟲鳴夜堦¶
　　　夏日與崔二十一同集衛明府席(一作夏日宴/衛明府宅遇)¶
　　　　(北/使)　　　　　　　　　　前　人¶
言避一時暑池亭五月開喜逢金馬客同飲玉人盃舞¶
鶴乘軒至逰魚擁劒来坐中殊未起簫管莫相催¶
　　　盧明府早秋宴張郎中海園即事得秋字¶
　　　　　　　　　　　　　　前　人¶
邑有絃歌宰翔鸞已狎(一作野狎/又作狎野)鷗眷言華省舊暫拂¶
<pb:KR4h0022_WYG_214-13b>¶
海池逰鬱島蔵深竹前溪對舞樓更聞書即事雲物是¶
清(集作新/又作髙)秋¶
　　　宴包二融宅　　　　　　前　人¶
閒居枕清洛左右接人野門庭無雜賔車轍多長者是¶
時方盛夏風物自瀟洒五月休沐歸相擕竹林下開襟¶
成歡趣對酌(一作/酒)不能罷煙暝棲鳥迷余將歸白社¶
　　　宴張記室宅　　　　　　　前　人¶
甲第金張館門庭軒(一作/車)騎過家封漢陽郡文㑹楚材¶
<pb:KR4h0022_WYG_214-14a>¶
多曲島浮觴酌前山入詠歌妓堂花映發書閣(一作/閤)栁¶
逶迤玉指調筝柱金泥飾舞羅寧知書劒者嵗月獨蹉¶
跎¶
　　　清明日宴梅道士房(此詩見二百/二十六卷)¶
　　　　　　　　　　　　　　前　人¶
　　　寒夜張明府宅宴　　　　前　人¶
瑞雪初盈尺閒宵始半更列筵邀酒伴刻燭限詩成香¶
炭金爐煖嬌絃玉指清醉来方欲臥不覺曉雞鳴¶
<pb:KR4h0022_WYG_214-14b>¶
　　　襄陽公宅飲　　　　　　　前　人¶
窈窕夕陽佳丰茸春色好欲覔淹留䖏無過狭斜道綺¶
席巻龍鬚香床(集作/杯)浮瑪瑙北林積脩樹南池生别島¶
手撥金翠花心迷玉紅草談笑(集作/天)光六義發論明三¶
倒座非陳子驚門還魏公掃榮辱(集作/革)應無間歡娛當¶
共保¶
　　　臨渙裴賛(集作裴/明府)席遇張十六(集一作/房六)¶
　　　　　　　　　　　　　　前　人¶
<pb:KR4h0022_WYG_214-15a>¶
河縣栁林邊河橋晩泊船文叨才子㑹官喜故人連笑¶
語同今夕輕肥異往年晨風理征棹吳楚各悠然(集作理/歸棹)¶
　　　夜宴左氏莊　　　　　　　杜　甫¶
風林纖月落衣露静琴張暗水流花逕春星帶草堂檢¶
書燒燭短看劒引盃長詩罷聞吳詠扁舟意不忘¶
　　　上已日徐司籙林園宴集　　前　人¶
鬢毛垂領白花蘂亞枝紅歌倒衰年廢招尋令節同薄¶
衣臨積水吹靣受和風有喜留攀桂無勞問轉蓬¶
<pb:KR4h0022_WYG_214-15b>¶
　　　崔駙馬山亭醼集　　　　　前　人¶
蕭史幽棲地林間蹋鳳毛洑流何處入亂石閉門髙客¶
醉揮金椀詩成得綉袍清秋多醼㑹終日困香醪¶
　　　陪李北海宴歴下亭　　　　前　人¶
東藩駐皂蓋北渚凌清河海右此亭古濟南名士多雲¶
山已發興玉佩仍當歌脩竹不受暑交流空湧波蘊真¶
惬所遇落日將如何貴賤俱物役從公難重過(海右川/本作海)¶
(内/)¶
<pb:KR4h0022_WYG_214-16a>¶
　　　湘江宴餞裴二端公赴道州　前　人¶
白日照丹斾朱旗散廣川羣公餞南北肅肅秩初筵鄙¶
人奉末眷佩服自早年義均骨肉地懐抱罄所宣盛名¶
富事業無取媿髙賢不以䘮亂嬰保愛金石堅計拙百¶
僚下氣蘇君子前㑹合苦不乆哀樂本相纏交逰颯向¶
盡宿昔浩茫然促觴激萬慮掩抑淚潺湲熱雲初集黒¶
(川本/作曛)缺月未上天白團為我破華燭蟠長煙鴰鶡催明¶
星解袂從此旋上請減兵甲下請安井田永念病渴老¶
<pb:KR4h0022_WYG_214-16b>¶
附書逺山巔¶
　　　宴王使君宅題二首　　　　前　人¶
漢主追韓信蒼生起謝安吾徒自飄泊世事各艱難逆¶
旅招要近他鄉思緒(集作/意緒)寛不才甘朽質髙臥豈泥蟠¶
　　　二¶
汎愛容霜鬢(一作/髪)留歡上夜關(世傳杜子美不避家諱/詩中兩押閑字麻沙傳)¶
(孫覿杜詩押韻作卜夜閑北斗閑今英華元本亦作卜/夜閑其實皆非也或改作夜闌又不在韻按卞氏圜集)¶
(注杜詩及别本自是留歡上夜關盖有投轄之意上字/訛為卜關字訛為閑耳北斗閑者漢書有朱旗絳天今)¶
<pb:KR4h0022_WYG_214-17a>¶
(子美諸將七言詩既云曽閃朱旗北斗閑則是因朱旗/絳天閃見斗亦赤本是殷字於顔切紅色也後本殷周)¶
(之殷於今切盛貌脩書時宣宗諱殷正緊音雖不同字/則一體或改作閑今既祧不諱則是殷字又何疑焉文)¶
(苑不載北斗殷之詩偶/論疑兩閑字故併及之)自吟詩送老相勸酒開顔戎馬¶
今何地鄉園獨舊(集作/在)山江湖墜清月酩酊任扶還¶
　　　陪章侍御宴南樓得風字　　前　人¶
絶域長夏晩兹樓清宴同朝廷燒棧北鼓角漏天東屢¶
食將軍地仍騎御史騘本無丹竈術那免白頭翁冦盗¶
狂歌外形骸痛飲中野雲低度水簷雨細隨風出號軍¶
<pb:KR4h0022_WYG_214-17b>¶
(集作/江)城黑題詩蠟燭(集作/炬)紅此身醒復醉不擬哭途窮¶
　　　曲江陪鄭八丈南史飲　　　前　人¶
雀啄江頭楊栁花鵁鶄鷄䳵滿晴沙自知白髪非春事¶
且盡芳罇戀物華近侍即今難浪跡此身那得更無家¶
丈人才力猶强健豈傍青門學種𤓰¶
　¶
　¶
　文苑英華卷二百十四¶
