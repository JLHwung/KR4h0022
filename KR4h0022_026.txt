# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:39.669155
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二十六
<pb:KR4h0022_WYG_026-1a>¶
欽定四庫全書¶
　文苑英華巻二十六　　　宋　李昉等　編¶
　地類二¶
　　土風賦一首　　　　塵賦一首¶
　　隟塵賦三首　　　　泥賦一首¶
　　　土風賦(并序/)¶
班固曰人含五常貴于萬彚剛柔緩急音聲不同繫水¶
土之風氣則謂之風其好惡取捨動静不恒隨君上之¶
<pb:KR4h0022_WYG_026-1b>¶
情欲聖唐四三皇而六五帝一六合而光宅覽職方圖¶
山川盡見嵗七月木鐸徇于路命州里舉賢良於我睢¶
陽古之大郡也唯君子能通天下之志也其詞曰¶
吳季札挺生江國自南徂北聴羣樂之存亡觀諸夏之¶
臧慝乃言夫大雅小雅周南召南陳俗夸而奢其國無¶
主韓地薄而險其人不堪燕都渤碣秦負汧隴侠客憑¶
陵世家淫勇顓頊之居衛也桑間濮上務耽聲色太公¶
之存齊也冠帶衣履唯勤組織洙泗之間既當(疑作/富)財¶
<pb:KR4h0022_WYG_026-2a>¶
力觜畢之下彌重獵弋兾州則紂之餘烈易為讐㓂合¶
浦則蠻之獷俗相尚戰闘吴南有豫章之基燒銅山而¶
煮鹽海楚東有雲夢之區鞭火耕而驅水耨豈若睢陽¶
城臨氐房其地平促其人温良昔者舜漁雷澤堯作成¶
(一作/平)陽天乙都亳沛公潜梁故地多君子而風有先王¶
富禮樂盛文章魚鹽委積士馬精强亦有顔邑野人居¶
宋而生孔子漆園傲吏隠周而號蒙荘韋氏以占星著¶
族楚宫以揆日居方宓子賤聼訟築臺坐空囹圄巫馬¶
<pb:KR4h0022_WYG_026-2b>¶
期勸農作宰克正封疆亦有髙辛故郡下邑軍塲蔡走¶
定陶之國晉入涉(疑作/沙)隨之鄉與夷出盟於瓦屋郤缺¶
来㑹於承筐聊采綴而為賦叙菁華而未央言其國之¶
始祖微子封於斯土先膺宗周之錫命招納暴殷之餘¶
户宅陶唐火正之監就彭城鐵官之估於是孟諸為澤¶
芒山為圃日尋干戈雲列郡(疑作/羣)伍起臺十仞作室百¶
堵按弓甲飛樓櫓横釣臺伐金皷討曹滅衛侵鄫掠魯¶
㑹盟於鴻口之亭繳射於龍逰之浦及其楚國圍急澤¶
<pb:KR4h0022_WYG_026-3a>¶
門役苦外則睅目而歌内則析骸而哺妖星去國所移¶
者三恠石隕空視之則五其後漢分元弟出食於梁景¶
(當作/文)帝則錫茅而建社文(當作/景)帝則肅桂而稱觴由是¶
綵艇盡樓鋪鴈池以千里蘭軒竹閣澄猿巖而四起徵¶
廐馬於邉徼選宫人於街市千乗出車百金練士煌煌¶
煒煒而軍容備矣南面稱覇而朝天子若乃秦名碭郡¶
禹作豫州城池競於春色車騎溢於川流恵連則詠南¶
山以作賦長卿則背西蜀而来逰入𤓰亭而避暑臨榖¶
<pb:KR4h0022_WYG_026-3b>¶
塾而迎秋吊仙人於蒙邑祠閼伯於商丘想華門之瘈¶
狗歎梁野之妖牛並忘歸於此地充近侍而淹留别有¶
忠臣壮士貞夫孝子五侯競立三王俱死英靈遰見商¶
㩁未已雖埋骨於黄塵俱列名於青史當今奄有萬國¶
承平百年化被則如春露之沾草文同則若夜星之拱¶
天惟茲都之宏壮比列土而居先属城有師何代無賢¶
伊昔全盛莫之與競食客駢闐諸侯聘命旌斾互出臺¶
殿交映忽𤓰剖而豆分若烟收而雨竟已矣哉中則傾¶
<pb:KR4h0022_WYG_026-4a>¶
兮滿則缺隂靈起兮陽精滅始㸔春樹歇芳菲已見秋¶
源漲沙雪自昔雄材與壮氣莫不埋恨而吞咽七十里¶
之城郭仍在一千年之綺羅都絶京兆杜公久逰闗東¶
臨少昊之秋月過梁王之舊宫食水土問人風執官曹¶
而正直抱身鏡而清通識寳者不遺於草澤懐材者喜¶
遇於良工但能任土而作貢則我梁國之不空¶
　　　塵賦(并序/)　　　　　　　　謝　偃¶
余執性介直動多違忤茲讀老子至和光同塵竊有慕¶
<pb:KR4h0022_WYG_026-4b>¶
焉因而賦之¶
伊大噫之煽物氣無擊而不揚惟茲陳(疑/)之宜昧何動¶
息之順常若乃寄形大飇託質厚地倐爾而往忽焉而¶
至乍徘徊以上騰或飄颻而下墜起彼集此不失厥位¶
(一作/類)居無不安涉無不利似逹人之權理任逍遥以自¶
肆若夫隂風發陣雲屯鼉皷震紅旗翻千乗動萬騎奔¶
中原以之黯色白日為之晝昏其興也勃其息也漸或¶
聚或散乍舒乍歛細不可拾輕不可掩蒙籠篋笥羃䍥¶
<pb:KR4h0022_WYG_026-5a>¶
茵簟隨時不競應物不違值細雨而暫息逢輕風而復¶
飛靃靃靡靡雰雰霏霏将晨軒而並出與暮盖而同歸¶
任動靜而無累似識變而知機若夫拂珠履生羅韈積¶
菱鏡而鸞沉下彫梁而歌發散瓊臺而類粉布玉堦而¶
似雪蒙鳯輦於銅衢翳龍媒於金埓有動必發無空不¶
遍出入青瑣逰揚紫殿流細影於廻裾亂浮香於舉扇¶
隠洞房而難覩因隟光而可見既洋溢若浮煙又散漫¶
如流霰至如化衣京洛錬石僊家色侔雨壤影雜飄沙¶
<pb:KR4h0022_WYG_026-5b>¶
逐奔踶而起亂隨驚輪而飛斜近則昏阡蔽陌逺則晦¶
景韜霞疑竊食於顔子先甘餌於𤣥虵惟紛吾之孤介¶
驟萍流而蓬徙既守遇(疑作/愚)以用直每受訕而招毁屢¶
空范丹之甑時卧李恂之被未齊物於荘生庶同塵於¶
老氏¶
　　　隟塵賦(以不依光末難/見微質為韻)　　　蔣　防¶
惟隟有輝惟塵是依微眀散亂若動如飛殊向晦以宴¶
息類趨明而識機不逐大車寕發詩人之嘆無昏廣陌¶
<pb:KR4h0022_WYG_026-6a>¶
詎緇逰子之衣觀乎杲杲初陽沉沉闇室纎光乍進爰¶
委其質忽煙涵而霧貫每延風而寫日透綺帳而偏眀¶
暖丹楹而乍失不重乎金屋不貴乎華堂隨明則著在¶
映而彰代皆擇其居我則不辭於處隙代皆異其志我¶
則不厭乎和光似有情而聚散若任理以行蔵漠漠如¶
流翳白駒之逸影濛濛不息起清唱於彫梁惟深惟微¶
于閨于闥来不可止去不可遏語其志也流形似競於¶
分隂語其微也弱質已侔於毫末豈不以循其隟襲其¶
<pb:KR4h0022_WYG_026-6b>¶
輝洞幽房之曭朗籠踈牖之霏微道或未行歎浮沉之¶
異路時而後動任韜晦以同歸散漫廻環空濛蒨練謂¶
醯雞之乍覩疑野馬之潜見不爭鄰女之光不雜寒堦¶
之霰故知委范甑者志有所未安感孔顔者時有所未¶
歡處沉㝠而匪異辨疑似而愈難曷若因孤光而有託¶
附影流而為觀者哉所謂暗而能彰虚而能受望彈冠¶
而自必騰清路而何不幸承命於光塵賦斯文而藉手¶
　　　第二(同前/韻)　　　　　　　　楊宏真¶
<pb:KR4h0022_WYG_026-7a>¶
隟有塵兮則惟其常日縁隟兮亦孔之彰何在隂而滅¶
彩能委質以和光藹若成規任隟中之小大紛然無緒¶
隨日際以悠揚觀夫熠熠孤光霏霏素質盡方圓之所¶
至滿虚眀而不溢不洒不掃宜靜以探微或煦或吹則¶
動而逾宻何羃䍥以可久混空濛而為一一㸃凝輝異¶
出同歸豈開簾而霰入疑向牖之蟲飛其虚其徐有若¶
無兮漠漠不皦不昧散而聚兮微微既不足以凝榭又¶
何虞於化衣想夫向晦長存匪陽不見的爾東去忽焉¶
<pb:KR4h0022_WYG_026-7b>¶
西轉嗟栁絮之従風訝雪花之見晛翔而不息安即為¶
難挂髙棟而将晩留空隅而助寒疑琢玉成環環中屑¶
墜若窺壺入洞洞裏雲殘美纎姿而無隠雖小道而可¶
觀原夫自託於空而隟能善誘無求於日而隟以虚受¶
察之昭精攬之盈手同白駒之滅没非野馬之紛蹂逺¶
窺濁水斯自異於浮沉仰觀歌梁必坐分於妍不美其¶
含華有耀委照無違想剥廬之斯衆知舊舘之猶稀安¶
寝之堂就餘光而若在偷光之壁尋微燭以相依何異¶
<pb:KR4h0022_WYG_026-8a>¶
暗室無欺眀誠未逹伊若質之隠見在無私之與奪儻¶
髙鑒以吹嘘願飛翔(一作/揚)於天末¶
　　　第三(同前/韻)　　　　　　　　趙　蕃¶
日入空隟塵生夜光嘉的的以初引見冥冥而自彰乍¶
拂圓輝積纎形而散亂時摇輕吹飜弱質以悠揚洎夫¶
託彼耀靈起茲虚室恒紛空而色碎毎燭幽而景宻仰¶
孤光之未及猶在暗而效質由是亭亭旁照羃羃斜飛¶
必烱爾以賦象終飄然而相依故所以臨素壁隠清輝¶
<pb:KR4h0022_WYG_026-8b>¶
若下歌梁方凝姿而漠漠如驚陳榻幾引耀以霏霏是¶
故當皎皛以自飛引虚光而将扇振遺芳而交集流細¶
影而倐遍散乎幽處非厚地而不揚透彼無間庶髙天¶
而可見爾其晶眀下射杳靄中攅景熠熠以将盡視規¶
規而尚殘及皛輝之餘斜分稍易當冥濛之際仰望誠¶
難至若窈窕孤懸熒煌相蹂靜對幽闥閒臨虚牖窮隠¶
見而不讓隨方圓而可久若然者則混而同貫自得審¶
於浮沉浩以相鮮孰可辨於妍不是以杳如有待紛若¶
<pb:KR4h0022_WYG_026-9a>¶
無機穿棟宇以光小拂簾櫳而色微片影方呈似鑿幽¶
人之室輕文靡定如緇逰子之衣故其餘照乍沉纎埃¶
旁逹既在隂而不昧将耀質而難奪亦何必越茫洋散¶
空濶願依大厦之内永寄流光之末¶
　　　泥賦(并序/)　　　　　　　　鄭惟忠¶
語曰等級懸隔有似雲泥然雲髙則髙矣如其不義猶¶
為夫子所輕故曰於我如浮雲泥卑則卑矣苟不可棄¶
且見荘生所重故曰曳尾於塗中吾少也嘗覽左太冲¶
<pb:KR4h0022_WYG_026-9b>¶
詩曰賤者雖自賤重之若千鈞感斯言之有徵故為泥¶
賦¶
嘉鴻鑪之造化物無象而不甄惟茲泥之為質諒稟之¶
於自然雖體潤性柔而名卑質賤不同塵以苟出必感¶
澤而斯見信厚地之所生匪膏雨而不變同賢良之韞¶
櫝候聖明而方薦若乃花水行落莢雨将餘交衢蓄潦¶
曲浦含汙(一作/淤)望之疑實即之也虚動而為有靜而為¶
無苟具形之所蹠必觸類而圖諸託龜文而成印寫鳥¶
<pb:KR4h0022_WYG_026-10a>¶
跡以為書蹤發追風之馬轍閉流水之車於是陶鈞賦¶
象刻削成噐固應用之無方任良工之所肄順規矩而¶
畫一循制度而無二裁無不成擬無不類以土為質以¶
水為位位去質沉復歸乎地彼木偶之漂泊萍流之自¶
恣推移兮莫識其始終泛濫兮莫知其所至若乃藴凋¶
草於閒館含芳樹於禁闈不緇白玉之彩徒混眀珠之¶
輝帶晴牛而蹔落逐春鷰而還飛何茲物之無識亦應¶
命以知機本乎形而入用乃委質以合所塗城則踈勒¶
<pb:KR4h0022_WYG_026-10b>¶
解圍封闗則崤函致阻及其見棄形晦跡淪無勞切玉¶
之劒自落成風之斤體伊泥之應變時可同乎人志類¶
明鏡之受物若洪鐘之虚已既懸絶於白雲徒隠淪於¶
緑水伊吾人之菲賤竊亦有感於斯矣¶
　¶
　¶
　¶
　文苑英華巻二十六¶
