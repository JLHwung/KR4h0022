# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.913167
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百八十四
<pb:KR4h0022_WYG_184-1a>¶
欽定四庫全書¶
　文苑英華巻一百八十四　宋　李昉等　編¶
　省試五¶
　　釋奠日國學觀禮聞雅頌二首¶
　　貢舉人謁先師聞雅樂二首¶
　　太常寺觀舞聖壽樂一首¶
　　冊上公太常奏雅樂一首¶
　　曉過南宫聞太常清樂二首¶
<pb:KR4h0022_WYG_184-1b>¶
　　太常觀閱驃國新樂一首¶
　　郊壇聼雅樂一首　　　舞干羽兩階一首¶
　　朱絲絃一首　　　　　夫子鼓琴得其人一首¶
　　夜聞洛濵吹笙一首¶
　　緱山月夜聞王子普吹笙二首¶
　　湘靈鼓瑟五首　　　　霓裳羽衣曲一首¶
　　寒夜聞霜鐘二首　　　曉聞長樂鐘聲一首¶
　　聽霜鐘二首　　　　　律中應鐘一首¶
<pb:KR4h0022_WYG_184-2a>¶
　　笙磬同音一首　　　　范成君擊洞隂磬一首¶
　　終南精舍月中聞磬二首¶
　　泗濵得石磬一首　　　風箏一首¶
　　聽郢客歌陽春白雪一首¶
　　尚書郎上直聞春漏三首¶
　　雪後觀象闕待漏一首　太清宫聞滴漏一首¶
　　百官乗月早朝聽殘漏一首¶
　　春䑓晴望三首¶
<pb:KR4h0022_WYG_184-2b>¶
　　　釋奠日國學觀禮聞雅頌　　滕　珦¶
太學時觀禮東方曉色分威儀何棣棣環珮又紛紛古¶
樂從空盡清歌幾處聞六和成逺吹九奏動行雲聖上¶
尊儒樂春秋奠茂勲幸因陪齒列聊以頌斯文¶
　　　同前　　　　　　　　　　令狐&KR0008;¶
肅肅先師廟依依胄子羣滿庭陳舊禮開户拜清芬萬¶
舞當華燭簫韶入翠雲頌歌侵曉聽雅吹度風聞澹泊¶
調元氣中和羙聖君惟餘東魯客蹈舞向南薫¶
<pb:KR4h0022_WYG_184-3a>¶
　　　貢舉人謁先師聞雅樂　　　吕　炅¶
禮聖來羣彦觀光在此時聞歌音乍逺合樂和還遲調¶
朗能諧竹聲微又契絲輕泠流簨虡繚繞動纓緌九變¶
將隨節三終必盡儀國風由是正王化自雍熈¶
　　　同前　　　　　　　　　　王　起¶
藹藹觀光士來同鵠鷺羣鞠躬遺像在稽首雅歌聞度¶
曲飄清漢餘音遏曉雲雨楹凄已合九仞杳難分斷續¶
同清吹洪纎入紫氛長言聽已罷千載仰斯文¶
<pb:KR4h0022_WYG_184-3b>¶
　　　太常寺觀舞聖壽樂　　　　徐元弼¶
舞字傳新慶人文邁舊章冲融和氣洽悠逺聖功長盛¶
徳流無外明時樂未央日華增顧盼風物助低昻翥鳯¶
方齊首髙鴻忽斷行雲門與兹曲同是奉陶唐¶
　　　册上公太常奏雅樂　　　　前　人¶
司樂陳金石逶迤引上公奏音人語絶清韻珮聲通應¶
律烟雲改來儀鳥獸同得賢因舉頌脩禮便觀風聖壽¶
三稱内天歡九奏中寂寥高曲盡猶自滿宸聰¶
<pb:KR4h0022_WYG_184-4a>¶
　　　曉過南宫聞太常清樂　　　陸　贄¶
南宮聞古樂拂曙聽初驚烟靄遙迷處絲桐暗辨名節¶
隨新律改聲𢃄緒風輕合雅將移俗同和自感情逺音¶
兼曉漏餘響過春城九奏明初日寥寥天地清¶
　　　同前　　　　　　　　　　張　濛¶
玉珂經禮寺金奏過南宫雅調乗清曉飛聲向逺空漫¶
隨飄去雪輕逐度來風逈出重城裏旁聞九陌中應將¶
肆夏比更與五英同一聽南薫曲因知大舜功¶
<pb:KR4h0022_WYG_184-4b>¶
　　　太常觀閲驃國新樂　　　　胡直鈞¶
異音來驃國初被奉常人纔可宫商辨殊驚節奏新轉¶
規廻繡靣曲折度文身舒散隨鸞吹喧呼雜鳥春襟衽¶
懐舊識絲竹變恆陳何事留中夏長令表化淳¶
　　　郊壇聽雅樂　　　　　　　前　人¶
泰壇恭祀事彩仗下寒坰展禮陳嘉樂齊心動衆靈韻¶
長飄更逺曲度静宜聽泛響何清越隨風散杳𡨕㣲懸¶
和氣聚旋退曉山青本自鈞天降還疑列洞庭¶
<pb:KR4h0022_WYG_184-5a>¶
　　　舞干羽兩階　　　　　　　石　倚¶
干羽能柔逺前階舞正陳欲稱文徳盛先表樂聲新肅¶
肅行初列森森氣益振動容和律吕變曲静風塵化美¶
超千古恩波及七旬已知天下服不獨有苗人¶
　　　朱絲絃　　　　　　　　　楊　衡¶
寂寞瑤琴上深知直者情幸傳朱鷺曲那止素絲名瑞¶
草人空仰王言世久行大方聞正位樂府動清聲文武¶
音初合宫商調屢更誰能向機杼終日泣無成¶
<pb:KR4h0022_WYG_184-5b>¶
　　　夫子鼓琴得其人　　　　　白行簡¶
宣父窮𤣥奥師襄授素琴稍殊流水引全辨聖人心慕¶
徳聲逾感懐人意自深泠泠傳妙手摵摵振空林促調¶
清風至操絃白日沉曲終情不盡千古仰知音¶
　　　夜聞洛濵吹笙　　　　　　張仲素¶
王子千年後笙音五夜聞逶迤繞清洛斷續下仙雲泄¶
泄飄難定啾啾曲未分松風助幽律波月動輕文鳯管¶
聽何逺鸞聲若在羣暗空思羽盖餘氣自氛氲¶
<pb:KR4h0022_WYG_184-6a>¶
　　　緱山月夜聞王子普吹笙　　厲　𤣥¶
緱山明月夜岑寂隔塵氛紫府參差曲清宵次第聞韻¶
流多入洞聲度半和雲拂竹鸞驚侣經松鶴舞羣蟾光¶
聽處合仙路望中分坐惜千嵒曙遺音過汝墳¶
　　　同前　　　　　　　　　　鍾　輅¶
月滿緱山夜風傳子普笙初聞盈谷逺漸聽入雲清杳¶
異人間曲遥分鶴上情孤鸞驚欲舞萬籟寂無聲此夕¶
留烟駕何時返玉京唯愁音響絕曉色出都城¶
<pb:KR4h0022_WYG_184-6b>¶
　　　湘靈鼓瑟　　　　　　　　魏　璀¶
瑶瑟多哀怨朱絃且莫聽扁舟三楚客藂竹二妃靈淅¶
瀝聞餘響依稀欲辨形柱間寒水碧曲裏暮山青良馬¶
悲衘草遊魚思繞萍知音若相遇終不滯南溟¶
　　　同前　　　　　　　　　　錢　起(天寶/十載)¶
善撫(一作/鼓)雲和瑟常聞帝子靈馮夷空自舞楚客不堪¶
聽逸韻諧(一作若/調淒)金石清音發(一作/入)杳冥蒼梧來(一作/成)¶
怨慕白芷動芳馨流水傳湘浦悲風過洞庭曲終人不¶
<pb:KR4h0022_WYG_184-7a>¶
見江上數峯青¶
　　　同前　　　　　　　　　　陳　季¶
神女泛瑶瑟古祠嚴野亭楚雲來泱&KR1071;湘水助清泠妙¶
指㣲幽契繁聲入杳冥一彈新月(一作/斜日)白數曲暮山青¶
調苦荆人怨時遥帝子靈遺音如可賞試奏為君聽¶
　　　同前　　　　　　　　　　莊若訥¶
帝子鳴金瑟餘聲自抑揚悲風絲上斷流水曲中長出¶
没遊魚聽逶迤彩鳯翔㣲音時扣徵雅韻乍含商神理¶
<pb:KR4h0022_WYG_184-7b>¶
誠難測幽情詎可量至今聞古調應恨滯三湘¶
　　　同前　　　　　　　　　　王　邕¶
寶瑟和琴韻靈妃應樂章依俙聞促柱髣髴夣新粧波¶
外聲初發風前曲正長淒清和萬籟斷續繞三湘轉覺¶
雲山逈空懐杜若芳誰能傳此意雅㑹在宫商¶
　　　霓裳羽衣曲　　　　　　　李　肱¶
開元太平時萬國賀豐嵗梨園獻(文粹/作厭)舊曲玉座流新¶
製鳯管遞參差霞衣競摇曵宴罷水殿空輦餘春草細¶
<pb:KR4h0022_WYG_184-8a>¶
蓬壺事已久仙樂功無替誰(文粹/作詎)肯聽遺音聖明知善¶
繼¶
　　　寒夜聞霜鐘　　　　　　　鄭　絪¶
霜鐘初應律寂寂出重林拂水冝清聽凌空散逈音舂¶
容時未歇摇曳夜方深月下和虚籟風前聞(疑作/間)逺砧¶
浄兼寒漏徹閒畏曙更侵遥想千山外泠泠何處尋¶
　　　同前　　　　　　　　　　盧景亮¶
洪鐘發長夜清響出層岑暗入繁霜切遥傳古木深何¶
<pb:KR4h0022_WYG_184-8b>¶
城亂逺漏幾處雜踈砧已警離人夣仍知旅客襟待時¶
當命侣抱器本無心儻若無知者誰能設此音¶
　　　曉聞長樂鐘聲　　　　　　戴叔倫¶
漢苑鐘聲早秦郊曙色分霜凌萬户徹風散一城聞已¶
啓蓬萊殿初朝鴛鷺羣虚心方應物大扣欲干雲近雜¶
鷄人唱新傳鳬氏文能令翰苑客流聽思氛氲¶
　　　聽霜鐘　　　　　　　　　失　名¶
渺渺飛霜夜寥寥逺岫鐘出雲疑斷續入户乍舂容度¶
<pb:KR4h0022_WYG_184-9a>¶
枕頻驚夣隨風幾韻松悠揚來不已杳靄去何從髣髴¶
煙嵐隔依俙巖嶠重此時聊一聽餘響繞千峯¶
　　　同前　　　　　　　　　　失　名¶
寥亮來豐嶺分明辨古鐘應霜如自擊中節每相從静¶
聽非閒扣潜應藴聖蹤風間時斷續雲外更舂容虛警¶
和清籟雄鳴隔亂峯因知(一作/之)諭知已(一作/者)感激更難¶
逢¶
　　　律中應鍾　　　　　　　　裴　元¶
<pb:KR4h0022_WYG_184-9b>¶
律窮方數寸室暗在三重伶管灰先動秦正節已逢商¶
聲辭玉笛羽調入金鍾宻葉翻霜彩輕冰歛水容望鴻¶
南去絶迎氣北來濃願託無凋性寒林自比松¶
　　　笙磬同音　　　　　　　　失　名¶
笙磬聞何處淒鏘宛在東激揚音自徹髙下曲宜同歴¶
歴俱盈耳泠泠&KR0589;散空獸因繁奏舞人感至和通詎間¶
洪纎韻能齊搏拊功四懸今盡美一聽辨移風¶
　　　范成君擊洞隂磬　　　　　范傳正¶
<pb:KR4h0022_WYG_184-10a>¶
歴歴聞金奏㣲微下玉京為詳家牒久偏識洞隂名澹¶
佇人間聽鏗鏘古曲成何湏百獸舞自暢九天情注目¶
㸔無見留心記未精雲霄如可託借鶴向層城¶
　　　終南精舍月中聞磬　　　　吕　温¶
月中(一作/峯)禪室掩幽徑(一作/磬)浄昏氛思入空門妙聲從¶
覺路聞泠泠流衆(一作/滿虚)壑杳杳出重(一作/寒)雲天籟疑難¶
辨霜鐘詎可分偶來依(一作/遊)法界便欲謝人羣竟夕聽¶
眞響荷花積露文(一作塵心/自觧紛)¶
<pb:KR4h0022_WYG_184-10b>¶
　　　同前　　　　　　　　　獨孤申叔¶
精廬慙(疑/)夜景天宇㓕埃氛幽磬此時擊餘音幾處聞¶
隨風樹杪去支䇿月中分斷絶如殘漏淒清不隔雲覉¶
人方罷夣獨鴈忽迷羣響盡河漢落千山空紏紛¶
　　　泗濵得石磬　　　　　　　李　勲¶
浮磬潜清深依依呈碧潯出水見貞質在懸含玉音對¶
此喜還歎幾秋還到今器古契良覿韻和諧宿心何為¶
值明鑒適得離幽沉自兹入清廟無復泥沙侵¶
<pb:KR4h0022_WYG_184-11a>¶
　　　風筝　　　　　　　　　　鮑　溶¶
何響與天通瑶筝挂望中彩絃非觸指錦調忽聞風鴈¶
柱虚連勢鸞歌且墜空夜和霜擊磬晴引鳯歸桐幽咽¶
誰生怨清泠自匪躬秦姬收寶匣搔首不成功¶
　　　聽郢客歌陽春白雪　　　　歐陽衮¶
寂聽郢中人髙歌已絶倫臨風飄白雪向日奏陽春調¶
雅偏盈耳聲長杳入神連連貫珠並褭褭遏雲頻度曲¶
知難和凝情想任眞周郎如賞善莫使滯芳晨¶
<pb:KR4h0022_WYG_184-11b>¶
　　　尚書郎上直聞春漏　　　　張少博¶
建禮含香處重城待漏辰徐聲傳鳯闕曉唱辨雞人銀¶
箭聽將盡銅壺滳更新催籌當五夜移刻及三春杳杳¶
從天逺泠泠出禁頻直廬殘響曙肅穆對鈎陳¶
　　　同前　　　　　　　　　　周　徹¶
建禮通華省含香直紫宸静聞銅史漏暗識桂宫春滴¶
瀝疑將絶清泠發更新寒聲臨鴈沼踈韻應雞人廻入¶
千門徹行催五夜頻髙䑓閒自聽非是駐征輪¶
<pb:KR4h0022_WYG_184-12a>¶
　　　同前　　　　　　　　　　失　名¶
地即尚書省人惟鴛鷺行審時傳玉漏直夜遞星郎歴¶
歴聞仙署泠泠出建章自空來斷續隨穴散凄鏘物静¶
知聲近寒輕覺夜長聽餘殘月落曙色滿東方¶
　　　雪夜觀象闕待漏　　　　　張少博¶
殘雪初晴後鳴珂奉闕庭九門傳曉漏五夜候晨扄北¶
斗横斜漢東方落曙星烟氛初動色簮珮未分形雪重¶
猶垂白山遥不辨青雞人更唱處偏入此時聽¶
<pb:KR4h0022_WYG_184-12b>¶
　　　太清宫聞滴漏　　　　　　嚴巨川¶
玉漏移中禁齊車入太清漸知催辨色復聽續餘聲乍¶
逐微風轉時因雜珮輕青樓人罷夣紫陌騎將行殘魄¶
棲初盡餘寒滴更生慙非朝謁客空有振衣情¶
　　　百官乗月早朝聽殘漏　　　莫宣卿¶
建禮儼朝冠重門耿夜䦨碧空蟾魄度清禁漏聲殘候¶
曉車輿合凌霜劔珮寒星河猶皎皎銀箭尚珊珊杳靄¶
祥光起霏微瑞氣攅忻逢聖明代長願接鴛鸞¶
<pb:KR4h0022_WYG_184-13a>¶
　　　春䑓晴望　　　　　　　　李　程¶
曲臺送春日景物麗新晴靄靄煙收翠忻忻木向榮静¶
㸔遲日上閒愛野雲平風慢遊絲轉天開逺水明登高¶
塵慮息觀徼道心清更有遷喬意翩翩出谷鸎¶
　　　同前　　　　　　　　　　鄭　蕡¶
追賞層臺逈登臨四望頻熈熈山雨霽處處栁條新草¶
長秦城夕花宜漢苑春晴林翻度鳥紫陌閲行人旅客¶
風塵厭山家夣寐親遷鸎思出谷騫翥待芳辰¶
<pb:KR4h0022_WYG_184-13b>¶
　　　同前　　　　　　　　　　喬　弁¶
層臺聊一望遍賞帝城春風暖聞啼鳥冰開見躍鱗晴¶
山煙外翠香蘂日邊新已變青門桞初銷紫陌塵金湯¶
千里國車騎萬方人此處雲霄近慿高願致身¶
　¶
　¶
　¶
　文苑英華卷一百八十四¶
