# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.000389
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百八十八
<pb:KR4h0022_WYG_188-1a>¶
欽定四庫全書¶
　文苑英華卷一百八十八　宋　李昉等　編¶
　省試九(州府/試附)¶
　　花發上林六首¶
　　曲江亭望慈恩寺杏園花發四首¶
　　金谷園花發懐古三首　芙蓉出水二首¶
　　華林園早梅一首　　潘安仁戴星㸔河陽花發一首¶
　　宫池産瑞蓮一首　　　小苑春望宫池栁色十首¶
<pb:KR4h0022_WYG_188-1b>¶
　　御溝新栁六首　　　　原隰荑緑栁一首¶
　　御園芳草一首　　　　龍池春草三首¶
　　方士進恒春草一首　　禮闈階前春草生一首¶
　　春草凝露一首　　　　春草碧色二首¶
　　生芻一束二首¶
　　　花發上林　　　　　　　　　獨孤授¶
上苑韶容早芳菲正吐花無言向春日閒笑任年華潤¶
色籠輕靄晴光艶晩霞影連千戸竹香散萬人家幸遶¶
<pb:KR4h0022_WYG_188-2a>¶
樓臺近仍懷雨露賖願君垂採摘不使落風沙¶
　　　同前　　　　　　　　　　周　渭¶
灼灼花凝雪春來發上林向風初散蘂垂葉欲成隂人¶
過香隨逺煙晴色自深净時空結霧踈處未藏禽菶茸¶
何年植間闗幾日吟一枝如可冀不負折芳心¶
　　　同前　　　　　　　　　　竇　常¶
上苑曉沉沉花枝亂綴隂色浮雙闕近春入九門深向¶
暖風初扇餘寒雪尚侵艶廻秦女目愁處越人心繞繞¶
<pb:KR4h0022_WYG_188-2b>¶
時縈蝶闗闗乍引禽寧知幽谷羽一舉欲依林¶
　　　同前　　　　　　　　　　王　表¶
上苑春何早繁花已滿林笑迎明主仗香拂羙人簮地¶
接樓臺近天垂雨露深晴光來戲蝶夕影動棲禽欲託¶
凌雲勢先開捧日心當知桃李樹從此必成隂¶
　　　同前　　　　　　　　　　王　儲¶
東陸和風至先開上苑花穠枝藏宿鳥香蘂拂行車散¶
白憐晴日舒紅愛晩霞桃間留御馬梅處入胡笳城郭¶
<pb:KR4h0022_WYG_188-3a>¶
連增媚樓臺映轉華豈同幽谷草春至發猶賖¶
　　　同前　　　　　　　　　　失　名¶
花發三陽盛香飄五柞深素暉雲積苑紅彩繡張林落¶
水隨魚戲摇風映鳥吟瓊樓出高艶玉輦駐濃隂亂蝶¶
枝開影繁蜂蘂上音鮮芳盈禁籞布澤荷天心¶
　　　曲江亭望慈恩寺杏園花發　李君何¶
春晴凭水軒僊杏發南園開蘂風初曉浮香景欲暄光¶
華臨御陌色相對空門野雪遥添净山煙近借繁地閒¶
<pb:KR4h0022_WYG_188-3b>¶
分禁(一作/鹿)苑景勝類桃源况值新晴日芳枝度彩鴛¶
　　　同前　　　　　　　　　　周宏亮¶
江亭閒望處逺近見秦源古寺遲春景新花發杏園蕚¶
中輕蘂宻枝上素姿繁拂雨雲初起含風雪欲翻容輝¶
明十地香氣遍千門願莫隨桃李芳菲不為言¶
　　　同前　　　　　　　　　　曹　著¶
渚亭臨浄域&KR1088;望一開軒晩日分初地東風發杏園異¶
香飄九陌麗色映千門照灼瑶華散葳&KR0331;玉露繁未教¶
<pb:KR4h0022_WYG_188-4a>¶
遊妓折乍聽早鶯喧誰復争桃李含芳自不言¶
　　　同前　　　　　　　　　　陳　翥¶
曲池晴望好近接梵王家十畆開金地千林發杏花映¶
雲猶誤雪照日欲成霞紫陌傳香逺紅泉落影斜園中¶
春尚早亭上路非賖芳景堪遊處其如惜物華¶
　　　金谷園花發懐古　　　　　王　質¶
寂寥金谷澗花發舊時園人事空懐古烟霞此獨存管¶
絃非上客歌舞少王孫繁蘂風驚散輕紅鳥乍翻山川¶
<pb:KR4h0022_WYG_188-4b>¶
終不改桃李自無言今日經塵路凄凉詎可論¶
　　　同前　　　　　　　　　　張公乂¶
今日春風至花開石氏園未全紅艶折半與素光翻㸃¶
綴踈林遍㣲明古徑繁窺臨鶯欲語寂寞李無言谷變¶
迷鋪錦臺餘認樹萱川流人事共(一作/近)千載竟誰論¶
　　　同前　　　　　　　　　　失　名¶
春風生梓澤遲景映花林欲問當時事因傷此日心繁¶
華人已殁桃李意何深澗咽歌聲在雲歸盖影沉地形¶
<pb:KR4h0022_WYG_188-5a>¶
同萬古笑價失千金遺跡應無限芳菲不可尋¶
　　　芙蓉出水　　　　　　　　陳　至¶
菡蓞迎秋吐夭摇映水濵劔芒開寳匣峯影冩蒲津下¶
照參差荇高辭苒弱蘋自當巢翠甲非止戲頳鱗莫以¶
時先後而言色故新芳香正堪翫誰報渉江人¶
　　　同前　　　　　　　　　　賈　謩¶
的皪舒芳艶紅姿映緑蘋摇風開細浪出沼媚清晨翻¶
影初迎日流香暗襲人獨披千葉淺不競百花春魚戲¶
<pb:KR4h0022_WYG_188-5b>¶
參差動龜遊次第新渉江如可採從此免迷津¶
　　　華林園早梅　　　　　　　鄭述誠¶
曉日東樓路林端見早梅獨凌寒氣發不逐衆花開素¶
彩風前艶韶光雪後催蘂香霑(一作/繁香)紫陌枝亞拂青苔¶
止渇曽為用和&KR0245;舊有才含情欲攀折瞻望幾徘徊¶
　　　潘安仁戴星㸔河陽花發　　吕　敞¶
行春潘令至勤恤戴星光為政宵忘寢臨人俗冀康曉¶
花迎徑發新蘂滿城香秀色霑輕露鮮輝麗早陽津橋¶
<pb:KR4h0022_WYG_188-6a>¶
見來往空霧拂衣裳桃李今無數從茲願比方¶
　　　宫池産瑞蓮(帖經/日試)　　　　　王貞白¶
雨露及萬物嘉祥有瑞蓮香飄鷄樹近榮占鳯池先聖¶
日臨䨇麗恩波照並妍願同指佞草生向帝堯前¶
　　　小苑春望宫池栁色　　　　張　昔¶
小苑春初至皇衢日更清遥分萬條栁廻出九重城隠¶
映龍池潤參差鳯闕明影冝宫雪曙色帯禁烟晴深淺¶
殘陽變髙低曉吹輕年光正堪折欲寄一枝榮¶
<pb:KR4h0022_WYG_188-6b>¶
　　　同前　　　　　　　　　　黎　逢¶
上宫新栁變小苑暮天晴始見和煙宻遥憐拂水輕色¶
乗陽氣重隂助御樓清不厭隨風嫋仍宜向日明客中¶
愁(一作客/愁觀)羙景池上仰光榮漸到依依處思聞出谷鸎¶
　　　同前　　　　　　　　　　丁　位¶
小苑宜春望宫池栁色輕低昻含曉景縈轉帯新晴似¶
盖芳初合如絲䕃漸成依依連水暗嫋嫋出牆明雖以¶
陽和發能令旅思生他時花滿路從此接遷鶯¶
<pb:KR4h0022_WYG_188-7a>¶
　　　同前　　　　　　　　　　元友直¶
栁色新池遍春光御苑晴葉依青閣宻條向碧流傾路¶
暗隂初重波摇影轉清風從垂處度煙就望中生斷續¶
遊蜂聚飄颻戱蝶輕怡然變芳節願及一枝榮¶
　　　同前　　　　　　　　　　楊　系¶
勝遊從小苑宫栁望春晴拂地青絲嫩縈風緑帯輕光¶
含煙色逺影透水文清玉笛吟何得金閨畫豈成皇風¶
吹欲斷聖日映逾明願駐高枝上還同出谷鸎¶
<pb:KR4h0022_WYG_188-7b>¶
　　　同前　　　　　　　　　　楊　凌¶
上苑門遊早東風栁色輕儲胥遥掩映池水隔㣲明春¶
至條偏弱寒餘葉未成和煙變濃澹轉日異隂晴不獨¶
芳菲好還因雨露榮行人望攀折逺翠暮愁生¶
　　　同前　　　　　　　　　　崔　績¶
帝京春氣早御栁已先榮嫩葉隨風散浮光向日明悠¶
揚生别意斷續引芳聲積翠連馳道飄花出禁城柔條¶
依水弱逺色帯煙輕南望龍池畔斜光照晩晴¶
<pb:KR4h0022_WYG_188-8a>¶
　　　同前　　　　　　　　　　裴　達¶
勝遊經小苑閒望上春城御路韶光發宫池栁色輕乍¶
濃含雨潤微澹帯雲(一作/烟)晴羃歴殘煙歛摇揚落照明¶
幾條垂廣殿數樹影高旌獨有風塵客思同雨露榮¶
　　　同前　　　　　　　　　　張季略¶
韶光歸漢苑栁色發春城半見離宫出纔分逺水明青¶
葱當淑景隠映媚新晴積翠煙初合㣲黄葉未生迎春¶
看尚嫩照日見先榮儻得辭幽谷高枝寄一名¶
<pb:KR4h0022_WYG_188-8b>¶
　　　同前　　　　　　　　　　沈　廻¶
今來遊上苑春染栁條輕濯濯方含色依依若有情分¶
行臨曲沼先發媚重城拂水枝偏弱摇風絲已生變黄¶
隨淑景吐翠逐新晴佇立徒延首徘徊欲寄誠¶
　　　御溝新栁　　　　　　　　賈　稜¶
御苑陽和早章溝栁色新託根偏近日布葉乍迎春秀¶
質方含翠清隂欲庇人輕煙度斜景多露滴行塵褭褭¶
堪離贈依依獨望頻王孫如可賞攀折在芳辰¶
<pb:KR4h0022_WYG_188-9a>¶
　　　同前　　　　　　　　　　陳　羽¶
宛宛如絲栁含黄一望新未成溝上暗且向日邊春嫋¶
娜方遮水低迷欲醉人託空芳欝欝逐溜影鱗鱗弄色¶
滋宵露垂枝染夕塵夾堤連太液還似映天津¶
　　　同前　　　　　　　　　　歐陽詹¶
東風韶景至垂栁御溝新媚作千門秀連為一道春柔¶
荑生女指嫩葉長龍鱗舞絮廻青岸輕烟拂緑蘋王孫¶
初命賞佳客幾(集作/欲)傷神芳意能(集作/堪)相贈一枝先逺¶
<pb:KR4h0022_WYG_188-9b>¶
人¶
　　　同前　　　　　　　　　　馮　宿¶
夾道天渠逺垂絲御栁新千條宜向日萬户共迎春輕¶
翠含煙發㣲音逐吹頻静㸔思渡口廻望憶江濵褭褭¶
分遊騎依依駐旅人陽和如可及攀折在茲辰¶
　　　同前　　　　　　　　　　李　觀(集/無)¶
御溝廻廣陌芳栁對行人翠色枝枝滿年光樹樹新畏¶
逢攀折客愁見别離辰近映章臺騎遥分禁苑春嫩隂¶
<pb:KR4h0022_WYG_188-10a>¶
初覆水高影漸離塵莫入羗人笛還令淚濕巾¶
　　　同前　　　　　　　　　　劉遵古¶
韶光先禁栁幾處覆溝新映水疑分翠含煙欲占春悠¶
悠遲日曉褭褭好風頻吐節茸猶嫩通條澤稍均逺和¶
瑶草色暗拂玉樓塵願假鶱飛便歸棲及此辰¶
　　　原隰荑緑栁　　　　　　　温庭筠(集/無)¶
迥野韶光早晴川栁滿(一作/映栁)堤拂塵生嫩緑披雪見柔¶
荑碧玉芽猶短黄金縷未齊腰支弄寒吹眉意入春閨¶
<pb:KR4h0022_WYG_188-10b>¶
預恐狂夫折迎牽逸客迷新鸎將出谷應借一枝棲¶
　　　御園芳草　　　　　　　　陸　贄(集/無)¶
隂隂御園裏瑶草日光長靃靡含煙霧依稀帯夕陽雨¶
餘荑更宻風暖蕙初香擁妓縁馳道乗輿入建章濕煙¶
摇不散細影亂無行恒恐韶光晩何人辨早芳¶
　　　龍池春草　　　　　　　　陳　翊(一作/詡)¶
青春光鳯苑細草遍龍池曲渚交蘋葉廻塘惹栁枝因¶
風初苒苒覆岸欲離離色帯金堤静隂連玉樹移日光¶
<pb:KR4h0022_WYG_188-11a>¶
浮靃靡波影動參差豈比生幽逺芳馨衆不知¶
　　　同前　　　　　　　　　　宋　迪¶
鳯闕韶光遍龍池草色匀煙波全讓緑堤栁不争新翻¶
葉迎紅日飄香借白蘋幽姿偏占暮芳意欲留春已勝¶
生金埒長思藉玉輪翠華如見幸正好及兹辰¶
　　　同前　　　　　　　　　　萬侯造¶
暖積龍池緑晴連御苑春迎風莖未偃裛露色猶新苒¶
苒分堦砌離離雜荇蘋細叢依逺渚踈影落輕綸遲引¶
<pb:KR4h0022_WYG_188-11b>¶
縈花蝶偏宜拾翠人那憐獻賦者惆悵惜茲辰¶
　　　方士進恒春草　　　　　　梁　鍠¶
東呉有靈草生彼剡谿傍既亂莓苔色仍連菡蓞香掇¶
之稱逺士持以奉明王北闕顔彌駐南山壽更長金膏¶
從騁妙石髓莫矜良儻使霑涓滴還遊不死方¶
　　　禮闈階前春草生　　　　　失　名¶
河畔雖同色南宫淑景先㣲開曵履處常對講經前得¶
地風塵隔依林雨露偏已逢霜候改初寄日華妍影與¶
<pb:KR4h0022_WYG_188-12a>¶
叢蘭雜榮將衆卉連哲人如不薙生意在芳年¶
　　　春草凝露　　　　　　　　張友正¶
蒼蒼芳草色含露對青春已頼陽和長仍慙潤澤頻日¶
臨殘未滴風度欲成津蕙葉垂偏重蘭叢洗轉新將行¶
愁裛逕欲采畏濡身獨愛池塘畔清華逺襲人¶
　　　春草碧色　　　　　　　　殷文圭¶
細草含愁碧芊綿南浦濵萋萋如恨别苒苒共傷春踈¶
雨煙華潤斜陽細彩匀花黏繁鬭錦人藉軟勝茵淺映¶
<pb:KR4h0022_WYG_188-12b>¶
宫池水輕遮輦路塵杜回如可結誓作報恩身¶
　　　同前　　　　　　　　　　王　轂¶
習習東風扇萋萋草色新淺深千里碧髙下一時春嫩¶
葉舒煙際㣲香動水濵金塘明夕照輦路惹芳塵造化¶
功何廣陽和力自均今當發生日瀝懇祝良辰¶
　　　生芻一束　　　　　　　　于　結¶
比玉人應重為芻物自輕向風傾弱葉裛露示纎莖蒨¶
練宜春景芊綿對雨情每慙蘋藻用多謝&KR0649;蘭榮孺子¶
<pb:KR4h0022_WYG_188-13a>¶
才雖逺公孫策未行諮詢(一作/詢謀)如不棄終冀及㣲生¶
　　　同前　　　　　　　　　　鄭孺華¶
孫宏期射䇿長倩贈生芻至潔心將比忘憂道不孤芝¶
蘭方入室蕭艾莫同途馥馥香猶在青青色更殊芳寧¶
九春歇薫豈十年無葑菲如堪採山苖自可逾¶
　¶
　¶
　¶
<pb:KR4h0022_WYG_188-13b>¶
　¶
　¶
　¶
　¶
　¶
　¶
　¶
　文苑英華巻一百八十八¶
