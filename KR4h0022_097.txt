# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:40.962627
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷九十七
<pb:KR4h0022_WYG_097-1a>¶
欽定四庫全書¶
　文苑英華巻九十七　　　宋　李昉等　編¶
　志一¶
　　小園賦一首　　　　　脩心賦一首¶
　　述志賦一首　　　　　逰北山賦一首¶
　　　小園賦　　　　　　　　　庾　信¶
若夫一枝之上巢父得安巢之所一壺之中壺公有容¶
身之地况乎管寧藜牀雖穿而可坐嵇康鍜竈既煗而¶
<pb:KR4h0022_WYG_097-1b>¶
堪眠豈必連闥洞房南陽樊重之第緑墀青𤨏西漢王¶
根之宅余有數畝弊廬寂寞人外聊以擬伏臘聊以避¶
風霜雖復晏嬰近市不求朝夕之利潘岳靣城且適閒¶
居之樂况乃黄鶴戒露非有意於輪軒爰居避風本無¶
情於鐘皷陸機則兄弟同居韓康則舅甥不别蝸角蚊¶
睫又足相容者也爾乃窟室徘徊聊同鑿坯桐間露落¶
柳下風來琴號珠柱書名玉杯有棠梨而無舘足酸棗¶
而非䑓猶得欹側八九丈縱横數十歩榆柳三兩行梨¶
<pb:KR4h0022_WYG_097-2a>¶
桃百餘樹撥䝉宻兮見忩行欹斜兮得路蟬有翳(一作/翕)¶
兮不驚雉無羅兮何懼草樹混淆枝格相交山為簣覆¶
地(一作/水)有堂坳藏狸並窟乳鵲重巢連珠細菌長柄寒¶
匏可以療饑可以棲遲㩻䧢(㩻丘奇切説文㩻䧢/也藝文類聚作崎嶇)兮狹¶
室穿漏兮茅茨簷直倚而妨帽户平行而礙眉坐帳無¶
鶴支牀有龜鳥多閒暇花隨四時心則歴陵枯木髪則¶
睢陽亂絲非暇(疑作/夏)日而可畏異秋天而可悲一寸二¶
寸之魚三竿兩竿之竹雲氣䕃於叢蓍金精養於秋菊¶
<pb:KR4h0022_WYG_097-2b>¶
棗酸梨酢桃榹李薁(藝文類聚無雲氣至李薁四句却/添離披落格之藤爛漫無叢之菊)¶
落葉半牀狂花滿屋名為野人之家是謂愚公之谷試¶
(一作/誠)偃息於茂林迺久羨於抽簪雖有門而長閉實無¶
水而恒沉三春負鋤相識五月披裘見尋問葛洪之藥¶
性訪京房之卜林草無忘憂之意花無長樂之心鳥何¶
事而逐酒魚何情而聽琴加以寒暑異令乖違徳性崔¶
駰以不樂損年吳質以長愁養病鎮宅神以薶石厭山¶
精而照鏡屢動莊舄之吟㡬行魏顆之命薄晩閒閨老¶
<pb:KR4h0022_WYG_097-3a>¶
幼相擕蓬頭王覇之子椎髻梁鴻之妻燋麥兩甕寒菜¶
一畦風騷騷而樹急(一作樹搔/搔而風急)天慘慘而雲低聚空倉¶
而雀噪驚懶婦而蟬嘶(一作/啼)昔草濫於吹嘘藉文言之¶
慶餘門有通德家承(一作/藏)賜書或陪𤣥武之觀時參鳯¶
凰之墟觀受釐於宣室賦垂楊於直廬遂乃山崩川竭¶
氷碎瓦裂大盜潛移長離永滅摧直轡於三危碎平途¶
於九折荆軻有寒水之悲蘇武有秋風之别關山則風¶
月悽愴隴水則肝腸斷絶龜言此地之寒鶴訝今年之¶
<pb:KR4h0022_WYG_097-3b>¶
雪百靈(一作/齡)兮倐忽精(一作/菁)華兮已晩不雪鴈門之踦¶
先念鴻陸之逺非淮海兮可變非金丹兮能轉不曝骨¶
於(一作/兮)龍門終低頭於(一作/兮)馬坂諒天造兮昧昧嗟生¶
民兮渾渾¶
　凢一作皆藝文類聚¶
　　　脩心賦(并序/)　　　　　　　江　總¶
太清四年秋七月避地於㑹稽龍華寺此伽藍者余六¶
世祖宋尚書右僕射州陵侯元嘉二十四年之所搆也¶
<pb:KR4h0022_WYG_097-4a>¶
侯之王父晉護軍將軍彪昔涖此邦卜居山隂都陽里¶
貽厥子孫有終焉之志寺域則宅之舊基左江右湖靣¶
山背壑東西陵跨南北紆縈聊與苦節名僧同銷日月¶
曉脩經戒夕覽圖書寢處風雲憑棲水月不意華戎莫¶
辨朝市傾淪以此傷情固可知矣啜泣濡翰豈攄欝結¶
庶後生君子憫余此槩焉¶
嘉南斗之分次肇東越之靈秘表檜風於韓什著鎮山¶
於周紀藴大禹之金書鐫暴秦之石字太史來而探穴¶
<pb:KR4h0022_WYG_097-4b>¶
鍾離去而開笥信竹箭之為珍何碔砆之罕直奉盛徳¶
之鴻祀寓安禪之古寺實豫章之舊圃成黄金之勝地¶
遂寂黙之幽心若鏡中之逺尋靣曽阜之超忽邇平湖¶
之迥深山條偃蹇水葉侵淫挂猿朝落饑鼯夜吟菓叢¶
藥苑桃蹊橘林捎雲拂日結暗生隂保自然之雅趣鄙¶
人間之荒雜望島嶼之邅廻靣江源之重沓泛流月之¶
夜迥曵光烟之曉匝風引蜩而嘶噪雨鳴林而修颯鳥¶
稍狎而知來雲無情而自合爾廼野開靈塔地築禪居¶
<pb:KR4h0022_WYG_097-5a>¶
喜園迢遞樂樹扶疎經行藉草宴坐臨渠持戒振錫庇¶
影甘蔬堅固之林可喻寂滅之塲蹔如異曲終而悲起¶
非木落而愁如豈降志而辱身不露才而揚已鍾風雨¶
之掩藹倦鷄鳴之聒耳幸避地而髙棲憑調御之遺㫖¶
折四辯之微言悟三乘之妙理遣十纒之繫縛祛五惑¶
之塵滓久遺榮於勢利庶忘累於妻子感意氣於疇日¶
寄知音於來祀何逺客之可悲私自憐其何已¶
　　之逺尋(陳書作/而逺尋)庇影(陳書作/度影)掩藹(陳書作/如晦)私自(陳/書)¶
<pb:KR4h0022_WYG_097-5b>¶
　　(作知/自)¶
　　　述志賦(并序/)　　　　　　隋蕭皇后¶
帝每逰幸后常(二字一/作未嘗)不隨從時復(一作/后)見帝失徳心¶
知不敢措言(一作心知不/可不敢措言)因為述志賦以自寄其詞曰¶
承積善之餘慶備箕帚於皇庭恐脩名之不立時(一作/將)¶
負累於先靈廼夙夜而匪懈實寅懼於𤣥冥雖自然(作一/)¶
(强/)而不息亮愚懵(一作/䝉)之所(一作/多)滯思盡(一作/竭)節於天¶
衢才追心而弗逮宴庸薄之多幸荷隆寵之嘉惠頼天¶
<pb:KR4h0022_WYG_097-6a>¶
髙而地厚属王道之昇平均二儀之覆載與日月而齊¶
明廼春生以(一作/而)夏長等品物而同榮願立志於恭儉¶
私自兢於戒盈孰有念於知足苟無希於濫名惟至徳¶
之𢎞深情不邇於聲色感懐舊之餘恩求故劔於宸極¶
叨不世之殊眄謬非才而奉職何寵禄之踰分兮(一無/兮字)¶
撫胷襟兮(一作/而)未識雖沐浴於恩光内慚惶而累息顧¶
微躬之寡昧思令淑之良難實不遑於啟處將何情而¶
自安若臨深而履薄心戰慄其如寒夫居髙思危持滿¶
<pb:KR4h0022_WYG_097-6b>¶
防溢(一作夫居髙而必/危每處滿而防溢)知恣夸之非道乃攝生於沖謐¶
嗟寵辱之易驚上無為而抱一履謙光而守貞(一作/志)且¶
顧(一作/願)安乎容膝珠簾玉箔之奇金屋瑶臺之美雖時¶
俗之崇麗蓋吾(一作/哲)人之所鄙何(一作/愧)絺綌之不工豈¶
絲竹而喧耳知道德之可尊明善惡之由已屏(一作/蕩)囂¶
煩之俗慮乃伏膺於經史綜箴誡以訓心觀女史而作¶
軌遵古賢之令範冀福禄之能綏時脩經(一作/躬)而三省¶
覺今是而昨非嗤黄老之捐(一作/損)思信為善之何依(一/作)¶
<pb:KR4h0022_WYG_097-7a>¶
(可/歸)慕周姬之遺風美虞妃之聖則仰先哲之髙才貴(一/作)¶
(慕/)至人之休徳質菲薄而難蹤心恬愉而去惑乃平生¶
之耿介實(一作/寔)禮義之所遵雖生質之不敏庶積行以¶
成仁懼逹人之蓋寡謂何求而自陳誠素志之難冩同¶
絶筆於獲麟¶
　凢一作皆北史本傳¶
　　　遊北山賦(并序/)　　　　　　王　勣¶
吾(一作/余)周人也本家於祁永嘉之際扈從江右(一作扈/遷江右)¶
<pb:KR4h0022_WYG_097-7b>¶
地實儒素人多髙烈穆公感(一作/衘)建元之耻歸於洛陽¶
同州悲永安之事退居河曲始則晉陽(一有/之字)開國終乃¶
安康(一有/之字)受田墳壟寓居倐焉五葉桑榆成䕃(一作/列)俄¶
將百年勣南山故情老而彌篤東坡餘業悠哉自寧酒¶
甕多於歩兵黍田廣於彭澤皇甫謐之心事壟畝終焉¶
仲長統之規模園林幸足獨居南渚時遊北山聊度世¶
(一作/日)以為娛忽經年而㤀返西窮馬谷北逹牛溪丘壑¶
依然風烟滿目孫登獨坐對嵇阮而無言王覇(後漢/逸民)幽¶
<pb:KR4h0022_WYG_097-8a>¶
居與妻孥而有興(二字一/作共去)忩臨水石砌遶松篁類(一作/歌)¶
田叟(一作/園)之去來亦已久矣望山林之故道何其樂(一/作)¶
(悠/)哉詩者志之所之賦者詩之流也式抽短思即為賦¶
云(四字一作/而賦焉)¶
天道悠悠人生若浮古來賢聖皆成去留八眉四乳龍¶
顔鳯頭殷憂一世(一作/代)零落千秋暫時南靣相將北遊¶
玉殿金輿之大業郊天祀(一作/祭)地之洪休榮深貴(二字/一作)¶
(情/厚)重樂不供愁何况數十年之將(一作/宰)相五百里之公¶
<pb:KR4h0022_WYG_097-8b>¶
侯兢兢業業長懼(一作/思)長憂昔怪燕昭與漢武今識圖¶
仙之有由人誰不願直是難求聞鼎湖之(一作/而)欲信怪¶
橋山之遽脩玉臺金闕大海水之中流瑶林碧樹崑崙¶
山之上頭不得輕飛如石燕終是徒勞乘土牛已矣哉¶
世事自此而可見又何為乎惘惘棄卜筮而不占(一有/餘字)¶
將縱心而長往任物孤逰遺情直上覺老釋之言繁(一/作)¶
(煩/)恨文宣之技癢彼事業之遷斥豈明神(一作/神明)之宰掌¶
物無待而成章(一作物無/往而感彰)生有資而必養嗟大道之泯¶
<pb:KR4h0022_WYG_097-9a>¶
没見人情之委枉禮費日於千儀易勞心於萬象審機¶
事之不息知澆源之浸長鳥何事而嬰羅魚何為而在¶
網生物詭隔精靈惚恍莊周三月而不朝瞿曇六年而¶
遐想有是夫况吾之不如先達乎請息交而自逸聊習¶
静而為娛遂披林樾(一作/槭)進陟㩻䧢(一作/嵓區)連峯雜起複¶
嶂環紆歴丹危而尋捷(一作/絶)徑攀翠險而覔脩塗聳飛¶
情於遐(一作/霞)道振逸想於烟衢重林合沓以齊列崩崖¶
磊砢而相扶覩森沉於絶磵視晃朗於髙嵎自謂摶風¶
<pb:KR4h0022_WYG_097-9b>¶
飈而出埃壒邈若朝𤣥宫而謁紫都碧巒之下清溪之¶
曲望隱隱而纔通聽微微而不屬眷然引領茲焉頓足¶
歩擁石(一作/路)而邅廻視横烟而斷續古藤曵紫寒苔布¶
緑洞裏觀書巖邊對局髣髴靈蹤(一作/應)依稀仙躅竈(一/作)¶
(爐/)何代而銷金杯何年而溜玉石室幽藹沙塲照燭松¶
落落而風廻(一作/回)桂蒼蒼而露溽月未側而先隂霞方¶
昇而後(一作/已)旭喜方外之浩蕩嘆人間之窘束况乃幽¶
谷藏真傍無四鄰紫房半掩𤣥壇尚新逄閬風之逸客¶
<pb:KR4h0022_WYG_097-10a>¶
直蓬萊之故人忽遽梧而䇿杖亦披裘而負薪荷衣薜¶
帶藜杖葛巾出芝田而計畝入桃源而問津昆丘(一作/山)¶
若礪渤澥揚塵栽碧柰而何日種瓊𤓰而㡬春自然詭¶
異非徒隱淪乃有上元仙骨太清神手走電奔雷耘空¶
蒔朽河間之業不齊貫淮南之術無虚受(一作靈受後/有伊林間而)¶
(虚/受)祝(一作/呪)動南極符廻北斗偓佺贈藥麻姑送酒青龍¶
就食(一作/養)於甲辰𤣥牛自拘於乙丑永懐世事天長地¶
乆瞻顧(一作/顧瞻)流俗紅顔白首儻千秋(一作/嵗)之可營亦何¶
<pb:KR4h0022_WYG_097-10b>¶
為而自輕昔時君子曽聞上征忽逄真客誡(一作/試)問仙¶
經談九華之易就叙三英之可成拭丹鑪而調石髓裛¶
翠釜而出金精珠流玉結雪耀霜明咸謂刀圭暫近足¶
使雲車下迎紛吾人之狹見覺羣疑而自拂使捉足而¶
咸(一作/相)安亦何為乎此物彼赤城與𤣥圃豈憑虚而搆¶
窟但水月之非真譬聲色之無佛過矣劉向于嗟葛洪¶
指期繋影依方捕風誰能離世何處逃空假使遊八洞¶
之金室坐三清之玉宫長懐企羨豈出樊籠徒勞海上¶
<pb:KR4h0022_WYG_097-11a>¶
何事雲中昔日蔣元詡之三徑陶淵明之五栁君平坐¶
卜於市門子真躬耕於谷口或託閭閈或歴(一作/潛)山藪¶
咸遂性而同樂豈違方而别(一作/列)守吾無所徒(一作余/無所求)¶
斯焉獨遊屬天下之無(一作/多)事遇山東(一作/中)之可留聊¶
將度日忽已經秋菊花兩岸松聲一丘不能役心而守¶
道故將委運而乘流伊林間而(一作/之)虚受固樵隱之俱¶
託逄去老於中溪(一作逄故/客於中流)遇還童於絶壑雲峯龜甲¶
而重聚霞岫(一作/璧)龍鱗而結絡水出浦而潺潺(一作/淺淺)霧¶
<pb:KR4h0022_WYG_097-11b>¶
含川而漠漠是忻是賞爰遊爰豫結蘿幌而迎宵敞茅¶
軒而待曙爾其雜樹相糾長條交茹葉動猿來花驚鳥¶
去起公子之殊賞瞻(一作/談)王孫之逺慮山水幽尋風雲¶
路深蘭忩左闢(一作/辟)菌閣斜(一作/邪)臨石當堦而虎踞泉¶
映(一作/度)牖而龍吟月照南浦烟生北林閲丘壑之新趣¶
縱江湖之舊心道集吾室風吹我襟松花栢葉之醇酎¶
鳯翮龍唇之素琴白牛溪裏峯(一作/岡)巒四峙信茲山之¶
冝(一作/奥)域昔吾兄之所止許由避地張超成市察俗刪¶
<pb:KR4h0022_WYG_097-12a>¶
詩依經正史康成負笈而相繼根矩摳衣而未已組帶¶
青衿鏘鏘儗儗堦庭禮樂生徒把梓山似尼丘泉疑洙¶
泗(吾兄通字仲淹生於隋末守道不仕大業中隱居此/溪續孔氏六經近百餘巻門人弟子相成故此溪今)¶
(號王子溪焉○自相成而下一作相趨成市/故溪今號王孔子之溪也沫泗一作泗溪)忽焉四散於¶
今二紀地猶如昨人今(一作/多)已矣念昔日之良遊憶當¶
時之君子佩蘭䕃竹誅茅席茞(一作/芷)樹即環林(一作/曲)門¶
(一作/林)成闕里姚仲由之正色薛莊周之言理(此溪集門/人常以百)¶
(数惟河南董恒南陽程元中山賈瓊河東薛収太山姚/義太原温彦愽京兆杜淹等十餘人相為後來題目而)¶
<pb:KR4h0022_WYG_097-12b>¶
(姚義慷慨方之仲由薛収理識方之莊周薛實妙𤣥理/耳○慷慨下一有同濟二字理識方之四字一作以理)¶
(逹稱方耳/一作也)觸石横肱逄流洗耳取樂經籍忘懐憂喜時¶
挾䇿而驅羊或投竿而釣鯉何圖一旦邈成千紀木壊¶
山頽舟移谷徙北岡之上東巖之前講堂猶在碑書(一/作)¶
(石/)宛然想問(一作/聞)道於中壼(一作/室)憶横經於下筵壇場¶
草樹院(一作/苑)宇風烟昔文中之僻處諒遭時之䘮亂局¶
逸歩而湏時蓄竒聲而待旦旅人小吉明夷大難建功¶
則鳴鳯不聞脩書則獲麟為斷惜矣吾兄遭時不平殁¶
<pb:KR4h0022_WYG_097-13a>¶
身之後天下文明坐門人於廊廟瘞夫子於佳城死而¶
可作何時復生式瞻虚舘載歩前楹眷眷長想悠悠我¶
情爼豆衣冠之舊地金石絲竹之餘聲没而不朽我何¶
所營(吾兄仲淹以大業十三年卒於鄉余時年三十三/門人諡為文中子及皇家受命門人多至公輔而)¶
(文中之道未行于時吾因遊此溪周覧故迹葢傷髙賢/之不遇耳○文中下一有子字吾一作余耳一作也)¶
臨故墟而掩抑指歸途而歎惜(一作/息)徃徃溪横時時路¶
塞忽登崇岫依然舊識地迥心遥山髙視直望烟火於¶
桑梓辨溝塍於鄉國前臨(一作/斜連)姑射之西正是汾河(一/作)¶
<pb:KR4h0022_WYG_097-13b>¶
(河/汾)之北悵矣懐抱悠然川域憶昔過庭童顔稚齡何賞¶
不極何遊不經弄春風於磵户詠秋月於山扃北忩照¶
雪南軒聚螢綵衣扇枕緇布問(一作/聞)經何斯樂之易失¶
倐衘哀而茹恤天未悔禍遭家不秩子敬先亡公明早¶
卒吾自此而浩蕩又逄時之不仁天地遂閉雲雷漸屯¶
與沮溺而同趣(一作/往)共夷齊而隱身幸収元吉坐(一作/生)¶
偶昌辰容北海之嘉遁許南山之不臣養拙辭官全(一/作)¶
(含/)和保真豈若馮敬通(一作/生)之誹(一作/訓)世趙元淑之尤¶
<pb:KR4h0022_WYG_097-14a>¶
人殷憂耻賤憔悴傷貧探井臼之(一作/而)無樂歴山河而¶
苦辛豈知(一作/如)我家身(一作/生)事都盧(一作/廢)棄置不念當¶
歸寧圖逺志坐青山而方(一作/非)隱遊碧(一作/緑)潭而已(一/作)¶
(似/)喜舊之出處(二字一/作山裏)絶氛埃登髙日暮心悠哉子平¶
一去何時返仲叔長遊遂不來幽蘭獨(一作/燭)夜之琴曲¶
桂樹陵晨之酒杯丘園散誕窟室徘徊坐等梧(一作/枯)木¶
心同死灰亦有山羞野饌蘭漿木(一作/水)麨把葉煎羮松¶
根溜醥既採藥而為食諒隨情而不矯負鍤春前腰鎌¶
<pb:KR4h0022_WYG_097-14b>¶
嵗杪草漸密而饒蟬(一作/黙)樹彌髙(一作/深)而足鳥地寂寞¶
而森深(一作/沉)路縱横而窈窕野亭鶴唳山梁雉鷕逺遊¶
之所幽棲之次或抱犢而新來乍聞鷄而始至藋畦一¶
兩茅齋數四山為險而無人嶺時平而有地石菌抽葉¶
金芝吐穗鏡執(一作/厭)山精刀驅水魅泉繞砌而魚躍樹¶
横忩而鳥萃天網何寛人生㡬難(一作人/心豈難)飲河知足巢¶
林必安亦何榮於拾紫亦何羨於還丹紅藜促節之仗¶
緑籜斑文之冠野飡二簋園蔬一盤送阮籍而長嘯得¶
<pb:KR4h0022_WYG_097-15a>¶
劉靈而甚懽曉入柴户暮歸藥欄老萊地僻鄒生谷寒¶
楊柳則條垂鍜沼杏樹則花飛坐壇賦或(一作/成)皷吹詩¶
如彈丸擕始醉之鳴鶴對新婚之伯鸞我有懐抱蕭然¶
自保古人則與子(二字一/作難與)同歸紛吾則此焉將老磵溪¶
沼沚(一作/者)之蘋艾丘陵坂險之桑棗接果移桑(一作/棠)栽¶
苗散稻不藏無用之器不愛非常之寳抵玉驚禽揮金¶
薙草接朋友於盃案弄兒童(一作/孫)於襁褓樂山澤之浮¶
遊笑江潭之枯槁戒非佞佛齋非媚道無譽無功形骸¶
<pb:KR4h0022_WYG_097-15b>¶
自空坐成老圃居成(一作/為)下農身與世而相棄賞隨山¶
而不窮披衣竈北逐食墻東儻有白頭四皓龎眉八公¶
小童乘日仙人馭風鄉老則杖頭安鳥邦君則車邊畫¶
熊心期闇合道術潛同解來相訪愚公谷中¶
　¶
　¶
　¶
　文苑英華巻九十七¶
