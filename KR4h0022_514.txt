# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:52.858155
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷五百十四
<pb:KR4h0022_WYG_514-1a>¶
欽定四庫全書¶
　文苑英華巻五百十四　　宋　李昉等　編¶
　選舉門三十道¶
　　舉似已者判六道　　　舉方正者判三道¶
　　舉嘉遁第判一道　　　自舉判一道¶
　　舉人倨傲判一道　　　自比管仲判一道¶
　　貢士不歌鹿鳴判一道　鄉貢進士判五道¶
　　貢士帖經判一道　　　括州貢士判一道¶
<pb:KR4h0022_WYG_514-1b>¶
　　獻賢能書判二道　　　舉賢任選判二道¶
　　被替請選判三道　　　詐假求官判一道¶
　　知名配社判一道¶
　　　舉似已者判¶
丙充使舉似已者御史紏按丙稱但成三物唯善能之¶
　　　對　　　　　　　　　　　陳齊卿¶
舉善國經為善身守有觀風俗俾擇賢良故軺轉(一作/傳)¶
一封尚且通於鍾律埋輪八使豈獨懼於豺狼丙以星¶
<pb:KR4h0022_WYG_514-2a>¶
車達諸天府惟賢能似雖讐不忘御史彈違蒞職肅物¶
臨人謂無失於奉公乃見傷於與善使苟為鬷邁(詩東/門之)¶
(枌鬷邁訓總聚而行但其/下既引羊舌又疑是鬷蔑)畏此簡書則羊舌廢而不興¶
祁奚誰其請老制命為義然暫威扵柏臺察理蒞仁終¶
取連於茅茹欲成三物方建一官所紏之言其細已甚¶
　　　同前　　　　　　　　　　屈突滑¶
天生蒸人樹君以牧國有理體得賢其昌丙人伊何縻¶
我好爵發揮王化對揚天休整日馭以觀風駕星軺而¶
<pb:KR4h0022_WYG_514-2b>¶
問俗方欲庶績其凝伊又九功式序搜遺逸於巖藪訪¶
才能於草澤舉不失徳推皆似已既無替於拔茅亦何¶
慚於擢(一作/折)桂且鯀則廢命禹乃嗣興奚其歸老午也¶
膺職内不子避外惟讎舉建兹一官成彼三物自叶彚¶
征之吉寧失鶴鳴之義憲司所紏誠為妄作不能沮勸¶
忽肆滛刑参則不敏未敢從命¶
　　　同前　　　　　　　　　　裴春卿¶
受命觀風光膺耳目停車輟駕是牧(疑作/收)翹楚知之不¶
<pb:KR4h0022_WYG_514-3a>¶
逺十步自得於芝蘭行之有鄰千里方聞於應㑹惟彼¶
舉善誠為好徳出門無爽於同人投士遂多於似已類¶
祁奚之直道有范滂之逺心建一官而三物克成舉十¶
室而四方知勸皇華允美所謂伊人白簡以聞徒為此¶
紏¶
　　　同前　　　　　　　　　　獨孤峻¶
舉賢無私惟善所在苟利社稷無恤其他(疑作/也)故徳能¶
佐時彭仲超於令尹才堪御敵觀父統於三軍唯得其¶
<pb:KR4h0022_WYG_514-3b>¶
人似已何爽且魏獻舉代祁奚薦讎將利國是資不阻¶
親怨以進賢為務寧問回邪故能建彼一官成乎三物¶
先賢所尚君子韙之事以類分云胡不可瞻言丙也直¶
指是稱舉爾所知何敢没沒良才衆矣多舉何妨御史¶
繡服霜華驄威電發將違執秩言寘僕區曽不知獄也¶
放紛刑乎頗類(見左傳昭十六年/子産曰刑之頗類)滛刑已逞誰則無辜¶
得善誠則可嘉紏按斯為戾也¶
　　　同前　　　　　　　　　　房　密¶
<pb:KR4h0022_WYG_514-4a>¶
進賢受賞求善以類苟有狥於㢘能固無嫌於讎黨夫¶
不惡汝(句/)栁𦍤方為於柏人孰可代之伯華旋佐於軍¶
尉事不為謟舉乃斯得以成三物奚獨一官且王命使¶
臣匪躬之故位多君子何限之拘方勵時而激俗寧守¶
文以牽制能舉善也唯其似之大夫之中則聞於祁氏¶
御史之紏無為于魯人宜加爵地之榮勿䧟功賢之議¶
　　　同前　　　　　　　　　　李　翥¶
父教子忠為臣不易知人則哲惟帝稱難任官惟良底¶
<pb:KR4h0022_WYG_514-4b>¶
祿以徳莫不進方正之士獻賢能之書詩詠繡裳禮設¶
庭燎衣冠濟濟鳴玉珮而來朝文雅鏘鏘望金門而待¶
詔祁大夫之請老内選其親范文子之譲能豈遺其舊¶
皆舉不失職義不在私晉國建其一官魯史成其(一作/乎)¶
三物士遇知己唯其似之覩星使之來儀長歌棫樸覽¶
霜臺之紏謬反示(疑/)狐裘寧假有辭自然無咎¶
　　　舉方正者制¶
京兆尹舉方正所舉者召見槃辟雅拜有司以詭衆虚¶
<pb:KR4h0022_WYG_514-5a>¶
矯奏請左遷¶
　　　對　　　　　　　　　　　張萬頃¶
漢辟賢良周升俊造求我士庶登之于朝咨爾大夫褎¶
然為首以弼余教將沃朕心况張敞尹京孫𢎞待詔軒¶
墀中禁襜褕上謁如咫尺之在顔何槃辟以為禮將三¶
命以必走奚九拜以愆儀然惟才所難與人無備焉可¶
納虚詭之説畏賢能之書苟上第之得人豈左遷之云¶
罪試可乃已吾無間然¶
<pb:KR4h0022_WYG_514-5b>¶
　　　同前　　　　　　　　　　崔珪璋¶
制祿受&KR0194;以身許國夫不舉賢宜其削地故何武所薦¶
先於宗黨孫𢎞慎擇果得詞林至如官則尹京爵為上¶
秩問馬未能於鈎距推賢乃見於槃辟且不求備寧責¶
於周旋如戎可收豈徴於拜禮應屬天顔咫尺對𫾻失¶
墜楚材儻以堪用卞璞詎宜便捨欲求上賞更俟試時¶
因奏左遷孰云其可聖朝刑尚不濫舉賢理合從寛向¶
觀稽首之儀未成不削之罪¶
<pb:KR4h0022_WYG_514-6a>¶
　　　同前　　　　　　　　　　李　伉¶
四方取則西夏為樞九流待問東臺是急若舉不失徳¶
實人所具曕而肅穆清規崇嚴丹陛登清光於霄漢不¶
違顔於咫尺則當進退禮容孰聞槃辟雅拜既無觀於¶
叔氏亦何取于鄒人有司上聞攸資伏念儻使廣成不¶
逺應無北面之尊綺季或存未屈南山之老試可乃已¶
誰謂不然¶
　　　舉嘉遁第判¶
<pb:KR4h0022_WYG_514-6b>¶
嚴虚應嘉遁科舉試策及第選&KR0544;為非時進擬經臺有¶
喧訴選司以虚名乖實貶第¶
　　　對　　　　　　　　　　　徐楚壁¶
嚴虚草澤賢才蒲輪辟命玉臺對問既則登科仙署縻¶
爵誠宜利用抑同選調詎曰非常坐見淪塞行招往訴¶
然則晦其跡也事等鑿坯行其道焉何論負鼎諒出處¶
之有異豈名實之相乖義在優賢理無貶第興言舉主¶
誠則知人賞先茅之地非無故實奪閑田之祿未之前¶
<pb:KR4h0022_WYG_514-7a>¶
聞循彼功&KR0544;以為直筆¶
　　　自舉判(缺/)　　　　　　　　李昇朝¶
　　　舉人據地判(揉目作舉/人倨傲判)¶
頴州常居於本屬舉刺史問所能乃據地而言刺史將¶
為竒才寮吏為詞色倨傲不堪奬仰處分¶
　　　對　　　　　　　　　　　韋希顔¶
常居汝頴竒才丘園髙士千進二千石自謂五百年陳¶
思王之藝能唯聞自舉馬相如之文藻故且先容蓄鋭¶
<pb:KR4h0022_WYG_514-7b>¶
門庭審屠龍之已就露才州府望維駒之有期舉善進¶
賢英翹是務負才任氣倨傲何傷計吏猶揖司空處士¶
何卑刺史或是栖遲之侣禮律未閑流宕之夫拘檢不¶
足取優退劣赦過舉賢庶以為宜未敢懸定¶
　　　自比管仲判¶
無是子恒居草廬自比管仲云夢乗舟邑人告其虚誕¶
　　　對　　　　　　　　　　　李昇朝¶
國家頓網鵷鴻廣羅舟檝人降三傑俾機務允釐天飛¶
<pb:KR4h0022_WYG_514-8a>¶
五老而元氣清晏猶且弓招嵗下徴拜日聞無是子毓¶
徳郊扉澄神虚白效宣尼之竊比無踰老彭徴武侯之¶
故事終期管晏雖復跡符媒&KR0247;終是志越儕流或未可¶
量有足嘉尚昔月中見字尚表英童今夣裏乘舟故符玉¶
佐但聖朝以丘園佇秀物色求人乘箕降&KR0295;之賔金礪¶
玉璜之相必循名實方踐台階今者邑子薄言告以虚¶
誕且鄉人所惡未可即依翁歸自陳亦難慿據言之無¶
罪告上何傷¶
<pb:KR4h0022_WYG_514-8b>¶
　　　貢士不歌鹿鳴判¶
甲秀才充貢郡送不歌鹿鳴之詩¶
　　　對　　　　　　　　　　　苖收(總目/作牧)¶
甲才惟國寶秀彼士林孫𢎞適見於贈芻郤詵佇希於¶
擢桂既黍鄉賦將觀國光雖賔薦可嘉而禮容未足鹿¶
鳴不奏鳯徳何衰爾闕其儀我愛其禮乙有言矣郡何¶
詞焉自速其尤誰曰無咎¶
　　　鄉貢(一作/舉)進士判¶
<pb:KR4h0022_WYG_514-9a>¶
鄉舉(一作/貢)進士至省求試秀才考功不聽求訴不已¶
　　　對　　　　　　　　　　　趙　岊¶
鄉大夫之興贒最(疑作/能)大司徒之論俊造既升司馬又¶
告諸王天府拜而已登内史職為其貳周云進士漢曰¶
秀才在今日之區分非曩時之名數文藝小善進士之¶
能訪對不休秀才之目羙彼良士贒乎我師以窮鄉之¶
莫知徒舉其小庶㑹府之達識即致其大亦猶鯨魚之¶
皷溟海歎蹄涔之暴鱗驊騮之局中庭望雲朔而驤首¶
<pb:KR4h0022_WYG_514-9b>¶
考功自可表其秀傑拔以殊倫縱常式之文不歲登其¶
尤異急賢之地宜日新於進才聞言不聴斯為蔽矣試¶
可乃已何至是乎公使湮沉坐令求訴¶
　　　同前¶
漢辟賢良堯徴側陋庶見拔茅之彚方資刈楚之才故¶
選彼鄉閭貢之天府始策名於進士誠合明𫾻終求試¶
於秀才一何乖謬既離局以干事方越樽而代庖薄訴¶
雖多厚顔奚甚國章攸著甲令斯存考功不聽誠則無¶
<pb:KR4h0022_WYG_514-10a>¶
爽¶
　　　同前¶
講信明義脩詞立誠豈唯潤身且以干禄(一作以/干禄仕)徳成¶
而上充歲賦於司徒道在則遷嘉名聞於㑹府叩兩端¶
而入仕慱之以文論二舉之殊條奪之於理尋擇賢之¶
意無遺十室之才詳厯試之規寧隔四科之秀循名責¶
實雖在司存改業惟人何求物議¶
　　　同前　　　　　　　　　　權寅獻¶
<pb:KR4h0022_WYG_514-10b>¶
拔茅稱吉大易至言刈楚飛音詩人起詠進士以鋪翰¶
振藻見舉於鄉閭文麗筆精允光於省闥據才雖稱片¶
玉無狀須依一名出敬梓之鄉但論進士入握蘭之署¶
旋求茂才名異奏名事便迂僻訴非訴禮義甚乖踈瞻¶
乎不已之詞何哉無狀之繆請依鄉舉謂充公途¶
　　　同前¶
髦俊之侣鄉曲有聲閲五車之墳籍光三道之詞翰是¶
得咸充歲賦各騁翹材喧(一作/暄)鶯谷以載飛歌鹿鳴而¶
<pb:KR4h0022_WYG_514-11a>¶
入薦既臻華省方得甲科但以進秀異名考試殊例不¶
應本舉誠恐非宜考功不聴良為允當訴求不已何大¶
乖踈¶
　　　貢人帖經判¶
漳浦郡貢人景帖策不通所由將坐郡守云未成公仰¶
處分¶
　　　對　　　　　　　　　　　張　慿¶
惟賢是舉慎擇為先明試以言得失斯在惟景策名歲¶
<pb:KR4h0022_WYG_514-11b>¶
貢待扣禮闈將登甲乙之科翻速主君之戾何則帖兹¶
學圃既謝專經策以詞林仍非善中遂使仙臺清鏡徒¶
訝於才難幽谷遷鶯空悲於歲晩顧惟州將豈曰能官¶
據條雖未成分於事恐非公薦景當冐貢請用逺郊之¶
禮守舉非才宜從削地之罰¶
　　　括州貢士判¶
括州(括州即括蒼也大厯/十四年改為處州)甲貢士少¶
　　　對　　　　　　　　　　　諸葛若驚¶
<pb:KR4h0022_WYG_514-12a>¶
諸侯列一貢士有差稱彼地靈登之天府括州水鄉遐¶
服台嶺仙區梓漆標材幾馳聲於俊造竹箭為美亦飛¶
譽於東南頃以充賦上京頗規前古在褰帷而未失何¶
直繩之見欺然則國家獵異搜竒招弓頓綱移鄧林之¶
茂樹接影槐庭掩澤國之環材連芳芸閣既惟新而製¶
典何背禮之云稱廉使此推葢申朝憲州將雖拒有昧¶
隨書¶
　　　獻賢能書判¶
<pb:KR4h0022_WYG_514-12b>¶
甲歲終致事不獻賢能之書御史紏不能教其所理辭¶
曰待經三年則以禮賔之¶
　　　對　　　　　　　　　　　宋　昱¶
考藝尚實進賢受賞必久於其道乃不失其人甲也齒¶
鄉軄於股引觀其所與以徳行為先察其所安則文理¶
為後縱舉不失選僉曰能賢猶同三年乃賔以旌五物¶
無爽筐篚以將其意笙歌以勸其從儒者為榮詞宗立¶
志始於司徒授法終以大夫獻書俊寵於君舊史每令¶
<pb:KR4h0022_WYG_514-13a>¶
於續食成賦於國前王肇俾於計偕將慎薦延之儀遂¶
下崆峒之拜登于天府貳於史軄當由致事之歲則匪¶
掄才之時卿則守官諒不愆於侯度臺應懵理頗有乖¶
於紀律有詞不伐無簡可聴¶
　　　同前　　　　　　　　　　鄭　璲¶
國有地官以帥軄鄉則大夫而列位政無茍貳命在奉¶
初告于鄉里頒司徒之禁令期於歲時登夫家之衆寡¶
眷言甲者斯焉從政既受其法如璽印塗將教所理猶¶
<pb:KR4h0022_WYG_514-13b>¶
金在鑄是以俊造察本於鄉閭賢能薦登于天府同谷¶
永之舉士不失薛宣類周瑜之貢才無遺魯肅况致事¶
有典大比作程詢衆之謩義存五物禮賔之飲道在三¶
年作良命官是甲未聞失徳賞恭罰否彼憲何其謬繩¶
　　　舉賢任選判¶
得上封事人云吏部計選不得其才請命公卿舉賢而¶
任所司云知人之難恐不絶私非選士之策¶
　　　對　　　　　　　　　　　鄭　察¶
<pb:KR4h0022_WYG_514-14a>¶
底禄任人惟賢是務居位稱軄無私乃可况爰設天官¶
俾司衡鏡審輪轅之目每得山公表清通之心更推裴¶
楷固不失士將無棄才何必咨爾公卿獲我髦彦雖鄉¶
舉里選則有附於曩時而操柄執權諒難廢於今日且¶
如知人匪易絶私尤難前王以之則哲五倫猶是自疑¶
家官必擇夫至公庶流自息其貪競議乎經久曷可因¶
循愚謂上封未恊中道¶
　　　同前　　　　　　　　　　盧　貽¶
<pb:KR4h0022_WYG_514-14b>¶
求賢審官分軄揆務必資慎擇乃罔姦邪惟彼禮闈式¶
蒸髦士固亦品藻而無失夫何銓管而是昧所以懐山¶
濤識量藴毛玠公方擇其琳琅雖云非允刈乎杞梓孰¶
曰謬賢嗟爾伊人議乎取士類匡衡之述古多所引經¶
同谷永之上封屬(一作/獨)將言事教隳邦典政敗豎儒且¶
渉縁情殊非革弊天官嘉是是曰司存月卿薦賢恐成¶
離局¶
　　　被替請選判¶
<pb:KR4h0022_WYG_514-15a>¶
丁授官累日被奏替請非時選廢置不許云準勑㫖冬¶
已過旬限丁訴云今正在冬當替只在下牒之日且辨¶
論官材不合拘以限約廢置又執賢能以歲時入其書¶
豈可無限¶
　　　對　　　　　　　　　　　牛　聳¶
用行捨藏宣尼所誡難進易退老氏格言伊丁効官先¶
甲入用曽未浹辰見代而觧乎印綬已在後時叅選而¶
趨乎衡鏡雖牽絲失位情有可矜而如綸與能材或無¶
<pb:KR4h0022_WYG_514-15b>¶
取誠宜委命而去何至滕口與爭但使如珪如璋不僣¶
不濫弓旌自辟仁逺乎哉今則天鑒孔明星郎守法進¶
退不遇斯害也已吏曹引乎周禮前言是徴丁意昧於¶
隨時厚顔何格告令知分用止躁求¶
　　　同前　　　　　　　　　　敬　寛¶
底禄命賢諒存於考覈懸象班令克定於程期無慢國¶
經必遵王度哿言丁矣庶得人焉登書拔才量能授軄¶
始望政成人化冀及三年而乃裭服抽簮曽不累日屬¶
<pb:KR4h0022_WYG_514-16a>¶
叅選限勑而詣訴過時徒思揚已露才豈可違文破格¶
然已而靡愠嗟有異于子文畱之物移傷不遇於黄霸¶
誠哉廢置寔曰司存引明周典之文詎黍冡官之列興¶
言不失宜窒有詞¶
　　　同前　　　　　　　　　　王　沼¶
任良牧官著國典而為重守法立度在所司而靡踰丁¶
筮仕策名掄材受署既而天書荐委寧俟及𤓰之期㑹¶
府陳辭重希刈楚之選官纔登於累日時已後於三冬¶
<pb:KR4h0022_WYG_514-16b>¶
允哉廢置明乎用捨雖進賢是急冀開取士之門而嚴¶
初不移誠曰在公之義訴而不納信謂得宜况歲其書¶
事有徴於前志不拘以限亦何聽於薄言請俟他年無¶
隳舊典¶
　　　詐假求官判¶
乙詐假求官科其罪訴云求而未得詐偽¶
　　　對　　　　　　　　　　　蘇　寧¶
為官擇人聿求俊義强學干祿必正科名彼乙伊何不¶
<pb:KR4h0022_WYG_514-17a>¶
求諸已射官明試無聞六義之能藻鏡掄材將辭九流¶
之序况今唐虞御極才子在官王裴持衡至公選士方¶
聽得賢之頌寧容詐假之辜顧三面而(闕/)　　　斯宅¶
既稱未得須議减論¶
　　　知名配社判¶
甲知名早卒郡守配食縣社紏不法曰恨不及之¶
　　　對　　　　　　　　　　　敬　括¶
駿馬雖死猶聞市骨秋蘭縱敗罔或損香詢訐乃甲名¶
<pb:KR4h0022_WYG_514-17b>¶
器無瑕禀諸葛之美秀㓜敏足稱韞子然之材能早代¶
何速恨(疑/)良者守克尚于賢仰之彌高未經旌其閭巷¶
思而不見聿將配乎縣社俾善政彰聞下人悦勸伊可¶
韙也何其糾之宜高孔氏之言無取使司之見¶
　¶
　¶
　¶
　文苑英華巻五百十四¶
