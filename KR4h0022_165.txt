# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.447394
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百六十五
<pb:KR4h0022_WYG_165-1a>¶
欽定四庫全書¶
　文苑英華巻一百六十五　宋　李昉等　編¶
　地部七¶
　　池二十五首　　　　游泛三十八首¶
　　池¶
　　　和山池　　　　　　　　　庾　信¶
樂宮多暇豫望苑暫回輿鳴笳陵絶浪飛蓋歴通渠桂¶
亭花未落桐門葉半踈荷風驚浴鳥橋影聚行魚日落¶
<pb:KR4h0022_WYG_165-1b>¶
含山氣雲歸帶雨餘¶
　　　𤣥圃濬池　　　　　　　　王　褒¶
長沙春水滿臨汎廣川中石壁如明鏡飛橋類飲虹垂¶
楊夾浦緑新桃縁樹紅對樓還泊岸迎波蹔守風漁舟¶
釣欲滿蓮房珠半空於兹臨北閣非復坐墟東¶
　　　山池應令　　　　　　　　徐　陵¶
畫舸圖仙獸飛艎挂采斿榜人事輕槳釣女理銀鈎細¶
萍時帶檝低荷乍入舟猿啼知谷晩蟬思覺山秋¶
<pb:KR4h0022_WYG_165-2a>¶
　　　奉和山池　　　　　　　　前　人¶
羅浮無定所鬱鳥屢遷移不覺因風雨何時入後池樓¶
臺非一勢臨翫自多竒雲生對户石猨掛入欄枝¶
　　　經豐城劔池　　　　　　　隂　鏗¶
清池自湛淡神劔乆遷移無復連星氣空餘似月池夾¶
篠澄深谷(類聚/作渌)含風結細漪唯有連花蕚還想匣中雌¶
　　　唐都尉山池　　　　　　　崔　湜¶
曲渚颺輕舟前溪釣晩流鴈飜蒲葉起魚撥荇花遊金¶
<pb:KR4h0022_WYG_165-2b>¶
子懸湘柚珠房坼海榴幽尋惜未巳清月半西樓¶
　　　萍池　　　　　　　　　　王　維¶
春池深且廣㑹待輕舟廻靡靡緑萍合垂楊掃復開¶
　　　題榮二山池　　　　　　　孟浩然¶
甲第開金穴榮期樂自多櫪嘶支遁馬池飬右軍鵝竹¶
引携琴入花邀載酒過山公來取醉時唱接䍦歌¶
　　　題沈東美員外山池　　　　前　人¶
仙郎偏好道鑿沼象瀛洲魚樂隨情性船行任去留秦¶
<pb:KR4h0022_WYG_165-3a>¶
人辨鷄犬堯日識巢由歸客衡門外仍憐反景幽¶
　　　觀崔郎中漲新池　　　　　盧　綸¶
引水春山近穿雲復遶林纔聞籬外響已覺石邉深滿¶
處侵苔色澄來見桞隂㣲風明月夜知有五湖心¶
　　　題興善寺後池　　　　　　前　人¶
隔牎棲白鳥似與鏡湖隣月照何年樹花逄幾遍人岸¶
莎青有路苔徑緑無塵永願容依止僧中老此身¶
　　　秋池二首　　　　　　　　白居易¶
<pb:KR4h0022_WYG_165-3b>¶
身閒無所為心閒無所思况當故園夜復此新秋池岸¶
闇烏栖後橋明月出時菱風香散漫桂露光參差净境¶
多獨得幽懷竟誰知悠然心中語自問來何遲¶
　　　二¶
朝衣薄且徤晩簟清仍滑社近燕影稀雨餘蟬聲歇閒¶
中得詩境此境幽難說露荷珠自傾風竹玉相戞誰能¶
一同宿共翫新秋月暑退早凉歸池邉好時節¶
　　　新池　　　　　　　　　　前　人¶
<pb:KR4h0022_WYG_165-4a>¶
數日自穿鑿引泉來近陂尋渠通咽處繞岸待清時深¶
好求魚飬閒堪與鶴期幽聲聽難盡入夜睡常遲¶
　　　南池　　　　　　　　　　前　人¶
蕭條㣲雨絶荒岸抱清源入舫山侵塞分泉道接村秋¶
聲依樹色月影在蒲根淹泊方難遂他宵關夣䰟¶
　　　宿池上　　　　　　　　　前　人¶
泉來從絶壑亭敞在中流竹宻無空岸松長可絆舟蟪¶
蛄潭上夜河漢島前秋異夕期深漲携琴却此遊¶
<pb:KR4h0022_WYG_165-4b>¶
　　　池上宿　　　　　　　　　劉得仁¶
事事不求奢長吟省歎嗟無才甘世棄有句向誰誇老¶
樹呈秋色空池浸月華凉風白露夕此境屬詩家¶
　　　宣義池上　　　　　　　　前　人¶
脩篁夾緑池幽鳥此中飛何必青山逺仍将白髪歸當¶
時亦有恨是日緫無機樹起秋風細西林磬入㣲¶
　　　官池上　　　　　　　　　僧無可¶
逈䟽城闕内寒㵼出雲波岸廣山魚到汀閒海鷺過泛¶
<pb:KR4h0022_WYG_165-5a>¶
溝侵道急流葉入宫多移舸浮中沚青宵徹曉河¶
　　　京兆公池上作　　　　　　温庭筠¶
稻香山色疊平野接荒陂蓮少舟行逺萍多釣下遲壞¶
隄泉落處凉簟雨來時京口兵堪問何因入夣思¶
　　　宿友人池　　　　　　　　前　人¶
背墻燈色暗宿客夣初成半夜竹窓雨滿池荷葉聲簟¶
凉秋閣思木落故山情明發又愁起桂花溪水清¶
　　　于秀才小池　　　　　　　方　干¶
<pb:KR4h0022_WYG_165-5b>¶
一泓㶑灔復澄明半日功夫斸小庭占地無過四五尺¶
浸天應入兩三星鷁舟草際浮霜葉魚火沙邉駐水螢¶
纔見規模識方寸知君立意象滄溟¶
　　　池上　　　　　　　　　　鄭　谷¶
池樹愜幽獨狂吟學觧嘲露荷香自在風竹冷相敲䘮¶
志嫌孤宦忘機愛澹交仙山如有分必擬訪三茅¶
　　　興州東池　　　　　　　　前　人¶
南連乳郡流濶碧浸晴樓徹底千峯影無風一片秋垂¶
<pb:KR4h0022_WYG_165-6a>¶
楊拂蓮葉返照媚漁舟鑒貌還惆悵難遮兩鬢羞¶
　　　盆池　　　　　　　　　　張　蠙¶
圓因陶化功外絶衆流通選處離松影穿時減藥叢别¶
疑天在地長對月當空毎使登門客烟波入夣中¶
　　遊泛¶
　　　首夏泛天池　　　　　　　梁武帝¶
薄遊朱明節泛漾天淵池舟檝互容與蘋藻相推移碧¶
沚紅菡萏白沙青漣漪新波拂舊石殘花落故枝葉軟¶
<pb:KR4h0022_WYG_165-6b>¶
風易出草密路難披¶
　　　北寺寅上人房望逺岫翫前池　王　筠¶
安期遂長往交甫稱髙讓逺跡入滄溟輕舉馳崑閬良¶
由心獨善兼且情遊放豈若狥幽棲即日窮清曠激水¶
周堂下屯雲塞檐向閒牖聽奔濤開窓延疊嶂前階復¶
虛㳂濔迤成洲漲雨㸃散圓文風生起斜浪遊鱗互瀺¶
灂羣飛皆哢吭蓮葉蔓田田菱花動摇漾浮光曜庭廡¶
流芳襲帷帳匡坐足忘懐詎思江海上¶
<pb:KR4h0022_WYG_165-7a>¶
　　　春日臨池　　　　　　　　温子昇¶
光風動春樹丹霞起暮隂嵯峨映連璧飄摇下散金徒¶
自臨濠渚空復撫鳴琴莫知流水曲誰辨遊魚心¶
　　　同㑹河陽公新造暗山池聊得寓目¶
　　　　　　　　　　　　　　　庾　信¶
横階仍鑿澗對户即連峯暗石疑藏虎盤根似卧龍沙¶
洲聚亂荻洞口礙横松引泉恒數&KR0637;開巖即十重北閣¶
聞吹管南隣聽擊鐘菊寒花正合杯香酒絶濃由來魏¶
<pb:KR4h0022_WYG_165-7b>¶
公子今日始相逄¶
　　　和濬池初成清晨臨泛　　　前　人¶
千金髙堰合百頃浚源開翻逢積草浪更識昆明灰猿¶
嘯風還急鷄鳴潮即來時㸔青雀舫遥逐桂舟迴¶
　　　安德山池宴集　　　　　　李百藥¶
朝宰論思暇髙宴臨方塘雲飛鳯臺管風動令君香細¶
草開金埒流霞泛羽觴虹橋分水態鏡石引菱光上才¶
同振藻小伎謬連章懷隂自蘭室徐歩返山荘¶
<pb:KR4h0022_WYG_165-8a>¶
　　　同前　　　　　　　　　　劉　洎¶
平陽擅歌舞金谷盛招携何如兼往烈命賞叶幽棲已¶
均朝野致還欣物我齊春晩花方落蘭深逕漸迷蒲新¶
節尚短荷小蓋猶低無勞拂長袖自待夜烏啼¶
　　　同前　　　　　　　　　　岑文本¶
甲第多清賞芳辰命羽巵書帷通竹逕琴臺枕槿籬池¶
疑夜壑徙山似鬱洲移雕楹網蘿薜激瀬合塤篪鳥戱¶
翻新葉魚躍動清漪自得淹留趣寧勞攀桂枝¶
<pb:KR4h0022_WYG_165-8b>¶
　　　同前　　　　　　　　　　楊　續¶
狹斜通鳯闕上路抵青樓簮紱啟賔館軒蓋臨御溝西¶
城多妙舞主第出名謳列峯疑宿霧䟽壑擬藏舟花蝶¶
亂風影蘋藻含春流酒䦨髙宴畢自反山之幽¶
　　　同前　　　　　　　　　　許敬宗¶
戚里歡娯地園林矚望新山庭帶芳杜歌吹叶陽春臺¶
榭疑巫峽荷蕖似洛濵風花榮少女虹梁聚美人宴遊¶
窮至樂談笑畢良辰獨歎髙陽晩歸路不知津¶
<pb:KR4h0022_WYG_165-9a>¶
　　　同前　　　　　　　　　　褚遂良¶
伏檻丹霞外遮園煥景舒行雲泛層阜蔽月下清渠亭¶
中奏趙瑟席上舞燕裾花落春鶯晩風光夏葉初良朋¶
比蘭蕙雕藻邁瓊琚獨有狂歌客來承歡宴餘¶
　　　同前　　　　　　　　　　上官儀¶
上路抵平津後堂羅薦陳締交開狎賞麗席展芳辰密¶
樹風烟積迴塘荷芰新雨霽虹橋晩花落鳯臺春翠釵¶
低舞席文杏散歌塵方惜流觴滿夕鳥已城闉¶
<pb:KR4h0022_WYG_165-9b>¶
　　　于長史山池三日曲水　　　陳子昻¶
摘蘭藉芳日(集作/月)被宴坐廻汀汎灔清流滿葳蕤白芷¶
生金絃揮趙瑟玉柱弄秦筝巖榭風光媚郊園春樹平¶
烟花飛御道羅綺照昆明日落紅塵合車馬亂縱横¶
　　　和元舍人萬頃臨池翫月戱為新體¶
　　　　　　　　　　　　　　　沈佺期¶
春風摇碧樹秋霧巻丹臺復有相宜夕池清月正開玉¶
流含吹動金魄度雲來熠爚光如沸翩翻景若摧半環¶
<pb:KR4h0022_WYG_165-10a>¶
投積草碎璧聚流盃夜乆平無渙天清皎未隤鏡将池¶
作匣珠以岸為胎有美司言暇髙興獨悠哉揮翰初難¶
擬飛名豈易陪夜光珠在握了了見沈灰¶
　　　和韋承慶遊義陽公主山池五首¶
　　　　　　　　　　　　　　　杜審言¶
野興城中發朝英物外求情懸珠(集作/朱)紱望契動赤泉¶
遊海燕巢書閣山鷄舞畫樓雨餘清晩夏共坐此巖幽¶
　　　二¶
<pb:KR4h0022_WYG_165-10b>¶
逕轉危峯逼橋斜缺岸妨玉泉移酒味石髓換粳香綰¶
霧青條弱牽風紫蔓長猶言宴樂少别向後池塘¶
　　　三¶
携琴繞碧沙摇筆弄清霞杜若幽庭草芙蓉曲沼花宴¶
遊成野客形勝得山家往往留仙歩登攀日易斜¶
　　　四¶
攢石當軒倚懸泉渡牖飛鹿麛衝妓席鶴子曳童衣園¶
果甞難遍池蓮摘未稀捲簾惟待月應在醉中歸¶
<pb:KR4h0022_WYG_165-11a>¶
　　　五¶
賞翫期他日髙深愛此時池為八水背峯作九山疑地¶
静魚常逸人閒鳥欲欺清溪流别興更與白雲期¶
　　　甞與大理丞袁公太府丞田公偶詣一所林沼¶
　　　　尤勝因並坐其次相得甚歡遂賦詩焉以詠¶
　　　　其事　　　　　　　　　張九齡¶
方駕與吾友同懐不異尋偶逄池竹處便㑹江湖心夏¶
近林方密春餘水更深清華兩暉映閒歩一窺臨蘋藻¶
<pb:KR4h0022_WYG_165-11b>¶
復佳色鳬鷖亦好音韶芳媚洲渚惠氣襲衣襟蕭散皆¶
為樂徘徊從所欽謂子(集作/予)成夙志嵗晩共抽簮¶
　　　過崔駙馬山池　　　　　　王　維¶
畫(集作/書)樓吹笛妓金埓酒家胡錦石稱貞女青松學大¶
夫脫貂貰桂酌射鴈與山厨聞道髙陽㑹愚公谷正愚¶
　　　靈雲池送從弟　　　　　　前　人¶
金盃緩酌清歌轉畫舸輕移艶舞廻自嘆鶺鴒臨水别¶
不同鴻鴈向池來¶
<pb:KR4h0022_WYG_165-12a>¶
　　　鄭駙馬池臺喜遇鄭廣文同飲　杜　甫¶
不為生戎馬何知共酒盃燃臍郿塢敗握節漢臣回白¶
髪千莖雪丹心一寸灰别離經此地披冩忽登臺重對¶
秦簫發俱過阮巷來留連春夜舞淚落更徘徊¶
　　　同族姪評事黯遊昌禪師山池　李　白¶
逺公愛康樂為我開禪關蕭然松石下何異清凉山花¶
将色不染水與心俱閒一坐度小刼觀空天地間¶
　　　奉和苑舍人宿直曉翫新池亭寄南省友¶
<pb:KR4h0022_WYG_165-12b>¶
　　　　　　　　　　　　　　　沈東美¶
傳聞閶闔裏寓直有神仙史為三墳博郎因五字遷晨¶
臨翔鳯沼春注躍龍泉去似登天上來如看鏡前影摇¶
宸翰發波净列星懸既濟仍懷友流謙欲進賢彈冠¶
聲實貴覆被渥恩偏温室言雖阻文塲契獨全玉珂光¶
赫奕朱紱氣蟬聮興逸潘仁賦名髙謝眺篇青雲仰不¶
逮白雪和難牽苒苒胡為此甘心老嵗年¶
　　　蘇著作山池　　　　　　　賈彦璋¶
<pb:KR4h0022_WYG_165-13a>¶
水榭子雲家蓬瀛宛不賖芥舟浮是葉蓮岫發為花酌¶
蟻開春瓮視魚慿海查遊蘓多石友題贈滿瑶華¶
　　　陪中書李紓舍人夜泛東池　盧　綸¶
看月復聽琴移舟出桞隂夜村機杼急秋水芰荷深石¶
静龜潛上萍開果(一作/葉)暗沈何言盃酒興得見五湖心¶
　　　宴楊駙馬山池　　　　　　韓　翃¶
垂楊拂岸草茸茸繡户簾前花影重鱠下玉盤紅縷細¶
酒開金瓮緑醅濃中朝駙馬何平叔南國詞人陸士龍¶
<pb:KR4h0022_WYG_165-13b>¶
落日泛舟同醉處廻潭百丈映千峯¶
　　　池上早春即事嘲(集作/招)夣得白居易¶
老更驚年故(集作/改)閒先覺日長晴薫榆莢黒春染桞梢¶
黄雪破山呈色氷融水放光低平穏船舫輕暖好衣裳¶
白角三升榼紅茵六尺牀偶遊難得伴獨醉不成狂我¶
有中心樂君無外事忙經過莫慵嬾相去兩三坊¶
　　　池上閒詠　　　　　　　　前　人¶
青莎臺上起書樓緑藻潭中繫釣舟日晩愛行深徑裏¶
<pb:KR4h0022_WYG_165-14a>¶
月明多在小橋頭暫嘗新酒還成醉亦出中門便當逰¶
一部清商聊送老白鬚蕭颯管絃秋¶
　　　酬裴相公題興化小池見招長句¶
　　　　　　　　　　　　　　　前　人¶
為愛小塘招散客不嫌老監與新詩山公倒載無妨學¶
范蠡扁舟未要追蓬斷偶飄桃李徑鷗驚誤拂鳯凰池¶
敢辭課拙酬髙韻一勺争禁萬頃陂¶
　　　遊宣義池亭　　　　　　　姚　合¶
<pb:KR4h0022_WYG_165-14b>¶
春入池亭暖風光老更鮮尋芳行不困逐勝坐還遷細¶
草亂如髮幽禽語似蟬(集作鳴/似絃)苔文翻古畫石色學秋¶
天花落能漂酒萍開觧避船暫來猶愈疾乆住合成仙¶
迸筍支堦起垂藤壓樹偏此生應借㸔自料買無錢¶
　　　金州晩夏陪姚員外南池　　僧無可¶
桞暗清波漲衝萍復潄苔張帆(髙僧詩/作筵)白鳥起掃岸使¶
君來洲島秋應沒荷花曉(髙僧詩/作晩)盡開髙城吹角罷騶¶
馭尚徘徊¶
<pb:KR4h0022_WYG_165-15a>¶
　　　與諸公池上待月　　　　　楊　發¶
樹密雲縈岸池遥水際空芰開方吐鏡蘋動欲含風漸¶
映沙汀白㣲分渚葉紅金波宜共賞仙棹一宵同¶
　　　陪王尚書泛蓮池舟　　　　許　渾¶
蓮塘移畫舸泛泛日華清水暖魚頻躍烟秋鴈早鳴舞¶
疑廻雪態歌轉遏雲聲客散山公醉風髙月滿城¶
　　　和沈叅軍招友生觀芙蓉池　温庭筠¶
桂棟坐清曉瑶琴雙鳯絲况聞楚澤香適與秋風期遂¶
<pb:KR4h0022_WYG_165-15b>¶
使棹萍客静嘯烟草湄倒影回澹蕩愁紅媚漣漪湘莖¶
乆蘚澁宿雨増離披而我江海意楚遊動夣思北渚水¶
雲蔓南塘烟露枝豈亡池榭芳獨與鷗鳥知珠墜魚迸¶
淺影多鳬泛遲落英不可搴返照昏澄陂¶
　　　泛觴池　　　　　　　　　薛　能¶
通咽逺華罇泛觴名自君净看籌見影輕動酒生紋細¶
滴隨盃落來聲就浦分便應半酣後清冷漱兼雲¶
　　　春盡獨遊慈恩寺南池　　　趙　嘏¶
<pb:KR4h0022_WYG_165-16a>¶
竹外池塘烟雨收送春無伴亦遲留秦城馬上半年客¶
潘鬢水邊今日愁氣變晩雲紅映闕風含髙樹碧遮樓¶
杏園花落遊人盡獨為圭峯一舉頭¶
　¶
　¶
　¶
　¶
　¶
<pb:KR4h0022_WYG_165-16b>¶
　¶
　¶
　¶
　¶
　¶
　¶
　¶
　文苑英華巻一百六十五¶
