# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.575454
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百七十
<pb:KR4h0022_WYG_170-1a>¶
欽定四庫全書¶
　文苑英華巻一百七十　　宋　李昉等　編¶
　應制三　　　巡幸一¶
　　逰方山二首　　　　　至老子廟一首¶
　　臨渭源二首　　　　　渡淮五首¶
　　還京二首　　　　　　廵逰二首¶
　　幸晉陽一首　　　　　初發東都一首¶
　　幸江都二首　　　　　臨洛水四首¶
<pb:KR4h0022_WYG_170-1b>¶
　　塗經濮濟二首　　　　春日望海三首¶
　　重幸武功一首　　　　過温湯五首¶
　　經破薛舉戰地二首　　入潼關二首¶
　　秋風函谷應詔一首　　驪山髙頂寓目九首¶
　　幸新豐温泉宫二首　　途經華岳四首¶
　　早渡蒲津關四首¶
　　　侍逰方山應制　　　　　　沈　約¶
清漢夜昭晳扶桑曉陸離發吹重陽下建羽朝夕池摐¶
<pb:KR4h0022_WYG_170-2a>¶
金浮水若聳蹕詔山祗一霑九霄露藜藿終自知¶
　　　從駕逰山　　　　　　　　袁　奭¶
從天響仙蹕春望動神衷澗水含初溜山花發早叢玉¶
輿明淑景珠旗轉瑞風平原與上路佳氣逺葱葱¶
　　　至老子廟應詔　　　　　　庾　信¶
虛無推馭辨寥廓本乗蜺三門臨苦縣九井對靈溪成¶
丹湏竹節量藥用刀圭石似臨卭芋芝如封禪泥毻毛¶
新鵠小盤根古樹低野戍孤煙起春山百鳥啼路有三¶
<pb:KR4h0022_WYG_170-2b>¶
千别途經七聖迷唯當别關吏直向流沙西¶
　　　臨渭源　　　　　　　　　隋煬帝¶
西征乃届此山路亦悠悠地榦紀靈異同穴吐洪流濫¶
觴何足擬浮槎難可儔驚波鳴澗石澄岸㵼巖樓滔滔¶
下狄縣淼淼肆神州長林嘯白獸雲逕想青牛風掃花¶
葉散日舉煙霧收直為求人隠非窮轍迹逰¶
　　　奉和臨渭源應詔　　　　　薛道衡¶
𤣥功復禹迹至德去湯羅玉關亭障逺金方水石多八¶
<pb:KR4h0022_WYG_170-3a>¶
川兹一態萬里導長波驚流注陸海激浪還天河鸞旗¶
歴巖谷龍穴暫經過西老陪逰宴南風起詠歌庻品蒙¶
仁澤生靈沐太和㣲臣惜暮景願駐魯陽戈¶
　　　早渡淮　　　　　　　　　隋煬帝¶
平淮既淼淼曉露復霏霏淮甸未分色泱漭共晨暉晴¶
霧轉孤嶼錦㠶出長圻潮魚時躍浪沙禽鳴欲飛㑹待¶
髙秋晩愁因近水歸¶
　　　奉和出潁至淮應制　　　　諸葛頴¶
<pb:KR4h0022_WYG_170-3b>¶
渉潁倦紆廻浮淮欣逈直遥村含水氣逺浦澄天色靈¶
濤稍欲近仙巖行可識𤣥覧屬睿辭風雲有餘力¶
　　　同前　　　　　　　　　　蔡允恭¶
乆倦川涂曲忽此望淮圻波長泛淼淼眺回情依依稍¶
覺金烏轉漸見錦㠶稀欲知仁化洽謳歌滿路歸¶
　　　同前　　　　　　　　　　𢎞執恭¶
睿情欣逸賞臨泛入淮淝棹聲喧岸度㠶影出雲飛清¶
流含日彩奔浪蕩霞輝還如漳水曲鳴笳啟路歸¶
<pb:KR4h0022_WYG_170-4a>¶
　　　同前　　　　　　　　　　虞世南¶
良晨喜利渉觧䌫入淮潯寒流泛鷁首霜吹響哀吟潜¶
鱗波裏躍水鳥浪前沉䢴溝非復逺悵望悦宸襟¶
　　　還京師　　　　　　　　　隋煬帝¶
東都禮儀舉西京冠蓋歸是月春之季花桞相依依雲¶
蹕清馳道雕輦御晨暉寥亮饒笳奏葳蕤旌斾飛後乗¶
趨文雅前驅厲武威¶
　　　從駕還京　　　　　　　　李德林¶
<pb:KR4h0022_WYG_170-4b>¶
至仁文教逺惟聖武功宣太師觀六儀諸侯問百年𤣥¶
覽時乗隙訓旅次山川鎮象屯休氣華蓋翼飛煙皷奏¶
千人響旗動七星連峻嶺戈廻日髙原馬煦天姑射神¶
逰罷蕭關獵騎旋更待東山上㸔君廵狩篇¶
　　　從駕廵逰　　　　　　　　前　人¶
大夏堯遺俗汾河漢豫逰今隨龍駕往還屬鴈飛秋天¶
行肅輦路日馭翼華輈朝乗六氣辨夕動七星旒谷静¶
禽多思風髙松易秋逺林才有色遥水漫無流京華佳¶
<pb:KR4h0022_WYG_170-5a>¶
麗所目極與雲浮但覩凌霄觀詎見望仙樓璅門皆秀¶
發鴛池盡覺優侍君草封禪東山觀射牛¶
　　　從駕天池應詔　　　　　　薛道衡¶
上聖家寰㝢威畧振邉陲八維窮眺覧千里轉旌旗駕¶
黿臨碧海控驥踐瑶池曲浦騰煙霧深浪駭鯨螭¶
　　　從駕幸晉陽　　　　　　　前　人¶
省方遵往册逰豫叶前經金吾朝戒道校尉晩廵營重¶
巒下飛騎絶浦渡連旌澗水寒逾咽松風逺更清方觀¶
<pb:KR4h0022_WYG_170-5b>¶
翠華反簮筆上雲亭¶
　　　初發東都應詔　　　　　　庾自直¶
二龍乗玉軸萬騎翊林塘縱觀此何事廵駕幸維楊伊¶
雒山川轉江湖道路長昭日秋源净分花曲水香稻梁¶
叨嵗月羽翮仰恩光後塵歸舊里還如仙鶴翔¶
　　　奉和幸江都應詔　　　　　虞　茂¶
廵幸光帝典征吉乃先天澤國翔宸駕水府泛樓船七¶
萃長榮薄三翼亘通川夙興大昕始求衣昧旦前澄瀾¶
<pb:KR4h0022_WYG_170-6a>¶
浮曉色遥林巻宿煙晨霞稍含景落日漸虧弦廻塘響¶
歌吹極浦望旌旃方陪覲東后登封禪肅然¶
　　　同前　　　　　　　　　　虞世南¶
南國行周化稽山秘夏圗百王豈殊軌千載叶前謨肆¶
覲遵時豫順動恱來蘇安流浮玉軸戒道翼金吾龍旗¶
焕辰象鳯吹溢川塗封唐昔敷錫分陜被荆呉沐道成¶
知讓遵儀允羙都冬律初飛管陽鴈正衘蘆嚴飈肅林¶
薄愛景落江湖鴻秋浹幽逺厚澤潤凋枯虞琴起歌詠¶
<pb:KR4h0022_WYG_170-6b>¶
漢筑動巴歈多幸沾行葦無庸類散樗¶
　　　臨洛水　　　　　　　　　唐太宗¶
春蒐馳駿骨總轡俯長河霞處流雲錦風前瀁巻羅水¶
花翻照樹堤蘭倒挿波豈必汾隂曲秋雲發棹歌¶
　　　奉和受圗温洛　　　　　　蘇味道¶
緑綺膺河檢青壇俯洛濵天旋俄制蹕孝享屬嚴禋陟¶
配光三祖懐柔泊百神霧開中道日雲歛屬車塵預奉¶
咸英奏長歌億萬春¶
<pb:KR4h0022_WYG_170-7a>¶
　　　同前　　　　　　　　　　牛鳯及¶
八神承玉輦六羽警瑶溪戒道伊川北通旌澗水西御¶
圖開洛匱刻石與天齊瑞日波中上仙禽霧裏低㣲臣¶
矯弱翮抃舞接鸞鷖¶
　　　奉和拜洛　　　　　　　　李　嶠¶
七萃鑾輿動千年瑞檢開文如龜負出圖似鳯衘來殷¶
薦三神享明祠萬國陪周旗黄鳥集漢幄紫雲廻日暮¶
鈎陳轉清歌上帝臺¶
<pb:KR4h0022_WYG_170-7b>¶
　　　奉和展禮岱宗塗經濮濟　　蕭楚材¶
拂漢星旗轉分宵日羽明将追㑹阜跡更勒岱宗銘林¶
戈明濟岸獸鼓震河庭葉箭凌寒矯烏弓望曉驚已䧏¶
汾水作仍深迎渭情¶
　　　同前　　　　　　　　　　薛堯構¶
龍圗冠胥陸鳯駕指云亭非烟泛濟浦緑宇啓河汀畫¶
常晨應月文㦸曙分星四海廵揖禮三驅道契經行欣¶
奉萬嵗竊抃偶千齡¶
<pb:KR4h0022_WYG_170-8a>¶
　　　春日望海　　　　　　　　唐太宗¶
披襟眺滄海慿軾翫春芳積流横地紀䟽𣲖引天潢仙¶
氣凝三嶺和風扇八荒拂潮雲布色穿浪日舒光照岸¶
花分彩迷雲鴈斷行懐卑運深廣持滿守靈長有形非¶
易測無源詎可量洪濤經變野翠島屢成桑之罘思漢¶
帝碣石想秦皇霓裳非本意端拱且圖王¶
　　　奉和同前　　　　　　　　楊師道¶
春山臨渤海征旅輟晨装廻瞰盧龍塞斜瞻肅慎鄉洪¶
<pb:KR4h0022_WYG_170-8b>¶
波迴地軸孤㠘映雲光落日驚濤上浮天駭浪長仙臺¶
隠螭駕水府泛黿梁碣石朝煙㓕之罘歸鴈翔北廵非¶
漢后東幸異秦皇搴旌羽林客䟦距少年塲龍擊驅遼¶
水鵬飛出帶方将舉青邱繳安訪白霓裳¶
　　　同前　　　　　　　　　　許敬宗¶
韓夷&KR0317;奉賮慿險亂天常乃神𢎞廟略横海剪吞航電¶
野清𤣥莵騰笳振白狼連雲飛巨艦編石架浮梁周逰¶
臨大壑䧏望極遐荒桃門通山抃蓬渚䧏霓裳驚濤含¶
<pb:KR4h0022_WYG_170-9a>¶
蜃闕駭浪掩晨光青邱絢春組丹谷耀華桑長驅七萃¶
卒成功百戰塲俄且旋戎路飲至肅巖廓¶
　　　重幸武功　　　　　　　　唐太宗¶
代馬依𦍤吹驚禽愁昔藂况兹承睿德懐舊感深𠂻積¶
善欣餘慶暢武恱神功垂衣天下治端拱車書同白水¶
廵前跡丹陵幸舊宫列筵歡故老髙宴聚新豐駐蹕撫¶
田畯廻輿訪牧童瑞氣縈丹闕祥煙散碧空孤㠘含霜¶
白遥山帶日紅於焉歡擊筑聊以詠南風¶
<pb:KR4h0022_WYG_170-9b>¶
　　　過温湯　　　　　　　　　前　人¶
温渚亭仙蹕豐郊駐曉旌路曲廻輪影巖虛傳漏聲暖¶
溜驚湍駛寒空碧霧輕林黄踈葉下野白曙霜明眺聴¶
良無己煙霞斷續生¶
　　　奉和同前　　　　　　　　越王真¶
鳯輦騰宸駕驪籞次乾逰坎德踈温液山隈𣲖暖流寒¶
氛空外擁蒸氣沼中浮林凋帷影散雲歛蓋隂收霜郊¶
暢𤣥覧參差落景遒¶
<pb:KR4h0022_WYG_170-10a>¶
　　　同前　　　　　　　　　　前　人¶
握圖開萬㝢屬聖啟千年驪阜䟽緹綺驚鴻映綵旃玉¶
霜明鳯野金陣藻龍川祥煙聚危岫熊水溢飛泉停輿¶
興睿覽還舉大風篇¶
　　　同前　　　　　　　　　　楊思𤣥¶
豐城觀漢迹温谷幸秦餘地接幽王壘塗分鄭國渠風¶
威肅文衞月彩鏡雕輿逺岫凝氛重寒松對影踈廻瞻¶
漢章闕佳氣滿宸居¶
<pb:KR4h0022_WYG_170-10b>¶
　　　同前　　　　　　　　　　鄭義真¶
洛川方駐蹕豐野暫停鑾湯泉恒獨涌温谷豈知寒漏¶
皷依巖畔相風出樹端嶺煙遥聚草山月逈臨鞍日用¶
誠多幸天文遂仰觀¶
　　　經破薛舉戰地　　　　　　唐太宗¶
昔年懐壮氣提戈初仗節心隨朗日髙志與秋霜㓗移¶
鋒驚電起轉戰長河决營碎落星沉陣巻横雲裂一揮¶
氛沴静再舉鯨鯢㓕於兹俯舊原屬目駐華軒沈沙無¶
<pb:KR4h0022_WYG_170-11a>¶
故迹减竈有殘痕浪霞穿水净峯霧拖蓮昏世途亟流¶
易人事殊今昔長想眺前蹤撫躬聊自適¶
　　　奉和行經破薛舉戰地應詔　許敬宗¶
混元分大象長䇿挫脩鯨於斯建宸極由此創鴻名一¶
戎乾宇泰千祀德流清垂衣凝庻績端拱鑄羣生復整¶
瑶池駕還臨官渡營周逰尋曩迹曠望動天晴帷宫靣¶
丹浦帳殿矚宛城虜塲栖九穟前歌被六英戰地甘泉¶
涌陣處景雲生普天沾凱澤相携欣頌平¶
<pb:KR4h0022_WYG_170-11b>¶
　　　入潼關　　　　　　　　　唐太宗¶
崤凾稱地險襟帶扗兩京霜峯直臨道氷河曲遶城古¶
木參差影寒猿斷續聲冠蓋往來合風塵朝夕驚髙談¶
先馬渡偽曉預雞鳴棄繻懐逺志封泥負壮情尚有真¶
人氣安知名不名¶
　　　奉和同前　　　　　　　　許敬宗¶
曦馭循黄道星陳引翠旗濟潼紆萬乗臨河耀六師前¶
旌彌陸海後騎發通伊勢踰廻地軸威盛轉天機是節¶
<pb:KR4h0022_WYG_170-12a>¶
嵗窮絶關樹蕩凉颸仙霧含靈掌瑞鼎照川湄冲襟賞¶
臨睨衢詠入京畿¶
　　　秋風函谷應詔　　　　　　徐賢妃¶
秋風起函谷朔氣動河山偃松千嶺上雜雨二陵間低¶
雲愁廣隰落日慘重關此時飄紫氣應驗真人還¶
　　　登驪山髙頂寓目　　　　　唐太宗¶
四郊秦漢國八水帝皇都閭閻雄里閈城闕壮規模貫¶
渭稱天邑含岐實奥區金門披玉館因此識皇圖¶
<pb:KR4h0022_WYG_170-12b>¶
　　　奉和登驪山髙頂寓目應制　李　嶠¶
歩輦陟山巓髙山入紫煙忠臣還捧日聖后欲捫天廻¶
識平陵樹低㸔華岳蓮帝鄉應不逺空見白雲懸¶
　　　同前　　　　　　　　　　劉　憲¶
驪阜鎮皇圖鑾逰眺八區原隰旌門裏風雲入座隅直¶
城如斗柄宫樹似星榆從臣詞賦末濫得上天衢¶
　　　同前　　　　　　　　　　趙彦昭¶
皇精遍九垓御輦駐昭回路若隨天轉人疑近日來河¶
<pb:KR4h0022_WYG_170-13a>¶
㸔大禹鑿山見巨靈開願扈封鑾駕常持薦夀杯¶
　　　同前　　　　　　　　　　蘇　頲¶
仙蹕御層氲髙髙積翠分嵓聲中谷應天語半空聞豐¶
樹連黄葉函關入紫雲聖圖恢㝢縣歌賦小横汾¶
　　　同前　　　　　　　　　　崔　湜¶
名山何壮哉𤣥覽一徘徊御路穿林轉旌門倚石開煙¶
雲春後發河塞掌中來不學蓬壺逺經年猶未廻¶
　　　同前　　　　　　　　　　前　人¶
<pb:KR4h0022_WYG_170-13b>¶
翠巘萬尋懸居髙蔽御筵行戈疑駐日歩輦若昇天城¶
闕霧中近關河雲外連謬陪登弇駕忻奉濟汾篇¶
　　　同前　　　　　　　　　　武平一¶
鑾輿上碧天翠帟拖晴煙絶蕚紆仙逕層巖蔽御筵雲¶
披丹鳯闕日下黒龍川更覩南薰奏流聲入管絃¶
　　　同前　　　　　　　　　　張　説¶
寒山入半空眺臨盡關中是日廵逰處晴光逺近同川¶
明分渭水樹暗辨新豐巖壑清隂暮天歌起大風¶
<pb:KR4h0022_WYG_170-14a>¶
　　　幸新豐温泉宫應制　　　　徐彦伯¶
姬典歌時邁虞編記省方何如黒帝月𤣥覧白雲鄉翠¶
仗縈船庫明斾應萯陽風摇花眊彩雪艶寳戈芒御栢¶
開油次離宫夾樹行桂枝籠騕褭松葉覆堂皇仙女含¶
珠液温池孕璧房湧疑神瀵洔澄若帝臺漿獨沸流常¶
熱潜蒸氣轉香青坻壊(疑作/環)玉甃紅淀鑠金光藻耀凝¶
芳㓗葳蕤獻淑祥五龍歸寳筭九鳸叶時康同預華封¶
老中衢祝聖皇¶
<pb:KR4h0022_WYG_170-14b>¶
　　　同前　　　　　　　　　　武平一¶
秦王登碣石周后襲崑崙何必稱遐逺方稱萬㝢尊我¶
皇順時豫星駕動軒轅雄㦸交馳道清笳度國門廻輿¶
長樂觀校獵上林園行漏移三象連營捴八屯旌摇鸎¶
鵡谷騎轉鳯凰原絶壁蒼苔古靈泉碧溜温參差開水¶
殿窈窕敞巖軒豐邑模猶在驪宫跡尚存煙松衘翠幄¶
雪逕遶花垣侍從推𤣥草文章負武賁深仁浹夷夏大¶
造溢乾坤謬忝王枚列多慙雨露恩¶
<pb:KR4h0022_WYG_170-15a>¶
　　　途經華嶽　　　　　　　　唐𤣥宗¶
飭駕去京邑鳴鑾指洛川循途經太華廻蹕蹔周旋翠¶
崿留斜影懸巖凝夕煙四方皆石壁五位配金天髣髴¶
㸔髙掌依稀聽子先終當銘嵗月從此記靈仙¶
　　　奉和途經華嶽應制　　　　張　說¶
西嶽鎮皇京中峯入太清玉鑾重嶺應緹騎薄雲迎霽¶
日懸髙掌寒空映削成軒逰㑹神處漢幸望仙情舊廟¶
青林古新碑緑字生羣臣願封岱廻駕勒鴻名¶
<pb:KR4h0022_WYG_170-15b>¶
　　　同前　　　　　　　　　　張九齡¶
萬乗華山下千巖雲漢中靈宫雖奥宻睿覽忽𤣥同日¶
月臨髙掌神仙仰大風攅峯勢岌岌翊輦氣熊熊揆物¶
知幽賛銘勲表聖衷㑹應陪玉檢來此告成功¶
　　　同前　　　　　　　　　　蘇　頲¶
朝望蓮花嶽神心就日來晴觀五千仭仙掌拓山開受¶
命金符叶過祥玉瑞陪霧披乗鹿見雲起馭龍廻&KR0367;樹¶
枝封雪殘碑石冐苔聖皇惟道契文字勒巖隈¶
<pb:KR4h0022_WYG_170-16a>¶
　　　早渡蒲津關　　　　　　　唐𤣥宗¶
鐘皷嚴更曙山河野望通鳴鑾下蒲阪飛斾入秦中地¶
險關逾壮天平鎮尚雄春來津樹合月落戍樓空馬色¶
分朝景雞聲逐曉風所希常道泰非復候繻同¶
　　　奉和早渡蒲津關應制　　　張　說¶
蒲坂横臨晉華芝曉望秦關城雄地險橋路扼天津樓¶
映行宫日隄含宫樹春黄雲随寳鼎紫氣逐真人東詠¶
唐虞跡西觀周漢塵山河非國寳明主愛忠臣¶
<pb:KR4h0022_WYG_170-16b>¶
　　　同前　　　　　　　　　　徐安貞¶
仙掌臨秦甸虹橋闢晉關兩鄉分地險一曲渡河灣路¶
得津門要時稱古戍閒城花春正發岸桞曙堪攀後乗¶
猶臨水前旌欲换山長安回望日宸御六龍還¶
　　　同前　　　　　　　　　　張九齡¶
魏武中流處軒皇問道迴長堤春樹發髙掌曙雲開龍¶
負王舟渡人占仙氣來河津㑹日月天仗役風雷東顧¶
重關盡西馳萬國陪還聞股肱郡元首詠康哉¶
<pb:KR4h0022_WYG_170-17a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_170-17b>¶
　¶
　¶
　¶
　¶
　¶
　¶
　¶
　文苑英華巻一百七十¶
