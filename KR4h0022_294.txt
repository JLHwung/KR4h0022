# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.756406
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百九十四
<pb:KR4h0022_WYG_294-1a>¶
欽定四庫全書¶
　文苑英華卷二百九十四　宋　李昉等　編¶
　行邁六¶
　　李紳二首　　　　　姚合一首¶
　　袁不約一首　　　　朱慶餘一首¶
　　于武陵六首　　　　賈島四首¶
　　釋無可一首　　　　劉得仁一首¶
　　温庭筠四首　　　　方干四首¶
<pb:KR4h0022_WYG_294-1b>¶
　　李洞二首　　　　　杜牧六首¶
　　許渾六首　　　　　雍陶二首¶
　　李商隠三首　　　　薛逢一首¶
　　姚鵠一首　　　　　項斯一首¶
　　趙嘏七首　　　　　馬戴八首¶
　　顧非熊三首　　　　薛能五首¶
　　李羣玉一首　　　　張祜三首¶
　　　過鍾陵(余長慶三年除江西/觀察使奉詔不之任)　李　紳¶
<pb:KR4h0022_WYG_294-2a>¶
龍沙江尾抱鍾陵水郭津橋晚景澄江對楚山千里月¶
邨連漁浦萬家燈省抛雙斾辭榮寵遽落丹霄起愛憎¶
惆悵舊逰同草露却思恩顧一沾膺¶
　　　初出淝口入淮　　　　　　前　人¶
東風五日雪初晴淝口氷開好濯纓野老擁途知意重¶
病夫抛郡喜身輕人心莫厭如弦直淮水長憐似鏡清¶
廻首夕嵐山翠逺楚郊煙樹隱襄(一作/憶層)城¶
　　　客行　　　　　　　　　　姚　合¶
<pb:KR4h0022_WYG_294-2b>¶
客行無定處多在路岐間馬是賖來貴僮縁借得頑詩¶
書愁觸雨店舎喜逢山舊業嵩山下三年不得還¶
　　　離家　　　　　　　　　　袁不約¶
歩歩逺晨昏悽心出里(集作/獨出)門見烏唯有淚㸔(集作/問)鴈¶
更傷魂宿酒寧辭(集作/添愁)醉廻書諱苦言野人應恠笑不¶
觧愛田(集作/樂丘)園¶
　　　嶺南路　　　　　　　　　朱慶餘¶
越嶺向南風景異人人傳説到京城經冬來往不踏雪¶
<pb:KR4h0022_WYG_294-3a>¶
盡在刺桐花上行¶
　　　南逰　　　　　　　　　　于武陵¶
窮秋㡬日雨處處生蒼苔舊國寄書後凉天逢鴈來露¶
繁山草濕洲暖水花開去盡同行客一㠶猶未廻¶
　　　南逰有感　　　　　　　　前　人¶
杜陵無厚業不得駐車輪重到曾逰處多非舊主人東¶
風千里樹西日一洲蘋又渡湘江水湘江水復春¶
　　　西歸　　　　　　　　　　前　人¶
<pb:KR4h0022_WYG_294-3b>¶
不繫與舟閑悠悠吳楚間羞將新白髪却到舊青山一¶
葉忽離樹㡬人同入闗長安有家住秋至又西還¶
　　　早春山行　　　　　　　　前　人¶
江草暖初緑鴈行皆北飛異鄉那乆客野鳥尚思歸十¶
載過如夢素心應已違行行家漸逺更苦得書稀¶
　　　客中　　　　　　　　　　前　人¶
楚人歌竹枝逰子淚沾衣異國乆為客寒宵頻夣歸一¶
封書未返千樹葉皆飛南過洞庭水更應消息稀¶
<pb:KR4h0022_WYG_294-4a>¶
　　　夜泊湘江　　　　　　　　前　人¶
北風吹楚樹此地獨先秋何事屈原恨不隨湘水流凉¶
天生半月竟夕伴孤舟一作南行客無成空白頭¶
　　　旅逰　　　　　　　　　　賈　島¶
此心非一事書札若為傳舊國别多日故人無少年空¶
巢霜葉落踈牖水螢穿留得林僧宿中宵坐黙然(以下/四篇)¶
(並見/集本)¶
　　　早行　　　　　　　　　　前　人¶
<pb:KR4h0022_WYG_294-4b>¶
早起赴前程鄰鷄尚未鳴主人燈下别羸馬暗中行踏¶
石新霜滑穿林宿鳥驚逺山鍾動後曙色漸分明¶
　　　巴興作　　　　　　　　　前　人¶
三年未省聞鴻呌臈月何曾見草枯寒暑氣均思白社¶
星辰位正憶皇都蘇卿持節終還漢葛相行師自渡瀘¶
鄉味朔山林果别北歸期掛海㠶孤¶
　　　上谷旅逰　　　　　　　　前　人¶
世難那堪恨旅逰龍鍾更是對窮秋故園千里數行淚¶
<pb:KR4h0022_WYG_294-5a>¶
隣杵一聲終夜愁月到寒忩空皛晧風翻落葉更颼飀¶
此心不向常人説倚識平津萬户侯¶
　　　竹溪水晩次神灘阻風　　　釋無可¶
驚風山半(集作/半山)起舟子忽停橈岸荻吹先亂灘波落更¶
跳(闕/)　今欲暮過島忽明朝若盡平生趣東浮㸔石橋¶
　　　早行　　　　　　　　　　劉得仁¶
萬類半已動此心寧自安月沉平野盡星隱曙空殘馬¶
渡横流廣人行湛露寒還思猶夣者不信早行難¶
<pb:KR4h0022_WYG_294-5b>¶
　　　商山早行　　　　　　　　温庭筠¶
晨起動征鐸客行悲故鄉雞聲茅店月人跡板橋霜槲¶
葉落山路枳花明驛檣因思杜陵夣鳬鴈滿廻塘¶
　　　利州南渡　　　　　　　　前　人¶
澹然空水帶斜暉曲島蒼茫接翠㣲坡上馬嘶㸔棹去¶
栁邉人歇待船歸數叢沙草羣鷗散萬頃江田一鷺飛¶
誰觧乗舟尋范蠡五湖煙水獨忘機¶
　　　經(集作/過)五丈原　　　　　　前　人¶
<pb:KR4h0022_WYG_294-6a>¶
鐡馬雲鵰共(集作/鵰乆)絶塵栁隂高壓漢宫(集作/營)春天清殺¶
氣屯闗右夜半妖星照渭濵下國卧龍空寤主中原得¶
(集作/逐)鹿不由人象床錦(集作/空)帳無言語從此譙周是老¶
(集作/舊)臣¶
　　　過分水嶺　　　　　　　　前　人¶
溪水無情似有情入山三日得同行嶺頭便是分流處¶
惜别潺湲一夜聲¶
　　　旅次錢塘　　　　　　　　方　干¶
<pb:KR4h0022_WYG_294-6b>¶
此地是鄉國堪為終日(集作/朝夕)吟雲藏吳相廟樹引越山¶
禽潮去(集作/落)海人散鍾遲秋寺深我來無舊識誰見寂¶
寥心¶
　　　金州客舎　　　　　　　　前　人¶
卷箔雲(集作/羣)峯暮蕭條未掩闗江流嶓冡雨㠶(集作/路)入¶
漢隂(集作/家)山落葉欹眠後孤砧倚望間此情偏耐醉難¶
遣酒罍閒¶
　　　東陽道中作　　　　　　　前　人¶
<pb:KR4h0022_WYG_294-7a>¶
百花香氣傍行人花底垂鞭日易曛野火不知寒食節¶
穿林轉壑自燒雲¶
　　　蜀中　　　　　　　　　　前　人¶
逰子去逰多不歸春風酒味勝餘時閑來已伴巴児醉¶
荳蔲花邉唱竹枝¶
　　　河陽道中　　　　　　　　李　洞¶
衝風仍躡凍提轡手頻呵得事應湏早愁人不在多雪¶
田平入塞煙郭曲隨河翻憶江濤裏船中睡葢蓑¶
<pb:KR4h0022_WYG_294-7b>¶
　　　蕃冦侵逼南陽道中　　　　前　人¶
雲陽三萬騎南赴疾飛鷹廻磧星低鴈孤城月伴僧敲¶
闗通漢節傾府守河氷無處論邉事歸溪夜結罾¶
　　　途中作　　　　　　　　　杜　牧¶
緑樹南陽道千峯勢逺隨碧溪風慢(集作/澹)態芳樹雨隂¶
姿野渡雲初暖征人袖半垂殘花不一醉行樂是何時¶
　　　泊秦淮　　　　　　　　　前　人¶
煙籠寒水月籠沙夜泊秦淮近酒家商女不知亡國恨¶
<pb:KR4h0022_WYG_294-8a>¶
隔江猶唱後庭花¶
　　　秋浦途中　　　　　　　　前　人¶
蕭蕭山路窮秋雨淅淅江風一片蒲為問寒沙新到鴈¶
來時還在杜陵無¶
　　　汴河阻風絶句　　　　　　前　人¶
千里長河初凍時玉琦瑶珮響參差浮生一似氷底水¶
日夜東流人不知¶
　　　春盡途中　　　　　　　　前　人¶
<pb:KR4h0022_WYG_294-8b>¶
田園不事來逰宦故國誰交爾别離獨倚闗亭還把酒¶
一年春盡送春時¶
　　　自宣城赴官上京　　　　　前　人¶
瀟洒江湖十過秋酒盃無日不封侯(集作/遲留)謝公城畔溪¶
驚夣蘇小門前栁拂頭千里雲山何處好㡬人襟韻一¶
生休塵冠掛却知閑事終把蹉跎訪舊逰¶
　　　南逰泊松江渡　　　　　　許　渾¶
漠漠故宫地月凉風露幽鷄鳴荒戍曉鴈過古城秋楊¶
<pb:KR4h0022_WYG_294-9a>¶
栁北歸路蒹葭南渡舟去鄉今已逺更上望京樓¶
　　　洛陽道中　　　　　　　　前　人¶
洛陽多舊迹一日㡬堪愁風起林花晩月明陵樹秋興¶
亡不可問自古水東流¶
　　　晚泊七里灘　　　　　　　前　人¶
天晩日沉沉歸舟繫栁隂江村平見寺山郭逺聞砧樹¶
宻猿聲響波澄鴈影深榮華暫時事誰識子陵心¶
　　　晚(集作/曉)發鄞江渡寄韓訢(集作崔韓/二先輩)前　人¶
<pb:KR4h0022_WYG_294-9b>¶
南北信多岐生涯半别離地窮山盡處江泛月(集作/水)寒¶
時霧曉(集作/霧晚)蒹葭重霜晴橘柚垂無勞促廻棹千里有¶
歸(集作/心)期¶
　　　曉發天井闗寄李師晦　　　前　人¶
山在水㴞㴞流年欲二毛湘潭歸夣逺燕趙客程勞露¶
曉紅蘭重雲晴碧樹高逢秋正多感萬里别同袍¶
　　　早發洛中次甘水　　　　　前　人¶
帶月飯行侣西逰闗塞長晨雞鳴逺戍宿鴈起寒塘雪¶
<pb:KR4h0022_WYG_294-10a>¶
(集作/雲)巻四山雪霜(集作/風)凝千樹霜停驂一廻首隱隱見¶
嵩陽¶
　　　蜀路倦行因有所感　　　　雍　陶¶
亂峯碎石金牛路過客應騎鐡馬行白日欲斜催後乗¶
青雲何處問前程飛蝇一一皆先去度鳥雙雙亦逺鳴¶
蹇歩不惟傷旅思此中兼見宦途情¶
　　　到蜀後記途中經歴　　　　前　人¶
劒峯重疊雪雲漫憶昨來時處處難大散嶺頭春足雨¶
<pb:KR4h0022_WYG_294-10b>¶
褒斜谷裏夏猶寒蜀門去國三千里巴路登山八十盤¶
自到成都燒酒熟不思身更入長安¶
　　　昭州　　　　　　　　　　李商隱¶
桂水春猶早昭州日正西虎當官渡(集作/路)鬬猿上驛樓¶
啼䋲爛金沙井松乾乳洞梯鄉音呼(集作/吁)可駭仍有酒¶
(集作/醉)如泥¶
　　　商於　　　　　　　　　　前　人¶
商於朝雨霽歸路有秋光背塢猿收果投巖麝退香建¶
<pb:KR4h0022_WYG_294-11a>¶
瓴真得勢横㦸豈能當割地張儀詐謀身綺季長清渠¶
州外月黄葉廟前霜今日㸔雲意依依入帝鄉¶
　　　東還　　　　　　　　　　前　人¶
自有仙才自不知十年長夣採華芝秋風動地黄雲暮¶
歸去嵩陽尋舊師¶
　　　曉發　　　　　　　　　　姚　鵠¶
旅行宜早發况復是南歸月影縁山盡鍾聲隔水㣲殘¶
星螢共失落葉鳥和飛去去渡南曉村中人出稀¶
<pb:KR4h0022_WYG_294-11b>¶
　　　曉發昭應　　　　　　　　項　斯¶
行人見雪愁初作帝京逰野店開偏早鄉魂去未收燭¶
殘催巻席手冷怕梳頭是物寒無色湯泉秪自流¶
　　　經無錫縣醉後吟　　　　　趙　嘏¶
客過無名姓扁舟繫栁隂窮秋南國淚殘日故鄉心京¶
洛衣塵在江湖酒病深何湏覔陶令乗醉自横琴¶
　　　東歸道中二首　　　　　　前　人¶
平生事行役今日始知非嵗月老將至江湖春未歸傳¶
<pb:KR4h0022_WYG_294-12a>¶
家有天爵主祭用儒衣何必勞知已無名亦息機¶
　　　二¶
未明喚僮僕江上憶殘春風雨落花夜山川驅馬人星¶
星一鏡髪草草百年身此日念前事滄洲情更親¶
　　　旅次商山　　　　　　　　前　人¶
役役依山水何曾似問津斷崖如避馬芳樹欲留人日¶
夕猿鳥伴古今京路塵一枝甘已失辜負故園春(集作/惆悵)¶
(故園/春)¶
<pb:KR4h0022_WYG_294-12b>¶
　　　發剡中(武徳中/置嵊州)　　　　　　前　人¶
正懷有謝俯長流更覧餘封識嵊州樹色老依官舎晚¶
溪聲凉傍客衣秋南巖氣爽横郛郭天姥雲晴拂寺樓¶
日暮不堪還上馬蓼花風起路悠悠¶
　　　江上(絶句詩選/作西江)晚泊　　　　前　人¶
茫茫靄靄失西東栁浦桑村處處同戍皷一聲㠶影盡¶
水禽飛起夕陽中¶
　　　度商山晩靜(集作/净)　　　　　前　人¶
<pb:KR4h0022_WYG_294-13a>¶
和如春暖靜如秋五月商山是勝逰當晝火雲生不得¶
一溪分作萬重流¶
　　　夕發邠寧寄舒從事(闕/)半酬走白馬(又𤣥集作/飲酬走馬)¶
　　　　(别/)　　　　　　　　　　馬　戴¶
半酣走白馬别後鎻邉城日落月未上烏棲人獨行方¶
馳故國戀復愴長年情入夜不能息何當閑此生¶
　　　夜下(前篇/作入)湘中(已見一百/六十四巻)　　前　人¶
入夜别(前篇作/人夜到)鳴棹下(前篇作/孤棹入)嘶鴻(前篇作/鳴鴻)行值(前篇/作行)¶
<pb:KR4h0022_WYG_294-13b>¶
(抵/)¶
　　　客行　　　　　　　　　　前　人¶
路岐長不盡客恨杳難通蘆葉晚汀雨栁花南浦風亂¶
鍾鳴鳥(一作/嘶馬)急殘日半㠶紅却羡漁樵侣閑歌谿谷中¶
　　　旅次夏州　　　　　　　　前　人¶
嘶鴻發相國行次夏王臺鎻郡雲隂暮鳴笳燒色來霜¶
繁邉上宿鬢改磧中廻悵望湖沙曉驚蓬朔吹催¶
　　　夕次淮口　　　　　　　　前　人¶
<pb:KR4h0022_WYG_294-14a>¶
天涯孤光盡木末羣鳥還夜乆逰子息月明岐路閑風¶
生淮水上㠶落楚雲間此意竟誰見行行悲故闗¶
　　　早登故山作　　　　　　　前　人¶
雲門夾峭石石路䕃長松谷響猿相應山深水復重飡¶
霞人不見採藥客猶逢獨宿靈潭側時聞岳頂鍾¶
　　　江行　　　　　　　　　　前　人¶
吳楚半秋色渡江逢葦花雲深㠶影盡(一作/落)風逼鴈(一/作)¶
(鳥/)行斜赤燒開峯翠(一作夕照/開峯翠)寒潮蕩(一作/漾)浦沙余將¶
<pb:KR4h0022_WYG_294-14b>¶
何住海(一作自將/何所往)孤嶠擬(一作海/嶠欲)營家¶
　　　早發故園　　　　　　　　前　人¶
論别在中夜登車離故鄉曙鍾寒出岳殘月&KR1199;凝霜風¶
篠條多折沙雲氣盡黄行逢海西鴈零落不成行¶
　　　經杭州　　　　　　　　　顧非熊¶
郡郭遶江濆人家近白雲晚濤臨檻㸔夜艣隔城聞浦¶
轉山初盡虹斜雨未(一作/半)分有誰知我意心緒逐鷗羣¶
　　　秋日陜州道中作　　　　　前　人¶
<pb:KR4h0022_WYG_294-15a>¶
孤客秋風裏驅車出陜西闗河午時路村落一聲鷄樹¶
勢標秦逺天形到岳低誰知我名姓來往自凄凄¶
　　　經河中　　　　　　　　　前　人¶
一望蒲城路闗河氣象雄樓臺山色裏楊栁水聲中思¶
起懷吳客行斜向磧鴻我來尋古跡唯見舜祠(一作/遺)風¶
　　　分水嶺望寶(集作/靈)峯作　　　薛　能¶
勞(集作/干)尋萬仞峯靈寶號何從盛立同吾道貪程阻聖¶
蹤嶺竒應有藥壁峭盡無松那得休於市(集作/是)蹉跎亦¶
<pb:KR4h0022_WYG_294-15b>¶
卧龍¶
　　　初發嘉州寓題　　　　　　前　人¶
勞我是犍為南征又北移唯聞杜䳌夜不見海棠時在¶
闇曾無負含靈合見(集作/有)知州人若愛樹莫損召南詩¶
　　　彭門道中作　　　　　　　前　人¶
嗚嗚吹角貳師營日落身閑笑傲行盡覺文章尊萬事¶
却嫌官職剰雙旌終休未擬降低屈遇便還湏致太平¶
頻向水樓誰㑹我泗濵浮磬好同聲¶
<pb:KR4h0022_WYG_294-16a>¶
　　　將赴鎮過太康縣有作　　　前　人¶
纔入東郊便太康自聽何暮豈龔黄晴村透日桑榆影¶
晚露濕秋禾黍香十萬旌旗移巨鎮二三輗軏負孤莊¶
時人欲識征東將㸔取攙搶落大荒¶
　　　褒斜道中作　　　　　　　前　人¶
十驛襃斜到處慵眼前常似接靈蹤江遥放(詩選/作定)入傍¶
來水山豁猶藏向後峯鳥徑惡時應立虎畬田閑日自¶
燒松行吟却誚公車使(集作/役)夜發星馳半不逢¶
<pb:KR4h0022_WYG_294-16b>¶
　　　雲安　　　　　　　　　　李羣玉¶
灘惡黄牛吼城孤白帝秋水寒巴字急歌逈竹枝愁樹¶
暗荆王館雲昏蜀客舟瑶姬不可見行雨在高丘¶
　　　旅次石頭岸　　　　　　　張　祜¶
行行石頭岸身事兩相違舊國日邉逺故人江上稀水¶
聲寒不盡山色暮相依惆悵未成語數行鵶又飛¶
　　　將之衡陽道中作　　　　　前　人¶
萬里南方去孤舟泛自(一作/自貶)身長年無愛物深話少情¶
<pb:KR4h0022_WYG_294-17a>¶
人醉卧襟長散閑書字不真衡陽路猶逺獨與鴈為賔¶
　　　江上旅泊(集作/江南)¶
楚塞南行乆秦城北望遥少年花已過衰病栁先彫客¶
淚收廻日鄉心寄落潮殷勤問春鴈何處是煙霄¶
　¶
　¶
　¶
　¶
<pb:KR4h0022_WYG_294-17b>¶
　¶
　¶
　¶
　¶
　¶
　¶
　¶
　文苑英華巻二百九十四¶
