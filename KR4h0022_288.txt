# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.594823
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百八十八
<pb:KR4h0022_WYG_288-1a>¶
欽定四庫全書¶
　文苑英華巻二百八十八　宋　李昉等　編¶
　留别三¶
　　釋靈一三首　　　　釋䕶國一首¶
　　釋法震一首　　　　釋皎然一首¶
　　楊衡三首　　　　　歐陽詹二首¶
　　韓愈二首　　　　　孟郊四首¶
　　張籍四首　　　　　白居易三首¶
<pb:KR4h0022_WYG_288-1b>¶
　　姚合一首　　　　　于武陵一首¶
　　盧肇一首　　　　　賈島六首¶
　　朱慶餘一首　　　　釋無可一首¶
　　周賀二首　　　　　温庭筠三首¶
　　許渾四首　　　　　項斯一首¶
　　顧非熊一首　　　　馬戴八首¶
　　趙嘏五首　　　　　喻坦之一首¶
　　陳陶四首　　　　　鄭谷四首¶
<pb:KR4h0022_WYG_288-2a>¶
　　杜荀鶴四首　　　　　張喬一首¶
　　張蠙二首　　　　　　羅隠二首¶
　　　留别忠州故人　　　　　　釋靈一¶
一身無定處萬里獨銷魂芳草迷歸路春流滴淚痕㡬¶
時休旅食何夜宿江村欲識相思苦空山啼暮猿¶
　　　贈别皇甫曽　　　　　　　前　人¶
幽人從逺岳過客愛春山高駕能相送孤遊且未還紫¶
苔封井石緑竹映柴關若到雲峯外齊心去住間¶
<pb:KR4h0022_WYG_288-2b>¶
　　　歸岑山留别　　　　　　　前　人¶
禪客無心憶薜蘿自然行徑向山多知君欲問人間事¶
始與浮雲共一過¶
　　　别盛安　　　　　　　　　釋䕶國¶
情人取次㡬淹留别後南州與北州月色為憐今夜客¶
砧聲却似去年秋欲除豺虎論三畧莫對雲山詠四愁¶
親故相逄且借問古來無種是王侯¶
　　　别盧使君歸故栅村　　　　釋法震¶
<pb:KR4h0022_WYG_288-3a>¶
歸風白馬引嘶聲落日猶堪楚客情塞口竹縁空戍沒¶
潮頭沙擁慢岡成松田且欲親耕種郡守何偏問姓名¶
東道宿程投故栅依依漁父解相迎¶
　　　别山(并/序)　　　　　　　　　釋皎然¶
時因主人寄風溪蘭若與道士石脇風相隣禪僧仙師¶
時得道㑹至秋中值外縁有請别山懐舊遂有是詩¶
山翁亦好禪借我風溪樹採藥多秋蓬汲泉有春渡幽¶
僧時相遇仙子或與晤自許戰勝心彌高獨遊歩如何¶
<pb:KR4h0022_WYG_288-3b>¶
區中事奪我林棲趣辭山下復上戀石行仍顧宿昔情¶
或乖庻㡬跡無誤松聲莫相誚此心冥去住¶
　　　桂州與陳羽念别　　　　　楊　衡¶
慘戚損志抱因君時解顔重歎今夕念復在㡬夕間碧¶
桂水連海蒼梧雲滿山茫茫從此去何路入秦闗¶
　　　夷陵郡内叙别　　　　　　前　人¶
禮娶嗣明徳同牢夙所欽況䝉生死契豈顧蓬蒿心鴈¶
幣任野薄恩愛縁義深同聲若鼓瑟合韻似鳴琴将迓¶
<pb:KR4h0022_WYG_288-4a>¶
空未立就贅意難任皎月託言誓滄波信浮沈荆臺理¶
晨轍巫渚疑宵&KR0109;憫憫百慮起回回萬恨深侯更促徒¶
侣先曉徹夜禽燈彩凝寒風蟬思噪宻林留念同心帯¶
贈逺芙蓉簮撫懐極投漆感物重黄金分鸞豈遐阻别¶
劍念相尋儻甘蓬户賤願俟故山岑¶
　　　將之荆州南與張伯岡馬總鍾陵夜别　前　人¶
荆臺别路長宻緒分離狀莫訴杯來促更籌屢己唱燭¶
花侵霧暗瑟調含風亮詎念曉帆開黙睇參差浪¶
<pb:KR4h0022_WYG_288-4b>¶
　　　蜀中將歸留辭韓相公　　　　歐陽詹¶
寧體則雲構方前恒玉食貧居豈及此要自懐歸憶在¶
夢關山逺如流嵗華逼明晨首鄉路迢逓孤飛翼¶
　　　江夏留别華二(集作别辛三十時自襄陽同/舟而下予歸關從此赴舉)¶
　　　　　　　　　　　　　　　　前　人¶
彌棹己傷别不堪離緒催十年一心人千里同舟來鄉路我¶
(集作/予)尚遥客逰(集作/程)君未回將何慰兩端未免(集作/互勉)臨岐杯¶
　　　醉中留别裏州李相公　　　　　韓　愈¶
<pb:KR4h0022_WYG_288-5a>¶
濁水汙泥清路塵還曽同制掌絲綸眼穿長訝雙魚斷¶
耳熱何辭數爵頻銀燭未銷忩送曙金&KR0107;半醉(一作/墜)座¶
添春知公不久歸鈞軸應許閒官寄病身¶
　　此詩二百五十七巻重出今已削去注異同為一作¶
　　　韶州留别張使君　　　　　　前　人¶
來往再逢梅栁新别離一醉綺羅春久欽江總文才妙¶
自嘆虞翻骨相屯鳴笛急吹催落日清歌緩送感行人¶
己知奏課當徵拜那復淹留詠白蘋¶
<pb:KR4h0022_WYG_288-5b>¶
　　　汴州留别韓愈　　　　　　　孟　郊¶
不飲濁水瀾空滯此汴河坐見繞岸水盡為還海波四¶
時不在家敝服斷線多逺客獨顦顇春英各婆娑荒陂¶
(集作/汴水)饒曲流野桑無直柯但為君子心歎息將匪他¶
　　　下第東歸留别長安知已　　　前　人¶
共照日月影獨為愁思人豈知鶗鴂鳴瑶草不得春一¶
片兩片雲千里萬里身雲歸嵩之陽身寄江之濱棄置¶
復何道楚情吟白蘋¶
<pb:KR4h0022_WYG_288-6a>¶
　　　長安留别李觀韓愈因獻張徐州　前　人¶
富别愁在顔貧别病銷骨懶磨舊銅鏡畏見新白髪古¶
樹春無花子規啼有血離絃不堪聴一聴三四裂(集作/四五)¶
(絶/)世途非一險俗慮有(文粹/作各)千結有客步大方驅車獨¶
迷轍故人韓與李逸翰雙皎潔哀我摧折歸贈詞縱横¶
設徐方國東樞元戎天下傑禰生投刺遊王粲吟詩謁¶
高情無遺照朗抱開曉月有土不埋寃有讐皆為雪願¶
為直草木永向君地列願為古琴瑟永向君聴發欲識¶
<pb:KR4h0022_WYG_288-6b>¶
丈夫心曽將寶(集作/孤)劍說¶
　　　怨别　　　　　　　　　　前　人¶
一别一回老志士髪白早在富易為容居貧難自好沈¶
憂損性靈服藥亦枯槁秋風客(集作/遊)子衣落日行逺道¶
問君去何之賤身寧(集作/難)自保¶
　　　襄州(集作/國)别友　　　　　　張　籍¶
晩(集作/曉)色荒城下相看秋草時獨遊無定計不欲道歸¶
(集作/來)期别處去家逺愁來(集作/中)驅馬遲歸人渡烟水葉¶
<pb:KR4h0022_WYG_288-7a>¶
落(集作/遥映)野棠枝¶
　　　春日留别　　　　　　　　前　人¶
遊人欲别離醉復看花枝看却春又晩莫輕年少時臨¶
行記分處回首是相思各向天涯去重來未有(一作/可)期¶
　　　留别江陵王少府　　　　　前　人¶
迢迢山上路病客獨行遲況此分襟日(一作/手處)當君失意¶
時寒林露逺驛晩燒過荒陂别後空回首相逢未有期¶
　　　蘇州江岸留别樂天　　　　前　人¶
<pb:KR4h0022_WYG_288-7b>¶
銀泥裙映錦障泥畫舸停橈馬簇蹄清管曲終鸚鵡語¶
紅旂影動驌驦嘶漸消酒色朱顔淺欲語離情翠黛低¶
莫忘使君吟詠處汝墳湖北武丘西¶
　　　郢州别王七使君　　　　　白居易¶
昔日詩狂客今為酒病夫强吟翻悵望縱醉不歡娛鬢¶
髪三分白交親一半無郢城君莫歇猶較近京都¶
　　　别韋薊　　　　　　　　　前　人¶
百年愁裏過萬感醉中來惆悵城西别愁眉兩不開¶
<pb:KR4h0022_WYG_288-8a>¶
　　　留别㣲之　　　　　　　　前　人¶
干時乆與夲心違悟道深知前事非猶厭勞形辭郡印¶
那能趂伴著朝衣五千言裏教知足三百篇中勸式㣲¶
少室雲邉伊水畔比君較老合先歸¶
　　　别友人　　　　　　　　　姚　合¶
病僮將瘦馬難筭徃來程野寺僧相送河橋酒滯行足¶
愁無道性乆客㑹人情何計羇(集作/窮)貧盡同居不出城¶
　　　夜與故人别　　　　　　　于武陵¶
<pb:KR4h0022_WYG_288-8b>¶
白日去難駐故人非舊容今宵一别後何處更相逄過¶
楚水千里到秦山萬(集作/㡬)重話(一作/語)來天未(一作/又)曉月¶
落滿城鐘¶
　　　别宜春赴舉　　　　　　　盧　肇¶
秋天草木正蕭踈西望秦關别舊居筵上芳罇今日酒¶
篋中黄巻古人書辭鄉且伴(集作離/山且作)銜蘆鴈入海終為¶
戴角魚長短九霄飛直上不教毛羽落空虗¶
　　　留别徐明府　　　　　　　賈　島¶
<pb:KR4h0022_WYG_288-9a>¶
抱琴非夲意生事偶相縈口尚袁安節身無子賤名地¶
寒春雪盛山淺夕風輕百戰餘荒野千夫漸耦耕一杯¶
宜獨夜孤客戀交情明日疲驂去蕭條過古城¶
　　　二月晦留别鄠中友人　　　前　人¶
匹馬桞花裏别君當酒酣春風漸向北雪鴈不飛南明¶
曉日&KR0004;一今年月已三鞭羸去暮色逺岳起烟嵐¶
　　　却赴南巴留别蘇䑓知已　　前　人¶
人(集作/又)過梅嶺上歳歳北風寒(集作/枝寒)落日孤舟去青山¶
<pb:KR4h0022_WYG_288-9b>¶
萬里看猿聲湘水静草色洞庭寛已料生涯事只(集作/唯)¶
應持(集作/把)釣竿¶
　　劉長卿曽貶南巴尉此詩已載本集今英華誤作¶
　　賈島詩¶
　　　下第别人　　　　　　　　前　人¶
下第鬢毛蒼徘徊戀帝鄉鶯聲寒食後人醉曲江傍淚¶
落故山逺病來春草長知音豈易别孤棹復三湘¶
　　　留别光州王使君　　　　　前　人¶
<pb:KR4h0022_WYG_288-10a>¶
杜陵千里外期在末秋歸既見林花落湏防木葉飛楚¶
從何地盡淮隔數峯㣲回首餘霞失斜陽照客衣¶
　　　欲遊嵩岳留别李少尹　　　前　人¶
孤䇿遲回洛水湄孤禽嘹喨(集作/唳)幸人知嵩岳望中常¶
待我河梁欲上未題詩新秋愛月愁多雨古觀尋(集作/逄)¶
仙看盡棋㣲眇此來将敢問鳯凰何日定歸期¶
　　　將之京别李侍御　　　　　朱慶餘¶
心(疑作/此)地偶相見語多為别難詩成公府晩路入翠㣲¶
<pb:KR4h0022_WYG_288-10b>¶
寒逄石自應坐有花誰共看唯當隨去鴈雪盡到長安¶
　　　金州别姚合　　　　　　　釋無可¶
日日西䑓上春流到夏殘言之離别易勉以道途難山¶
出一千里溪(一作/江)行三百灘松間樓裏月秋入五陵看¶
　　　辭杭州姚郎中　　　　　　周　賀¶
波濤千里隔抱疾亦難(集作/相)尋㑹宿逄高士燒山值積¶
霖藂桑山店逈孤火海雲(集作/船)深尚有重來約知無省¶
閣心¶
<pb:KR4h0022_WYG_288-11a>¶
　　　京口别崔固　　　　　　　前　人¶
積雨晴時近西風葉滿泉相逄嵩岳客共聽楚城蟬宿¶
舘横秋島歸㠶漲逺田别君還寂寞不似剡中年¶
　　　江上别友人　　　　　　　温庭筠¶
秋色滿葭菼離人西復東㡬年方暫見一笑又難同地¶
勢蕭陵歇江聲禹廟空如何暮灘上千里逐離鴻¶
　　　與友人别　　　　　　　　前　人¶
半醉别都門含悽上古原晩風楊葉社寒食杏花村薄¶
<pb:KR4h0022_WYG_288-11b>¶
暮牽離緒傷春憶晤言年芳夲無限何况有蘭蓀¶
　　　曉别　　　　　　　　　　前　人¶
翠羽花冠碧樹雞未明先上短墻啼忩前謝女青蛾歛¶
門外蕭郎白馬嘶殘曙㣲星當户沒澹烟斜月照樓低¶
上陽宫裏鐘聲動不語垂鞭過桞堤¶
　　　留别韋處士(見二百三/十一巻)　　　許　渾¶
　　　下第别友人楊至之　　　　前　人¶
花落水潺潺十年離故(集作/舊)山夜愁添白髪春淚感朱¶
<pb:KR4h0022_WYG_288-12a>¶
顔孤劔北逰塞逺書東出關逄君話心曲一醉㶚陵間¶
　　　留别裴(集作/劉)秀才　　　　　前　人¶
三獻無功玉有瑕更携書劔客天涯孤㠶夜别瀟湘雨¶
廣陌春期鄠杜花燈照水螢千㸃滅棹驚灘鴈一行斜¶
關河迢遞秋風急望見鄉山不到家¶
　　　𤓰洲留别李詡　　　　　　前　人¶
泣玉三年一見君白衣顦顇更離羣桞(集作/楊)堤惜别春¶
潮落花榭留歡夜漏分孤舘宿時風帯雨逺㠶歸處水¶
<pb:KR4h0022_WYG_288-12b>¶
連雲悲歌曲盡休重奏心遶關河不忍聞¶
　　　省中留别　　　　　　　　項　斯¶
省中重拜别兼領寄人書已念此程(詩選/作行)逺不憂相問¶
踈禁(詩選/作子)城西並宅御水北同渠要取春前到乘閒候¶
起居¶
　　　舒州酬别上卿　　　　　　顧非熊¶
故交他郡見下馬失愁容執手向殘日分襟在晩鐘鄉¶
心隨皖水客路過廬峰衆惜君材器何為滯所從¶
<pb:KR4h0022_WYG_288-13a>¶
　　　下第别令狐員外　　　　　馬　戴¶
論文期雨夜飲酒及荒晨坐歎百花發潜驚霜鬢新舊¶
交多得路别業逺仍貧便欲辭知已歸耕海上春¶
　　　将别寄友人　　　　　　　前　人¶
帝鄉歸未得辛苦事羈遊别舘一罇酒客程千里秋霜¶
風紅葉寺夜雨白蘋洲長恐此時淚不禁和恨流¶
　　　留别定襄郡盧軍事　　　　前　人¶
行行與君别路在鴈門西秋色見邉草軍聲戍鼓鼙銜¶
<pb:KR4h0022_WYG_288-13b>¶
杯㸔寳劔躍馬上荒堤歸去咸陽里平生心不迷¶
　　　江行留别(見二百九/十四巻)¶
　　　攄情留别并州從事　　　　前　人¶
淺學常自鄙謬承賢達知才希漢主召玉任楚人疑年¶
長慙漂泊恩深惜别離秋光獨鳥逝暝色一蟬悲鶴髪¶
生何速龍門上苦遲彫蟲羞朗鑒干禄貴明時故國誠¶
難返青雲致未期空将感激淚一自灑臨岐¶
　　　下第别友人　　　　　　　前　人¶
<pb:KR4h0022_WYG_288-14a>¶
金門君待問石室我思歸聖主尊黄屋何人薦白衣年¶
來御溝栁贈别雨霏霏¶
　　　下第别郜扶　　　　　　　前　人¶
窮途别故人京洛泣風塵在世即應老他鄉又欲春平¶
生空志學晩歳拙謀身静話歸林計唯将滄海親¶
　　　酬田卿送西遊　　　　　　前　人¶
華堂開翠簟惜别玉壺深客去當煩暑蟬鳴復此心廢¶
城喬木在古道濁河侵莫慮西遊逺西關絶隴隂¶
<pb:KR4h0022_WYG_288-14b>¶
　　　旅舘聞鴈别友人　　　　　趙　嘏¶
路遶秋塘首獨搔背羣燕鴈正呼號故關何處重相失¶
碧落有雲終自高旅宿去緘他日恨單飛誰見(集作/誰訝)此¶
生勞行衣濕盡千山雪腸斷金籠好羽毛¶
　　　别麻氏　　　　　　　　　前　人¶
曉哭呱呱(集作/鳴鳴)動四鄰於君我作負心人出門便渉東¶
西路(集作便作/東西水)回首&KR0004;驚枕席塵滿眼淚珠和語咽舊¶
忩風月更誰親分離(集作/傷離)況值花時節從此東風不似¶
<pb:KR4h0022_WYG_288-15a>¶
春¶
　　　代人贈别　　　　　　　　前　人¶
月自斜忩夣自驚衷腸中有萬愁生清猿處處三聲盡¶
碧落悠悠一水横平子定情詞麗絶詩人匪石誓分明¶
㑹湏携手乘鸞去簫史樓䑓在玉京¶
　　　留别　　　　　　　　　　前　人¶
水邉秋草暮萋萋欲駐殘陽去馬蹄曽是管絃同醉伴¶
一聲歌斷各東西¶
<pb:KR4h0022_WYG_288-15b>¶
　　　寒食新豐别友人　　　　　前　人¶
一百五日家未歸新豐鷄犬獨依依滿樓春色傍人醉¶
半夜雨聲前計非繚繞溝塍含緑晩荒凉樹石向川㣲¶
東風吹淚對花落憔悴故交相見稀¶
　　　留别友人書齋　　　　　　喻坦之¶
相見不相暌一留日已西軒凉庭木大巷僻鳥巢低背¶
俗修琴譜思家話藥畦卜隣期太華同上上方梯¶
　　　湓城贈别　　　　　　　　陳　陶¶
<pb:KR4h0022_WYG_288-16a>¶
楚岸青楓樹長隨送逺心九江春水濶三峽暮雲深氣¶
調桓伊笛才華蔡琰琴迢迢嫁湘漢誰不重黄金¶
　　　将歸鍾陵留贈南海李尚書　前　人¶
楚國有田舍炎州長夣歸懐恩似秋燕屢遶玉堂飛越¶
酒豈不甘海魚寧無肥山裘醉歌舞事與&KR0004;心違&KR0524;&KR0524;¶
文昌公英靈世間稀長江浩無際龍蜃皆歸依賤子感¶
一言草茅發光輝從來鷄鳬質得假鳯凰威常欲討𤣥¶
珠青雲報巍巍龍門竟多故雙淚别旍旂¶
<pb:KR4h0022_WYG_288-16b>¶
　　　贈别　　　　　　　　　　前　人¶
海國一尺綺氷壺萬縷絲以君西攀桂贈此金蓮枝高¶
鳥思茂林窮魚樂洿池平生握中寳無使歳寒移¶
　　　贈别離　　　　　　　　　前　人¶
碧玉飛天星墜地玉劍分風交合水楊桞聽歌莫向隅¶
鷄鳴一石留髠醉(一作/晞)蹄輪送客溝水東月娥揮手崦¶
嵫峯蠻天列嶂儼相待風官掃道迎遊龍天姥剪霞鋪¶
曉空漴漴大帝開明宫文鯨掉尾四海通分明瀑布收¶
<pb:KR4h0022_WYG_288-17a>¶
靈桐山妖水魅騎旋風厭夣齧魂黄瘴中借君朗鑒入¶
崆峒靈光草照閒花紅¶
　　　别同志　　　　　　　　　鄭　谷¶
所立共寒苦平生同與逰相看臨逺水獨自上孤舟天¶
澹滄浪晩風悲蘭杜秋前程吟此景為子上高樓¶
　　　贈别　　　　　　　　　　前　人¶
南遊曽共遊相别倍相留行色回燈曉離聲滿笛秋穏¶
眠彭蠡浪好醉岳陽樓明日逄佳景為君成白頭¶
<pb:KR4h0022_WYG_288-17b>¶
　　　别修覺寺無夲上人　　　　前　人¶
松上江雲石上苔自嫌歸去夕陽催山門握手無他語¶
秪約今冬看雪來¶
　　　宗人作尉唐昌官署幽勝而又博學精富得以¶
　　　　言談将欲他之留書屋壁　前　人¶
公堂瀟洒有林泉祗隔苔墻是渚田宗黨相親離亂世¶
春秋聞論戰争年逺江驚鷺來池口絶頂歸雲過竹邉¶
風雨夜長同一宿舊游多共憶樊川¶
<pb:KR4h0022_WYG_288-18a>¶
　　　雪中别詩友　　　　　　　杜荀鶴¶
酒寒無小户請滿酌行杯若待雪銷去自然春到來出¶
城人跡少向暮鳥聲哀未遇應關命侯門處處開¶
　　　别從叔　　　　　　　　　前　人¶
立馬不忍上醉醒天氣寒都縁在門乆(集作/易)直自(集作/似)¶
别家難世路既如此客心湏自寛歸期亦羇束(集作江/村亦饑)¶
(歉/)争及問(集作/䧟)長安¶
　　　辭座主侍郎　　　　　　　前　人¶
<pb:KR4h0022_WYG_288-18b>¶
一飯尚懐感況攀髙桂枝此恩無處報故國逺歸時只¶
恐兵戈隔再趨門舘遲茅堂拜親後特地淚雙垂¶
　　　辭鄭員外入關赴舉　　　　前　人¶
男兒三十尚蹉跎未叙青雲一桂科在客易為銷歳月¶
到家難住似經過㠶飛楚國風濤濶馬度藍關雨雪多¶
長把行藏信天道不知天道意如何¶
　　　江南别友人　　　　　　　張　喬¶
勞生故白頭頭白未應休闕下難孤立天涯尚旅遊聽¶
<pb:KR4h0022_WYG_288-19a>¶
猿吟島寺待月上江樓醉别醒惆悵雲㠶滿亂流¶
　　　邉逰别友人　　　　　　　張　蠙¶
欲别不止淚當杯難强歌家貧隨日長身病渉寒多雨¶
雪迷燕路田園隔楚波良時未自致歸去欲如何¶
　　　将之京師留别親友　　　　前　人¶
達命何勞問西遊且自期至公如有日知我豈無時野¶
逈蟬相答堤長桞對垂酣歌一舉袂明發不堪思¶
　　　商於驛與于韞玉話别　　　羅　隠¶
<pb:KR4h0022_WYG_288-19b>¶
多病仍踈拙唯君與我同帝鄉年共老江徼業俱空燕¶
冷辭華屋(一作/室)蛩凉恨曉叢白雲高㡬許全属採芝翁¶
　　羅隠集中别有一篇其題目同而詩異今並載于¶
　　此南朝徐庾流洛下憶同逰酒採閒坊菊山登逺¶
　　寺樓相思勞寄夣偶别已經秋還被青青桂催君¶
　　不自由¶
　　　奉使宛陵别二三從事　　　前　人¶
梁王雪裏有深知偶别家鄉隔路岐官品共傳勝曩日¶
<pb:KR4h0022_WYG_288-20a>¶
酒杯争肯認當時豫章地暖矜千尺越嶠天寒愧一枝¶
還有釣魚蓑笠在不堪風雨失歸期¶
　¶
　¶
　¶
　¶
　¶
　¶
<pb:KR4h0022_WYG_288-20b>¶
　¶
　¶
　¶
　¶
　¶
　¶
　¶
　文苑英華巻二百八十八¶
