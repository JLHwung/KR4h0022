# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:49.925975
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百三十一
<pb:KR4h0022_WYG_431-1a>¶
欽定四庫全書¶
　文苑英華卷四百三十一　宋　李昉等　編¶
　赦書十二¶
　　平亂赦書¶
　　　赦詔　　　　　　　　　　沈　約¶
門下朕肅纂乾統思𢎞祖業方欲克廣法猷寜濟遐邇¶
實頼羣才共康世務至於股肱宗戚情委特隆垂拱責¶
成緝熈是寄而各包藏禍心規縱醜逆朕每存容隠冀¶
<pb:KR4h0022_WYG_431-1b>¶
或能悛而靡懲前慝彌結後釁七百業艱宗廟事重不¶
得不垂涕行戮以義斷恩或藩屬皇宗或睦姻近戚夫¶
豈不懐社稷故也雖四門已穆羣㐫靡餘而泣辜之嘆¶
義兼自昔方勵精思治登賢任官隆平之化庶從茲始¶
宜播嘉惠咸與維新可大赦天下自今月二十日昧爽¶
已前謀反大逆手殺人以下皆赦除之頃嵗軍旅繁興¶
叛征者衆其質繫家屬及同伍代役三署見徒詳所尤¶
(疑/)原遣主者施行¶
<pb:KR4h0022_WYG_431-2a>¶
　　　大赦詔¶
門下王室多難祲沴相仍昔嵗紛阻鋒交九逵今兹狂¶
煽兵連萬雉時事屯厄罕有斯逆故今迷疑互起向背¶
者多元惡既懸猜懼彌廣奔亡草澤自反莫因近雖曲¶
赦與之更始而愚昧之徒猶多竄伏且遏㓂未夷役連¶
遐邇刑政弛張䧟罪非一思所以曠敷嘉惠被之億兆¶
可大赦天下凡與崔惠(南史/作慧)景協契同謀首為奸逆爰¶
及降叛輸力盡勤良由世道交䘮流源浸逺風槩靡立¶
<pb:KR4h0022_WYG_431-2b>¶
以至如斯悉皆盪滌一無所問凡諸反側咸與維新並¶
加宣慰還復民伍國信之明皎如日月榜勒畿要咸使¶
聞知惟崔惠景諸子不在赦例主者施行¶
　　　誅張易之等赦文　　　　　　内制¶
鸞臺多難興王殷憂啟聖蕭牆之禍自古有之朕以虚¶
寡宿承先顧社稷宗廟寄在朕躬親理萬幾年踰二紀¶
幸得九𤣥垂祐四海乂安何嘗不日旰忘食夜分輟寢¶
戰戰而臨寶位乾乾而握聖圖憂百姓之不寜懼一物¶
<pb:KR4h0022_WYG_431-3a>¶
之失所但以久親庶政勤倦成勞頃日以來微加風沴¶
逆豎張易之昌宗兄弟比縁簿解調鍊久而園苑驅馳¶
賜以殊恩加其顯秩不謂豺狼之性濳起梟獍之心積¶
日包藏一朝發露皇太子顯元良守器純孝奉親知此¶
釁萌奔衛宸極與北軍諸將戮力齊心剿撲兇渠咸就¶
梟斬斯乃天地之大徳幽明所叶贊者乎豈惟朕躬之¶
幸抑亦兆庶之福朕方資藥餌冀保全和機務既繁有¶
妨攝理監撫之寄屬在元良宜令皇太子顯監百官總¶
<pb:KR4h0022_WYG_431-3b>¶
已以聽朕當養閒高枕庶獲延齡可大赦天下¶
　　　淮西平赦文　　　　　　玉堂遺範¶
朕聞王者法天作則與衆守邦奉三無私居兆人上當¶
恭已嚮方之際切臨深馭朽之懐憂勤靡遑今古何逺¶
所重者兵革不試軌度自貞熈仁扇和以至大道朕顧¶
惟菲徳祗奉睿圖承昊天之眷命纘列聖之丕緒昃食¶
以求至理虚心而俟昌言兢兢業業常懼失墜迨今十¶
有四年矣道且希於廣運意常在於包荒推誠則深感¶
<pb:KR4h0022_WYG_431-4a>¶
物亦至頃嵗蜀川浙右怙亂阻兵人神共誅剪滅相次¶
務漸偃革期於措刑方蕭斧以懲奸庶干羽以成化而¶
淮蔡冦孽稔禍延灾問罪興師盖非獲已每念征行之¶
暴露軫饋給之煩勞中宵惕然載益祗厲妖兇既殄黎¶
庻用康斯皆宗社垂休中外協力將勤恤於下土冀昭¶
答於上𤣥兹朕所以思與羣公卿士勵精於庶政也今¶
屬獻嵗發春授時惟敬勾萌盡達幽蟄咸蘇徽纆可矜¶
鰥惸在念俾疎網之是决與慶澤而惟新可大赦天下¶
<pb:KR4h0022_WYG_431-4b>¶
　　　平朱泚後車駕還京大赦制　陸　贄¶
門下致理之體先徳後刑禮義興行故人知耻格教令¶
明當則俗致和平然後姦慝不萌暴亂不作古先哲后¶
莫不(集作/何莫)由斯國家受命百七十載八聖儲慶敷佑下¶
人邁種寛大之徳累蠲苛酷之令盖仁之所積者厚故¶
澤之所流者深兹予小子獲主重器懵於理亂之本溺¶
於因習之安授任不明賞罰乖當立法以齊衆而犯命¶
愈甚興戎以除害而長亂益繁賊臣蓄姦乗釁竊發九¶
<pb:KR4h0022_WYG_431-5a>¶
廟乏主(集作/祀)兆人靡依猰㺄肆其吞噬豺狼穴於宫闕¶
嵗未云半載罹播遷仰慙穹昊(集作/旻)俯愧臣庶敢愛隕¶
越苟全眇躬(集作/身)誠懼益縱㓂讐重辱宗社(集作/社稷)忍耻¶
誓志庶補前羞頼億兆宅心不忘先徳將帥戮力恭行¶
天罰(集作/誅)俾余寡昧再膺多祜總(詔令/作紐)乾綱於既紊復¶
天柱於將傾言旋鎬京不改舊物宗祧以(集作/有)序朝享¶
有經(集作/則)責重慶深彌增感惕嗚呼君者所以撫人也¶
君苟失位人將安仰朕既不徳致㓂興禍使生靈無告¶
<pb:KR4h0022_WYG_431-5b>¶
受制兇威苟全性命急何能擇或虧廢名節或貪冐貨¶
利䧟於(集作/干)法網事非一端究其所由自我而致不能¶
撫之以道乃欲繩之以刑豈所謂恤人罪已之誠含垢¶
布和之義滌清汚俗咸與更新可大赦天下自興元元¶
年七月二十三日(集作/二)昧爽已前大辟罪已下已發覺¶
未發覺已結正未結正見繫囚徒常赦所不原者咸赦¶
除之今年五月二十八日已前左降官即與量移已經¶
量移未復資者更移近處流人及配𨽻罰鎮効役(集作/力)¶
<pb:KR4h0022_WYG_431-6a>¶
並即放還亡官失爵放歸不(集作/物)齒者量加収序已經¶
収序未復資者更與進改其黜免人等有素著行能傍¶
連(集作/遭)譴累特加録用勿以為負不有忠者誰復社稷¶
不有勞者誰從廵狩連帥之重所以殿邦禦侮(詔令/作戎)也¶
二千石之任所以分憂共理也方鎮將校勤奉戎役中¶
外寮吏恪居官次國有大慶所宜同之内外文武及致¶
仕官三品以上賜爵一級四品已上(集作/下)加一階仍並¶
賜勲兩轉司徒兼中書令晟應時傑立光輔中興再定¶
<pb:KR4h0022_WYG_431-6b>¶
皇都一匡天下推恩之典貽慶無窮宜與一子五品正¶
員京官侍中瑊沈邃(集作/純粹)忠厚服勞王家保全危城剪¶
除大憝嘉乃茂績次于寵章宜與一子六品正員京官¶
鎮國軍潼闗節度使檢校右僕射駱元光京畿渭南商¶
州節度使檢校右僕射尚可孤邠寜等州節度使檢校¶
左僕射韓逰環奉天行營諸軍節度使檢校右僕射戴¶
休顔咸秉大節著于艱難同勲叶忠翼我興運宜各與¶
一子七品正員官諸道節度使及行在(集作/營)都知兵馬¶
<pb:KR4h0022_WYG_431-7a>¶
使都虞候興元扈從左右金吾大將軍等各與一子八¶
品正員官諸道諸團練觀察處置等使各與一子官應¶
諸軍赴役上都収復將士等俱以忠(集作/純)誠奮其勇節¶
連年帶甲百戰摧鋒有忘身以效命有滅族(集作/親)以徇¶
義誓平國難如復私讐競揚貔武之雄克清梟獍之孽¶
策勲行賞傳嗣榮親播乃功名與國終始自去冬以來¶
未經甄叙者即與超八資改轉已經甄叙者更與超三¶
資進改三品已上祖父母父母在先無官封者量與(詔/令)¶
<pb:KR4h0022_WYG_431-7b>¶
(作/授)致仕官及邑號亡者並與追贈四品已下父母在先¶
無官封者亦授致仕官及邑號亡者亦與追贈其賞錢¶
委所司即依元勅支給應扈從將士三品以上賜爵兩¶
級四品已下各加兩階仍並賜勲三轉其祖父母父母¶
官封追贈及支給錢賞並準収京城將士例處分應扈¶
從官普恩之外三品已上更賜爵一級四品已下更加¶
一階若常恭官祖父母父母先無官封者量授致仕官¶
及邑號亡者並與追封贈諸州刺史普恩之外賜爵一¶
<pb:KR4h0022_WYG_431-8a>¶
級諸道進表官陪位者更加一階其奉天定難及元從¶
功臣宜令本軍本使即定名聞奏所司各準元勅優賞¶
其諸道鎮國軍及行營將士三品已上賜爵一級四品¶
已下加一階仍準今年正月一日制速與甄叙成徳淄¶
青魏博等道節度使下并諸道諸軍應歸順將士等各¶
藴誠義積著功勞由朕失於撫綏頃嵗暫懐疑阻尋能¶
勵節不替舊勲是資宴犒俾洽王澤宜委所司即約額¶
支計各賜錢物賞設仍委本道節度準前後勅速條流¶
<pb:KR4h0022_WYG_431-8b>¶
甄叙其朔方并諸軍應在河中&KR0249;内及(集作/并)同州將士¶
等自逺赴難解其重圍念兹功勞並未酬報雖遭脅制¶
情有可矜應到行營未經甄叙者並準元勅超五資改¶
轉其賞錢比収京將士例各給一半委本軍兵馬使速¶
條録名銜聞奏所司即支計給付其食實封者亦便配¶
額令其請受應天下諸道諸軍(詔令作/府州)將士如有年老¶
及疾患尫弱不任軍旅願歸郷里者並給身劵(詔令作/終身)¶
優復州縣切加安存(集作/存恤)勿令侵擾如無家業可歸者¶
<pb:KR4h0022_WYG_431-9a>¶
量給田宅使得存(集作/全)濟見危致命先典所尚况忠衛¶
社稷殺身成功朕於斯人義有加等贈太尉秀實天授¶
貞烈沮兹奸邪倉卒(集作/倉黄)之中獨藴雄(集作/神)斷將紓國¶
難詭収宼兵兇謀既隳吾事果濟忠誠奮發手擊渠魁¶
英風凛然振邁千古宜即差官致祭并旌表門閭府縣¶
䕶其喪事縁葬所要一切官供仍於墓所官為立碑以¶
揚徽烈其所賜實封五百户嫡子授正員三品官諸子¶
各授正員五品官委中書門下即準元勅處分應諸道¶
<pb:KR4h0022_WYG_431-9b>¶
諸軍將士有身死王事者委本道本使具名銜聞奏即¶
與褒贈仍以在身官爵授其子孫内外文武官及諸親¶
諸色人等有横遭逆賊殺害者各聽其家及親識(集作/戚)¶
於所司陳牒勘㑹(集作/責)聞奏亦與追贈如跡著忠烈衆¶
所明知仍訪其子孫量加優恤尚齒養老王風之首三¶
代制禮未或遺年朕將遵古典以興化本人心而教孝¶
用優秩賜式慰里閭京兆府耆夀年八十已上並與版¶
授刺史仍賜紫七十以上及諸州府迎駕耆夀亦各版¶
<pb:KR4h0022_WYG_431-10a>¶
授本縣令仍賜緋天下侍老耆夀等亦各與版授本官¶
如年九十以上者州縣長吏嵗時躬親省問貧弱不能¶
自存者量賜粟帛頃屬多難人俗流弊加之以師旅因¶
之以㐫(集作/饑)饉賦役繁起農桑失時哀我癉人汔可小¶
息然以國計猶歉軍實未(集作/靡)充未盡復除良增(集作/深)¶
愧悼應天下建中四年年終已前所有諸色逋欠在百¶
姓復内者一切放免百司及諸軍諸使舉放利錢今年¶
六月已前百姓欠負未納者亦並停徴京兆府百姓普¶
<pb:KR4h0022_WYG_431-10b>¶
恩之外給復一年其供頓官吏委京兆府尹類例具名¶
銜聞奏量與優奬(集作/賞)古者計户以署吏因時而建職¶
既不乏事亦無冗員今田畝汚萊版圖(詔令/作籍)凋耗齊人¶
編户托庇官曹貪吏黠胥誘為蠧弊(集作/囊索)啟奸墮(集作/隳)¶
業為害(集作/患)尤深應在京百司色役人及流外等委御¶
史大夫即與諸司官長吏(集作諸/使長官)審擬據見所掌事之¶
閑劇定額聞奏仍挾名送中書門下務從減省副朕憂¶
人以後應湏署置並定名先奏仍永為恒式今年正月¶
<pb:KR4h0022_WYG_431-11a>¶
一日赦書事(詔令/作節)目有所未行者所司並舉而行之赦¶
書或有不該即此類條件聞奏敢以赦前事相告言者¶
以其罪罪之亡命山澤挾藏兵器百日不首復罪如初¶
赦書日行五百里告布遐邇咸使聞知興元元年七月¶
二十三日¶
　¶
　¶
　¶
<pb:KR4h0022_WYG_431-11b>¶
　¶
　¶
　¶
　¶
　¶
　¶
　¶
　文苑英華巻四百三十一¶
