# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:39.495668
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷十六
<pb:KR4h0022_WYG_016-1a>¶
欽定四庫全書¶
　文苑英華巻十六　　　　宋　李昉等　編¶
　天象十六¶
　　金莖賦一首　　　　　初日照露盤賦二首¶
　　霜䧏賦一首　　　　　秋霜賦一首¶
　　聚雪為小山賦一首　　殘雪賦一首¶
　　雪影透書帷賦一首　　小雪賦一首¶
　　　金莖賦(以日華川/上動為韻)　　　　　吕令問¶
<pb:KR4h0022_WYG_016-1b>¶
惟漢武皇聖謨洋溢英徽振於綿古洪徳恊於元吉騰¶
休聲馳茂實掩八紘以稱大御六龍而首出雖端拱之¶
無為常鍊竒以永日於是乎訊殊方之士考靈仙之術¶
張皇䑓殿恢拓宫室飛㢘之觀既成長年之宫已畢乃¶
金莖之仙掌承沆瀣之精華歘聳擢以横漢屹岧亭而¶
出霞珠盤上開疑天半之懸日丹莖直指若峰蓮之秀¶
花崛然雙立巍乎造天紛爌爌以照野赫奕奕而燭川¶
晴朝有日兮金鏡相射清夜無雲兮銀露自圓屑瓊蘂¶
<pb:KR4h0022_WYG_016-2a>¶
以充餌噏玉英以延年想王喬之再覩乗羽服以翩&KR1473;¶
思王母之一至拖霓裳以婵娟錬液之法斯在化金之¶
術攸傳觀其逈出囂塵孤髙巃嵸錯金盤於龍鳳曵浮¶
光於螮蝀長風激而自清震雷驚而不動亦可以納虚¶
澹之閒曠遺代俗之煩揔然而仙在物表君居人上物¶
表者不可以苟求居上者不可以自放虚信神君之語¶
徒蓄長生之望求師入海終貽欒大之誅書帛飯牛卒¶
受文成之誑竟迷情於虚誕亦何補於崩䘮則知履道¶
<pb:KR4h0022_WYG_016-2b>¶
者守國以正直失徳者納人於邪妄向使武皇不謬於¶
兹道亦可以冠百王以為尚也¶
　　　初日照露盤賦(以雲表清露光/發金景為韻)鄭　絪¶
日初出兮露成文盤既潔兮光乍分凝素彩而泛灔鮮¶
顥氣之絪緼忽烱爾以流景乍掲然而拂雲若乃勢倚¶
金莖色映霞表倒初景以摇颺澹輕烟之縹緲承露華¶
以逾明焜霽色而共曉焕然孤秀赫奕奕於長川爛爾¶
生光照翻翻之髙鳥盤以貞兮露以盈日既明兮天以¶
<pb:KR4h0022_WYG_016-3a>¶
清焜以相鮮若曙月之臨朝鏡粲然交映類瓊花之雜¶
玉英金景發色玉壷肇明敷皓質以流耀含太陽之至¶
精伊昔漢帝初營求仙是務我皇復立承天有裕乍髣¶
髴於帝䑓宛昭彰乎天路首出庶物表一人之大明光¶
發四施照萬方而遐布豈有屑瓊蘂泫珠露冀靈物之¶
來遊望神人之自遇懿夫合以成象麗然増光干浮雲¶
以杲耀激旭日而悠揚仙掌斜分若蓮峰之曙景宸心¶
廻想如崑岫之晴霜豈比周穆西遊覲王母於崑岳重¶
<pb:KR4h0022_WYG_016-3b>¶
華南狩怨帝子於瀟湘獨能覩雲闕而飲靈漿者乎徒¶
觀夫素色上升清光下發分廻彩以照耀焜長空而超¶
越白華映兮光復臨露彩揚兮色彌深既炫晃以如玉¶
乍晶明而散金且孤髙者可擬之以抗志絜朗者亦仰¶
之而為心况地表煙息天維氣整日之麗矣與星明而¶
共融盤實堅然齊聖祚之悠永昔之頌靈液歌浪井曽¶
不如賦露盤之瑞景¶
　　　第二(同前/韻)　　　　　　　　盧景亮¶
<pb:KR4h0022_WYG_016-4a>¶
掲金盤而受露擢仙掌而凌雲當朝陽之出海属寥廓¶
之無氛霽色曈曨金輝晃皛光奕奕於九霄之際色昭¶
昭於衆象之表大明既照夕露方盈金景相映銀華自¶
清髙不可攀駐王喬之羽駕仰不可視奪離朱之目晴¶
彼方丈之金闕洎天台之赤城或煒煌而景耀或焕赫¶
而霞明出人寰之杳𦕈隔海嶠之峥嶸孰與我之為異¶
摽景光於上京觀其巃嵸雙立岩嶤上騖輕靄不飛纎¶
雲不度九成爛爛摇翠影於樓䑓四野熒熒落浮光於¶
<pb:KR4h0022_WYG_016-4b>¶
草樹斯亦域中之殊觀其惟作器而盛露且夫先王立¶
晦獨覩太陽巻天宇之夜色引帝庭之曙光惟大君之¶
攸俟抑羣后之所望其彩若電其形若月列缺雖伏常¶
煒煒而不收蟾蜍已歸實亭亭而未沒日無私而見照¶
盤既遇而斯發請言露盤之始也林巒掩映崖谷重深¶
自藴於石孰為之金遭漢皇之雅尚㑹良冶之幽尋忽¶
範鎔而有作爰奉承之是任不然者在塗泥而重棄與¶
瓦礫而湮沉安敢望微耀之輝映初陽之照臨金之為¶
<pb:KR4h0022_WYG_016-5a>¶
質也光盤之為體也静從有感而出日諒無心而生景¶
念志士之未偶因逹人之(宜作/而)後騁顧淺陋之凡才寧¶
覬覦於天幸¶
　　　霜降賦(以霜降之日豺/乃祭獸為韻)　　　崔　損¶
天地之氣嚴凝為霜候髙秋於玉琯體正色於金方表¶
肅殺而順時戒節恊變化而開隂闔陽激清風而增厲¶
净皓月而浮光驚鴻鴈之嗷嗷落蒹葭之蒼蒼所以從¶
地而升應律而降詠團扇而見託班姬豈恨於長門履¶
<pb:KR4h0022_WYG_016-5b>¶
堅氷以是階袁安欲驚於陋巷逹重隂而首出啟沍寒¶
以先期隂與律而相感寒與氣而相資百工由是休矣¶
萬物於焉成之原夫日次于氐月窮于戌當青女以紀¶
候從白露以受質洞庭之葉驚波豐山之鐘應律詩人¶
可比庶欲澈於玉壷大國是資亦将慙於凌室凝於地¶
也似和光以同塵凋於木也類去華而取實其進也則¶
有俟於青霄其退也則見晞於旭日若乃林有擊隼野¶
有祭豺翻繽紛之槁葉宿莽蒼之枯荄烈女覩之而壮¶
<pb:KR4h0022_WYG_016-6a>¶
志覊人對此而感懐皚皚其姿皎皎其彩既無惡於菅¶
蒯亦何情於蘭茝佐昊天之有成恭神功而不宰笳聲¶
乍拂怨楊栁之衰(闕/)劔鍔可封發芙蓉之厲乃國家順乾¶
坤之徳法天地之制布澤如春肅物成嵗申其令以敦¶
乎風俗宣其威以殄厥災沴服用有度修典禮而罔差¶
稲熟可羞先寝廟而攸祭名籍籍於憲府法稜稜於司¶
㓂却炎蒸而克叙四節淒金石而率舞百獸客有惜嵗¶
星之屢遷傷志業而未就獨沉吟於軒屏望泬寥於宇¶
<pb:KR4h0022_WYG_016-6b>¶
宙聞萬户之輕砧聽九重之永漏近瞻庭樹空聞槭槭¶
而有聲緬想澗松誰惜青青而獨秀夫如是則可知霜¶
降之候¶
　　　秋霜賦¶
目長空以流思偉繁霜之獨異雖變露而成形不慿雲¶
以自致向朝陽(一作/晞)而既滅逢夜晴而又墜候暖而止¶
乘寒則飛當鷹隼之始擊值鴻鴈之初歸稜稜作氣凛¶
凛生威比齊紈之顔色奪楚劍之光輝及其降池塘被¶
<pb:KR4h0022_WYG_016-7a>¶
原陸衰衆草落羣木萎南澗之白蘋碎東籬之紫菊梧¶
桐為之失影蕖荷為之銷馥豈直若斯而已徒美其威¶
不妄作動隨物情因其死者而死保其生者而生彫芝¶
蘭而無怨色拂松竹而不傷榮譬大聖行刑必順於時¶
序通賢用法不害於堅貞至若蒲海之居桑河之汭侵¶
戰士之馬蹄封将軍之狐毳沾翠幕而生冷凍朱旗而¶
自脆助隂氛之肅殺壮堅氷之體勢三冬閨閣兮貯相¶
思萬里闗山兮苦留滯不私於已觸物而止疑薄霧之¶
<pb:KR4h0022_WYG_016-7b>¶
初覆似輕塵之未起陵厲自然嚴凝莫擬故能發揮司¶
宼光揚御史明忠臣之無事承君子之所履¶
　　　聚雪為小山賦　　　　　　李子卿¶
皓色旁射兮清虚上騰閒階之下兮聚雪崚嶒嘆此雪¶
兮具知其有興有滅故為山也庶期乎不騫不崩始也¶
散而從風類元氣之無象今也結而為阜若胚渾之初¶
凝五嶺髙標三峰逺蹠昔則心徃斯焉目擊千里之勢¶
存乎袤文萬仭之容見乎盈尺皜曜起乎岑嶂曈曨生¶
<pb:KR4h0022_WYG_016-8a>¶
乎樹石峽裏則秋月長懸封中則曉雲猶白夫其以近¶
則逺以逺則親玉林不夜瑶草先春照寒景而逾㓗拂¶
朝霞而更親嶺上&KR0008;襂作緱氏之仙鶴巖中綽約冩姑¶
射之神人樵傍壑而踈隐徑臨崖而絶隣至若霽日生¶
暖融風變朔危容半頽儻遇嵇康之醉片影初墜謂入¶
郄詵之幄因降髙而就卑遂散雕而為朴沍寒始勁猶¶
可持而斵見晛則消不可繫(一作/擊)而握因知夫色不久¶
鮮物無常堅始則有於無有今乃然於自然觀陵谷之¶
<pb:KR4h0022_WYG_016-8b>¶
推易信人世之徂遷亦何必恠桑田之變海都邑之成¶
川¶
　　　殘雪賦(以明月照/積雪為韻)　　　　　范　榮¶
謝惠連遒文擅名藻思騰聲覩階墀之積雪因體物以¶
興情曰是雪也感沍寒之徳陶元化之精𤣥冬御時固¶
凄其而以䧏青春换律奚浩然以居貞豈不以其氣勁¶
其質清處慘無昧遇蒙而成若就陽呈妍已遇乎東風¶
所觧且居隂寓質望晞夫朝日之明乃春宵尚寒銀漢¶
<pb:KR4h0022_WYG_016-9a>¶
未沒質瑩庭廡光摇林樾雜凝花於春露亂素影於夜¶
月小山虚映瑶峰盈尺而潜生樛枝乍垂梅花照樹而¶
将發詎比夫瓊蘂難求夜光可照且昧不貪之寳未得¶
巻舒之妙或消或結吾将任其行藏是翫是瞻彼何為¶
乎&KR0247;耀當其朔風駛同雲劇既散亂以飛空或繽紛而¶
下隟於是出野而萬頃連縞晞山而千峰合璧既見晛¶
以俱消将飄零而委積隨時之義强守潔而在今潤物¶
之功固呈豐而自昔既而陽氣長隂氣滅将散有以歸¶
<pb:KR4h0022_WYG_016-9b>¶
無尚葆光而固節已矣哉人道不能無否泰天道豈可¶
無寒熱固可洞消息以從之何必託興於殘雪¶
　　　雪影透書帷賦(以光彩輝映披/閲古今為韻)蔣　防¶
顥爾凝素襜如夕張因潔朗以旁徹遂虚明而内彰繇¶
是以洞篇翰鑒毫芒委六出之姿喜乘時而瑞聖就三¶
冬之業期利用之觀光况復素軸増輝輕紗閟彩釋居¶
中之茫昧致藏用之所在霏㣲兮太素初分晃朗兮窮¶
隂既改映草𤣥之客類姑射之神仙隐談天之人疑胚¶
<pb:KR4h0022_WYG_016-10a>¶
渾之眞宰凛凛寒色融融暮幃縑緗叢耀簡牒連輝朣¶
朧而㣲月将入羃䍥而輕風乍霏故得百氏旁窺萬流¶
仰鏡稽古昔資興詠動鉛管而有助含章對鶴書而無¶
非浴浄葢以啟其幽黙不獨事其韜映契荘周之理虚¶
白自生徵大禹之文光隂是競俾夫夕可以忘寐牖可¶
以罷窺焕乎而不藏於宻昭然而葢取諸離清熒兮寒¶
氣方壮髣髴兮晴雲欲披澄筆海之波瀾皆為練色耀¶
書林之杞梓盡作瓊枝是能燭前轍彰徃哲時觀謝賦¶
<pb:KR4h0022_WYG_016-10b>¶
想墀廡之縈盈載覩曹詩歎蜉蝣之掘閲詳夫理同委¶
照處異在隂比燃膏之功益簡助繫日之務逾深必将¶
脩詞以進徳實勤考古以觀今所謂用晦而彰韜光有¶
曙祛絳紗之閟邃發素王之牖户期㓗白以無虧庶研¶
精乎千古¶
　　　小雪賦(以寒律變時因/風有漸為韻)　　　林　滋¶
偉茲雪之霏霏應𤣥冥而不失其期賦象於虹藏之日¶
成形於氷凍之時委地則㣲庶表三冬之候翻空雖小¶
<pb:KR4h0022_WYG_016-11a>¶
那無六出之姿當其寒氣初升隂風始變既淅瀝於遥¶
野却飄颻於廣甸邉城一望龍山之净色猶晞上苑再¶
瞻鳳闕之清光未遍眇若毫端輕飛可觀細細而千巖¶
送冷飄飄而萬户迎寒霏㣲墀廡之間瑶䑓月曉髣髴¶
草茅之上玉樹花攅逈拂隂軒髙翻曉律縈枝分盈尺¶
之象帶甍誤如圭之質㣲交月影天邉之孤鴈應迷稍¶
助山明松際之浮煙已失細糝長空纎緣綺櫳净若蘆¶
花之覆水輕同栁絮之因風是則謝氏林亭盡在廻眸¶
<pb:KR4h0022_WYG_016-11b>¶
之内梁王池舘無非跬歩之中于以明㓗白之姿于以¶
表隂凝之漸雖見晛而無滯詎因汚而成染初疑盡閣¶
粧奩之香粉㣲㣲又若瓊筵玉筯之凝蘇㸃㸃既而纎¶
悉繽紛呈祥是因掩日而難分薄霧開簾而不辨輕塵¶
影入空帷預想映書之子光侵逺水潜思訪戴之人可¶
謂不逺而來自無而有始縈盈於階砌終散漫於林藪¶
安得不燎薰爐命芳酒作小雪之賦繼大夫之後¶
　文苑英華巻十六¶
