# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.709058
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百九十二
<pb:KR4h0022_WYG_292-1a>¶
欽定四庫全書¶
　文苑英華巻二百九十二　宋　李昉等　編¶
　行邁四¶
　　崔顥四首　　　　　祖詠四首¶
　　儲光羲二首　　　　宋昱一首¶
　　常建一首　　　　　王昌齡六首¶
　　陶翰一首　　　　　郭向一首¶
　　薛據一首　　　　　高適六首¶
<pb:KR4h0022_WYG_292-1b>¶
　　劉長卿七首　　　　崔曙二首¶
　　沈頌二首　　　　　張謂二首¶
　　岑參八首　　　　　李嘉祐四首¶
　　錢起一首　　　　　皇甫曾一首¶
　　張繼四首　　　　　顧况一首¶
　　司空曙二首¶
　　　舟行入剡　　　　　　　　崔　顥¶
鳴棹下東陽迴舟入剡鄉青山行不盡緑水去何長地¶
<pb:KR4h0022_WYG_292-2a>¶
氣秋仍濕江風晩漸凉山梅猶作雨溪橘未知霜謝客¶
文逾盛林公未可忘多慙越中好流恨閱時芳¶
　　　晩入汴河　　　　　　　　前　人¶
昨晩行南楚今朝北泝河客愁能㡬日鄉路漸無多晴¶
景摇津樹春風起棹歌長淮亦已盡寧復畏潮波¶
　　　發錦沙村　　　　　　　　前　人¶
北上途未半南行嵗已闌孤舟下建德江水入新安海¶
近山常雨溪深地早寒行行泊不可湏及子陵灘¶
<pb:KR4h0022_WYG_292-2b>¶
　　　行經華隂　　　　　　　　前　人¶
岧嶤太華俯咸京天外三峯削不成武帝祠前雲欲散¶
仙人掌上雨初晴河山北枕秦關險驛樹西連漢畤平¶
借問路傍名利客無如此處學長生¶
　　　泊揚子岸(已見一百/六十四巻)　　　　祖　詠¶
　　　江南旅情　　　　　　　　前　人¶
楚山不可極歸客但蕭條海色晴看雨江聲夜聴潮劍¶
流南斗近書寄北風遥為報空潭橘無媒贈洛橋¶
<pb:KR4h0022_WYG_292-3a>¶
　　　過鄭曲　　　　　　　　　前　人¶
路向榮川谷(一作/夕)晴來望盡通細烟生水上圓月在舟¶
中岸勢迷行客秋聲亂草蟲旅懐勞自慰淅淅有凉風¶
　　　次圃田居　　　　　　　　前　人¶
前路入鄭郊尚經百餘里馬煩時欲歇客程去未已落¶
日桑柘隂遥村煙火起西歸不遑宿中夜渡京水¶
　　　行次田家溴梁作　　　　　儲光羲¶
田家俯長道邀我避炎氛當暑日方晝高天無片雲桑¶
<pb:KR4h0022_WYG_292-3b>¶
間禾黍氣桞下牛羊群野雀棲空屋晨風不復聞前登¶
溴梁坂極望温原曛(集作/泉分)逆旅方三舍西山猶未分(集/作)¶
(曛/)¶
　　　夜到洛口入黄河　　　　　前　人¶
河洲多青草朝暮增(一作/滋)客愁客愁惜朝暮枉渚暫(一/作)¶
(聊/)停舟中宵大川静解䌫逐歸流浦溆既清曠沿洄非¶
阻脩登艫望落月擊楫悲新秋儻遇乗槎客永言星漢¶
游¶
<pb:KR4h0022_WYG_292-4a>¶
　　　晩次荆(一作/京)江　　　　　　宋　昱¶
孤舟大江水水渉無昏曙雨暗迷津時雲生望鄉處漁¶
翁閑自樂樵客紛多慮秋色湖上山歸心日邊樹徒稱¶
竹箭美未得楓林趣向夕垂釣還吾從落潮去¶
　　　泊舟盱眙　　　　　　　　常　建¶
泊舟淮水次霜降夕流清夜乆潮侵岸天寒月近城平¶
沙依鴈宿候館聴鷄鳴鄉國雲霄外誰堪覉旅情¶
　　　九江口作　　　　　　　　王昌齡¶
<pb:KR4h0022_WYG_292-4b>¶
漭漭江勢濶雨開潯陽秋驛門是高岸望盡黄蘆洲水¶
與五溪合心期萬里逰明時無棄才謫去隨孤舟鷙鳥¶
立寒木丈夫佩呉鈎何當報君恩却繫風霜頭¶
　　　客廣陵　　　　　　　　　前　人¶
樓頭廣陵近九月在南徐秋色明海縣寒煙生里閭夜¶
㠶歸楚客昨日渡江書為問易名叟垂綸不見魚¶
　　　山行入涇州　　　　　　　前　人¶
倦此山路長停驂問賔御坰林往或回(集作林巒/信回惑)白日¶
<pb:KR4h0022_WYG_292-5a>¶
落何處徙倚望長風滔滔引歸慮㣲雨隨雲收濛濛傍¶
山去西臨有邊邑北走盡亭戍涇水横白煙州城隠寒¶
樹所嗟異風俗已自少(集作/省)情趣豈伊戀懐土(集作懷/土多)¶
解物且欣遇(集作觸目/忻所遇)¶
　　　宿㶚上寄侍御璵弟　　　　前　人¶
獨飲㶚上亭寒山青門外長雲驟落日桑棗寂已晦古¶
人驅馳者宿此凡㡬代佐邑由東南豈不知進退吾宗¶
秉全璞楚得璆琳最茅山就一徵栢署起三載道契非¶
<pb:KR4h0022_WYG_292-5b>¶
物理神交無留礙知我滄溟心脫畧腐儒軰孟冬鑾輿¶
出湯谷羣臣㑹半夜馳道喧五侯擁軒蓋是時燕齊客¶
獻術蓬瀛内甚悅我皇心得與王母對賤臣欲干謁稽¶
首期殞碎吾(一作/哲)弟感我情問易窮否泰良馬足尚踠¶
寳刀光未淬昨聞羽書飛兵氣連朔塞諸將多失律廟¶
堂始追悔安能召書生願得論要害戎夷非草木侵逐¶
使狼狽雖有屠城功亦有降虜軰兵糧如山積恩澤如¶
雨霈羸卒不可興磧地無足愛若用匹夫䇿坐令重圍¶
<pb:KR4h0022_WYG_292-6a>¶
潰不費黄金資寧求白璧賚明主憂既逺邊事亦可大¶
荷寵務推誠離言深慷慨霜摇直指草燭引明光珮公¶
論日夕阻朝廷蹉跎㑹孤城海門月萬里流光帶不應¶
百尺松空老鍾山靄¶
　　　大梁途中作　　　　　　　前　人¶
怏怏步長道客行渺無端郊原欲下雪天地稜稜寒當¶
時毎酣醉不覺行路難今日無酒錢悽惶向誰嘆¶
　　　途中作　　　　　　　　　前　人¶
<pb:KR4h0022_WYG_292-6b>¶
遊人愁嵗晏早起遵王畿墜葉吹未曉䟽林月㣲㣲驚¶
禽棲不定寒獸相因依歎此霜露下復聞鴻鴈飛渺然¶
江南意惜與中途違覉旅悲壯髮别離念征衣永圖豈¶
勞止明節期所歸寧厭楚山曲無人長掩扉¶
　　　早過臨淮　　　　　　　　陶　翰¶
夜得三渚風晨過臨淮島潮中海氣白城上楚雲早鱗¶
鱗漁浦㠶漭漭蘆洲草川路日浩蕩惄然心如𢷬但言¶
任倚伏何暇念枯稿范子名屢移蘧公志恒保古人去¶
<pb:KR4h0022_WYG_292-7a>¶
已乆此理誰足道¶
　　　途中口號　　　　　　　　郭　向¶
抱王三朝楚懐書十上秦年年洛陽陌花鳥弄歸人¶
　　　泊震澤口　　　　　　　　薛　據¶
日落草木隂舟徒泊江汜蒼茫萬象開合沓聞風水沿¶
洄値漁翁&KR0772;窱逢樵子雲開天宇静月明照萬里早鴈¶
湖上飛晨鐘海邊起獨坐嗟逺逰登岸望長洲寥落星¶
欲盡朣朧氣漸收行藏空自秉智識仍未周伍胥既伏¶
<pb:KR4h0022_WYG_292-7b>¶
劍范蠡亦乗流歌竟鼓檝去三江多客愁¶
　　　魯郡途中遇徐十八録事(時此公學/王書嗟别)¶
　　　　　　　　　　　　　　　高　適¶
誰為嵩潁客遂經鄒魯鄉前臨少昊墟始覺東䝉長獨¶
行豈吾心懐古激中腸聖人乆已矣游夏遥相望徘徊¶
野澤間左右多悲傷日出見闕里川平知汶陽弱冠負¶
高節十年思自强終然不得意去去任行藏¶
　　髙適此詩已見本集及百家詩選中今英華誤作¶
<pb:KR4h0022_WYG_292-8a>¶
　　王昌齡詩¶
　　　自淇渉黄河五首　　　　　前　人¶
朝從北岸來泊船河南滸試共野人言深覺農夫苦去¶
秋雖薄熟今夏猶未雨耕耘自劬(集作/日勤)勞租稅兼舃鹵¶
園蔬定(詩選/作空)寥落産業不足數尚有獻芹心無因見明¶
主(以下五篇/並見集本)¶
　　　二¶
兹川方悠悠(集作/邈)雲沙無前後古㙮(集作/堰)對河壖長林¶
<pb:KR4h0022_WYG_292-8b>¶
出淇口獨行非吾意東向(集作/南)日已乆憂來誰得知且¶
酌樽中酒¶
　　　三¶
皤皤河濵叟相遇似有恥輟榜聊問之答言盡終始一¶
生雖貧賤九十年未死且喜對兒孫彌慙逺城市結廬¶
黄河曲垂釣長河裏溟漫望雲沙蕭條聴風水所思强¶
飯食永願在鄉里萬事吾不知其心只如此¶
　　　四¶
<pb:KR4h0022_WYG_292-9a>¶
孟夏桑葉肥濛濛(集作/濃隂)夾長津蠶農有時節田野無閑¶
人臨水狎漁商(集作/樵)望山懐隐淪誰能去京洛憔悴對¶
風塵¶
　　　五¶
南登滑臺上却望河淇間行樹夾流水孤村(集作/城)對逺¶
山念兹川路闊羡爾沙鷗閑遥憶(集作/長想)别離處獨(集作/猶)¶
無音信還¶
　　　餘干旅客　　　　　　　　劉長卿¶
<pb:KR4h0022_WYG_292-9b>¶
摇落暮天逈青楓霜葉稀孤城向水閉獨鳥背人飛渡¶
口月初上鄰家漁未歸鄉心正欲絶何處𢷬寒衣(以下/七篇)¶
(並見/集本)¶
　　　安州道中經滻水有懐　　　前　人¶
征途逢滻水忽似到秦川借問朝天處猶看落日邊映¶
沙晴漾漾出磵夜濺濺欲寄西歸恨㣲波不可傳¶
　　　松江獨宿　　　　　　　　前　人¶
洞庭初下葉南客不勝愁明月天涯夜青山江上秋一¶
<pb:KR4h0022_WYG_292-10a>¶
官成白首萬里寄滄洲乆被浮名繫能無愧海鷗¶
　　　却歸睦州至七里灘下作　　前　人¶
南歸猶謫宦獨上子陵灘江樹臨州晩沙禽對水寒山¶
開斜照在石淺亂流難惆悵梅花發年年此地看¶
　　　北歸入至德州界偶逢洛陽隣家李光宰¶
　　　　　　　　　　　　　　　劉長卿¶
生涯心事已蹉蛇舊路依然此重過近北始知黄葉落¶
向南空見白雲多炎洲日日人將老寒渚年年水自波¶
<pb:KR4h0022_WYG_292-10b>¶
華髪相逢俱若是故園秋草復如何¶
　　　温湯客舍　　　　　　　　前　人¶
冬狩温泉嵗欲闌宫城佳氣晩宜看湯熏仗裏千旗暖¶
雪照山邊萬井寒君門獻賦誰相逹客舍無錢輙自安¶
且喜禮闈秦鏡在還(集作/盡)將妍醜赴春官¶
　　　入桂渚次砂牛穴　　　　　前　人¶
扁舟傍歸路日暮瀟湘深湘水清見底楚雲淡無心片¶
㠶遵(集作/落)桂渚獨夜依楓林楓林月出猿聲苦桂魄(集/作)¶
<pb:KR4h0022_WYG_292-11a>¶
(渚/)天寒桂花吐此中無處不堪愁江客相看淚如雨¶
　　　途中曉發　　　　　　　　崔　曙¶
曉霽長風裏勞歌赴逺期雲深(一作/輕)歸海疾月滿下山¶
遲旅望因高盡鄉心遇物悲故林遥不見况在落花時¶
　　　早發交崖山還太室　　　　前　人¶
東林氣㣲白寒鳥髙高翔吾亦别(一作/自)兹去北山歸草¶
堂仲冬正三五日月遥相望蕭蕭過頴上朧朧辨少陽¶
春氷生積雪野火出枯桑獨往路難盡窮隂人易傷傷¶
<pb:KR4h0022_WYG_292-11b>¶
此無依客如何度雪霜(一作蒙/雨霜)¶
　　　早發西山　　　　　　　　沈　頌¶
逰子空有懐賞心杳無路前程數千里乗夜連輕馭繚¶
繞松篠中蒼茫猶未曙遥聞孤村犬暗指人家去疲馬¶
懐澗泉征衣犯霜露喧呼溪鳥驚沙上或騫翥娟娟東¶
岑月照曜獨歸慮¶
　　　衛中作　　　　　　　　　前　人¶
衛風愉艶宜春色淇水清泠增暮愁縱使榴花能一醉¶
<pb:KR4h0022_WYG_292-12a>¶
終須萱草暫忘憂¶
　　　辰陽即事　　　　　　　　張　謂¶
青楓落葉正堪悲黄菊殘花欲待誰水近偏逢寒氣早¶
山深常見日光遲愁中卜命問周易病裏招魂讀楚詞¶
自恨不如湘浦鴈春來即是北歸時¶
　　　邵陵作　　　　　　　　　前　人¶
嘗聞虞帝苦憂人秪為蒼生不為身已到一朝辭北極¶
何須五月更南廵昔時文武皆銷鑠今日精靈長寂寞¶
<pb:KR4h0022_WYG_292-12b>¶
斑竹年來笋自生白蘋春盡花空落遥望零陵見舊丘¶
蒼梧雲起至今愁唯餘帝子千行淚添作瀟湘萬里秋¶
　　　奉和杜相公初發京城作　　岑　參¶
按節辭黄閣登壇戀赤墀銜恩思報主授律逺行師野¶
鵲迎金印郊雲拂畵旗叨陪幕中客敢和出車詩¶
　　　登臨洮赴北庭留别(見二百九/十九巻)¶
　　　　　　　　　　　　　　　岑　參¶
　　　晩發五渡　　　　　　　　前　人¶
<pb:KR4h0022_WYG_292-13a>¶
客厭巴南地鄉憐劔北天江村片雨外野寺夕陽邉芋¶
葉藏山逕蘆花間渚田舟行未可住乗月且湏牽¶
　　　巴南舟中夜事(一作/市)　　　　前　人¶
渡口欲黄昏歸人争渡喧近鍾清野寺逺火照江村見¶
鴈思鄉信聞猿積淚痕孤舟萬里夜秋月不堪論¶
　　　楚夕旅泊古興　　　　　　前　人¶
獨鶴唳江月孤㠶凌楚雲秋風冷蕭索蘆荻夜紛紛忽¶
見湘川老欲訪雲中君騏驎息悲鳴愁見豺虎羣¶
<pb:KR4h0022_WYG_292-13b>¶
　　　赴犍為經龍閣道　　　　　前　人¶
側逕轉(一作/摶)月璧危梁透滄波汗流出鳥道膽碎窺魚¶
窝驟雨暗溪谷歸雲網松蘿屢聞羌兒笛厭聽巴童歌¶
江路險復永夢魂愁更多聖朝幸典郡不敢嫌岷峨¶
　　　早上五盤嶺　　　　　　　前　人¶
平旦驅駟馬曠然出五盤江廻兩岸濶日隱羣峯攅蒼¶
翠烟景曙森沉雲樹寒松踈露孤驛花宻藏廻灘棧道¶
溪雨滑畬田原草乾此行為知已不覺蜀道難¶
<pb:KR4h0022_WYG_292-14a>¶
　　　奉和相公發益昌　　　　　前　人¶
相國臨戎發帝京擁旄持節逺横行朝登劔閣雲隨馬¶
夜(一作/晩)渡巴江雨洗兵山花萬朶垂征葢川栁千條撥¶
去旌暫别蜀城應計日湏知明主待持衡¶
　　　自常州還江隂道中作　　　李嘉祐¶
處處空籬落江村不忍㸔無人花色慘多雨鳥聲寒黄¶
覇初臨郡陶潜未去(集作/罷)官乗春務征伐誰肯問凋殘¶
(以下四篇/並見集本)¶
<pb:KR4h0022_WYG_292-14b>¶
　　　南浦渡口　　　　　　　　前　人¶
寂寞横塘路新篁覆水低東風潮信滿時雨稻秔齊寡¶
婦共租税漁人逐鼓鼙慙無卓魯術解印謝黔黎¶
　　　至七里灘作　　　　　　　前　人¶
遷客投于越臨江淚滿衣獨隨流水逺轉覺故人稀萬¶
木迎秋序千峯駐晩暉行舟猶未巳惆悵暮潮歸¶
　　　早秋京口旅泊章侍御寄書相問因以贈之時¶
　　　　七夕　　　　　　　　　前　人¶
<pb:KR4h0022_WYG_292-15a>¶
移家避冦逐行舟厭見南徐江水流吳地征徭非舊日¶
秣陵凋弊不宜秋千家閉户無砧杵七夕何人望斗牛¶
秪有同時騘馬客偏題尺牘問窮愁¶
　　　春江晩行　　　　　　　　錢　起¶
斜日片㠶隂春風孤客心山來指樵火岸去惜花林海¶
氣蒸雲黒潮聲隔水(集作/雨)深鄉愁不可道(集作/過)草色晩¶
鸎吟¶
　　　晩至華隂　　　　　　　　皇甫曾¶
<pb:KR4h0022_WYG_292-15b>¶
臘盡促歸心行人及華隂雲霞仙掌出松栢古祠深野¶
渡水生岸寒川燒隔林温泉程(一作/㸔)漸近宫樹晩沉沉¶
　　　晩次淮陽　　　　　　　　張　繼¶
㣲凉風葉下楚俗轉清閑候舘臨秋水郊扉掩暮山月¶
明潮漸滿(一作/近)露濕鴈初還浮客了無定萍流淮海間¶
　　　初出徽安門　　　　　　　前　人¶
洛陽天子縣金谷石家鄉草色侵官道花枝出苑墻書¶
成休逐客賦罷遂為郎貧賤非吾事西逰當自强¶
<pb:KR4h0022_WYG_292-16a>¶
　　　楓橋夜泊　　　　　　　　前　人¶
月落烏啼霜滿天江楓漁父(詩選作江/楓漁火)對愁眠姑蘇城¶
外寒山寺夜半鍾聲到客船¶
　　　閭門即事　　　　　　　　前　人¶
耕夫召募逐樓船春草青青萬頃田試上吳門窺郡郭¶
清明㡬處有新煙¶
　　　歴陽苦雨(一作/夜雨)　　　　　　顧　况¶
襄(集作/哀)城秋雨晦楚客不歸心亥市風煙接隋宫草路¶
<pb:KR4h0022_WYG_292-16b>¶
深離憂翻獨笑用事感浮隂夜夜空堦響唯余蚯蚓(集/作)¶
(蜻/蛚)吟¶
　　　下武昌江行下岑陽(集作望/岑陽)　司空曙¶
悠悠向楚鄉樊口下岑陽雲隱洲渚暗沙高蘆荻黄漁¶
人共留滯水鳥自喧翔懷土年空盡春風又淼茫¶
　　　望商山路　　　　　　　　前　人¶
南見青山道依然去國時已甘長避地誰料有還期雨¶
霽殘陽薄人愁獨望遲空殘華髪在前事不堪思¶
<pb:KR4h0022_WYG_292-17a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_292-17b>¶
　¶
　¶
　¶
　¶
　¶
　¶
　¶
　文苑英華巻二百九十二¶
