# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.031765
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百六十六
<pb:KR4h0022_WYG_266-1a>¶
欽定四庫全書¶
　文苑英華巻二百六十六　宋　李昉等　編¶
　送行一¶
　　梁簡文帝四首　　　沈約三首¶
　　吳均十首　　　　　何遜一首¶
　　朱超二首　　　　　王僧孺一首¶
　　庾肩吾一首　　　　范雲二首¶
　　徐陵三首　　　　　隂鏗二首¶
<pb:KR4h0022_WYG_266-1b>¶
　　王褎三首　　　　　庾信三首¶
　　陳後主一首　　　　江總三首¶
　　孔德紹二首　　　　釋智才一首¶
　　鄭公超一首　　　　曾範一首¶
　　劉夢予一首　　　　尹式二首¶
　　陳子良一首　　　　崔信明一首¶
　　王胄一首　　　　　李百藥一首¶
　　王勃五首　　　　　楊烱七首¶
<pb:KR4h0022_WYG_266-2a>¶
　　　餞别　　　　　　　　　　　梁簡文帝¶
行樂出南皮讌餞臨華池籜解篁開節花暗鳥迷枝忩¶
隂隨影度水色帶風移徒命銜盃酒終成憫别離¶
　　　送别　　　　　　　　　　　前　人¶
行行異沂海依依别路岐水苔隨䌫聚岸柳拂舟垂石菌¶
生懸葉江槎流卧枝燭盡悲當(一作/宵)去酒滿惜將(一作/暌)離¶
　　　傷離新體　　　　　　　　　前　人¶
傷離復傷離别後情鬱紆悽悽隠去棹憫憫愴還途還¶
<pb:KR4h0022_WYG_266-2b>¶
途(一作/慼慼)意不申轉顧獨霑巾前驅經御宿後騎歴河漘¶
胡香翼還幰清笳送後塵落日斜飛盖餘暉承畫輪柳¶
影長横路槐枝深隠人桂宫夕掩銅龍扉甲館宵垂雲¶
母幃朧朧月色上的的夜螢飛草香襲余袂露灑霑人¶
衣帶堞凌城雲亂聚排枝度葉鳥争歸盆(類聚/作盌)中浮蟻¶
不能酌琴間玉徽調别鶴别鶴千里别離聲絃調軫急¶
心自驚試起登南樓還向華池逰前時篠生今欲合近¶
日栽荷尚不抽猶是銜杯共賞處今兹對此獨生愁樓¶
<pb:KR4h0022_WYG_266-3a>¶
髙望曖曖山川自分態&KR0367;師雖北連轘轅已南背逺聽¶
寂無聞遥瞻目有礙含毫意不迷長歎情無頼¶
　　　餞臨海太守劉孝儀蜀郡太守劉孝勝¶
　　　　　　　　　　　　　　　前　人¶
碣石臨東海峩眉距西候兩社昔夾河二龍今出守方¶
夜無犬驚向昔神牛鬪凉風繞輕幕麥雨交新溜念此¶
一銜觴懷離在惟舊¶
　　　送别友人　　　　　　　　沈　約¶
<pb:KR4h0022_WYG_266-3b>¶
君東我亦西啣悲涕如霰浮雲一南北何由展言宴方¶
作異鄉人贈子同心扇遥裔發海鴻連翩出簷燕春秋¶
更去來參差不相見¶
　　　别范安成　　　　　　　　前　人¶
平生少年日分手易前期及爾同衰暮非復别離時勿¶
言一樽酒明日難重持夢中不識路何以慰相思¶
　　　别謝文學　　　　　　　　前　人¶
漢池水如帶巫山雲似盖瀄汨背呉潮潺湲横楚瀬一¶
<pb:KR4h0022_WYG_266-4a>¶
望沮漳水寧思江海㑹以我徑寸心從君千里外¶
　　　同柳呉興烏臺集送柳舍人　呉　均¶
河陽一悵望南浦送将歸雲山離掩曖花霧共依霏(集/作)¶
(霏/依)流連反舌哢下上(集作/上下)陽禽飛桂舟無掩枻玉軫有¶
離徽願君嗣蘭杜時拂(集作/採)東臯薇¶
　　　同柳呉興何山(湖州/山名)集送劉餘杭¶
　　　　　　　　　　　　　　　前　人¶
王孫重離别置酒峯之畿逶迤川上草參差澗裏薇輕¶
<pb:KR4h0022_WYG_266-4b>¶
雲紉(一作/劒)逺(集作/晩)岫細雨沐山衣簷端水禽息忩上野¶
螢飛君隨緑波逺我逐清風歸¶
　　　送柳呉興竹亭集　　　　　前　人¶
平原不可望波瀾千里直夕魚汀下戯暮羽(集作/雨)簷中¶
息白雲時去來青峯復負側躑躅牛羊下晦昧崦嵫色¶
王孫猶未歸且聽西光匿¶
　　　酬别江主簿屯騎　　　　　前　人¶
有客告将離贈言重蘭蕙泛舟當泛濟結交當結桂濟¶
<pb:KR4h0022_WYG_266-5a>¶
水有清源桂樹多芳根毛公與朱亥俱在信陵門趙瑟¶
鳳凰柱呉醥金罍樽我有北山志留連為報恩夫君皆¶
逸翮摶景復凌騫白雲間海樹秋日暗平原寒蟲鳴趯¶
趯落葉飛翻翻何用贈分首自有北堂萱¶
　　　贈王桂陽别三首　　　　　前　人¶
昔聞楊伯起拖玉振清風髙華積海外名實滿山東自¶
有五都相非無四世公臨忩驚白日倚匣曳輕虹願持¶
鷦鷯羽歳暮依梧桐¶
<pb:KR4h0022_WYG_266-5b>¶
　　　二¶
客子慘無歡送别江之干白雲方渺渺(一作/眇)黄鳥尚闗¶
闗糺紛巫山石合沓洞庭瀾行衣侵曉露征船犯夜湍¶
(一作征舠/犯夜湍)無因停合浦見此𤣥(一作/去)珠還¶
　　　三¶
樹響浃山來溪(類聚/作猿)聲繞岫急旅㠶風飄揚行巾露霑¶
濕深浪闇蒹葭濃雲沒城邑不見别離人獨有相思泣¶
　　　贈鮑舂陵别　　　　　　　前　人¶
<pb:KR4h0022_WYG_266-6a>¶
落葉思紛紛蟬聲猶可聞水中千丈月山上萬重雲海¶
鴻來倐去林花合復分所憂别離意白露下霑裙¶
　　　别王謙　　　　　　　　　前　人¶
嚴光不逐(類聚/作遂)世流轉任飛蓬欲還天台嶺不狎甘泉¶
宫離歌玉絃絶别酒金巵空儻遺故人念僕在東山東¶
　　　酬别　　　　　　　　　　前　人¶
故人杯酒别天清明月亮露下寒草(一作/葭)中風起秋江¶
上衣染潺湲泣棹犯參差浪匕首在千金七寳雕華装¶
<pb:KR4h0022_WYG_266-6b>¶
(側亮切已注在前類/聚疑平聲改作杖)生離何用表頼此持相餉¶
　　　與胡興安夜别　　　　　　何　遜(見類/聚)¶
居人行轉軾客子暫維舟念此一筵笑分為兩地愁露¶
濕寒塘草月映清淮流方抱新離恨獨守故園秋¶
　　　别劉孝先　　　　　　　　朱　超¶
疲疴積未瘳伏枕倦長愁復念夜分手江上值徂秋隂¶
凝變逺色落葉泛寒流繁霜積曉䌫輕氷繞夜舟曳裙¶
出兎苑引領望龍樓勿念荆臺側無為戚情逰(情一/作成)¶
<pb:KR4h0022_WYG_266-7a>¶
　　　道别席中兵　　　　　　　前　人¶
數年共棲(一作/逰)息一日(一作/旦)各聫翩莫言(或作/論)行近逺¶
終是隔山川長波漫不極髙岫鬱相連急風亂還鳥輕¶
寒静暮蟬扁舟已入浪孤㠶漸逼天停車對空渚悵(一/作)¶
(長/)望轉依然¶
　　　送殷何兩記室　　　　　　王僧孺(見類/聚)¶
掩袖出南浦驅車送上征飄飄曉雲駛瀁瀁旦潮平不¶
肖余何惜無貲爾勿輕儻有還書便一言訪死生¶
<pb:KR4h0022_WYG_266-7b>¶
　　　新林(集作/亭)送劉之遴　　　　庾肩吾¶
斾(初學記/作車)轉黄山路舟纚(類聚/作䌫)白馬津送輪時合幰分¶
驂各背塵常山喜臨岱(初學記/作代)隴頭悲望秦欲持漢中¶
策還以寄(一作/贈)征人¶
　　　送沈記室夜别　　　　　　范　雲¶
桂水澄夜氣楚山清曉雲秋風兩鄉怨秋月千里分寒¶
芝寧共採霜猿行獨聞捫蘿勿(類聚/作忽)憶我折桂方思君¶
　　　别詩　　　　　　　　　　前　人¶
<pb:KR4h0022_WYG_266-8a>¶
孤煙起新豐候鴈出雲中草低金城霧木下玉門風别¶
君河初滿思君月屢空折桂衡山北摘蘭湘水東蘭摘¶
心焉寄桂折意誰通¶
　　　别毛尚書(一作/永嘉)　　　　　　徐　陵¶
顧子厲風規(一作願子/勵清規)歸來振羽儀嗟余今老病此别¶
畏(一作/恐)長離白馬君來哭黄泉我詎知徒勞脫寳劍空¶
掛隴頭枝¶
　　　秋日别庾正員　　　　　　前　人¶
<pb:KR4h0022_WYG_266-8b>¶
征途愁轉斾連騎慘停鑣朔氣陵疎木江風送上潮青¶
雀離㠶逺朱鳶别路遥唯有當秋月夜夜上河橋¶
　　　新亭送别　　　　　　　　前　人¶
風吹臨伊水時駕出河梁野燎(一作/老)村田黑江秋岸荻¶
黄隔磯(一作/城)聞上鼔回舟(一作/洲)隠去檣神襟愛(一作/憂)逺¶
别流涕極清漳¶
　　　江津送劉光禄不及　　　　隂　鏗¶
依然臨送渚長望倚河津鼓聲隨聽絶㠶勢與雲隣泊¶
<pb:KR4h0022_WYG_266-9a>¶
處空餘鳥離亭已散人林寒正下葉釣(類聚/作)晩欲収綸¶
如何相背逺江漢與城闉¶
　　　廣陵岸送逺使(見二百九/十六卷)　　前　人¶
　　　送别裴儀同　　　　　　　王　褎¶
河橋望行旅長亭送故人沙飛似軍幕蓬卷若車輪邉¶
衣苦霜雪愁貌損風塵行路皆兄弟千里念相親¶
　　　别陸子雲(類聚作/才子)　　　　　前　人¶
解䌫出南浦征棹且凌晨還看分手處唯餘送别人中¶
<pb:KR4h0022_WYG_266-9b>¶
流摇盖影邉江落騎塵平湖開曙日細柳發新春滄波¶
不可望行雲聊共因¶
　　　别王都官　　　　　　　　前　人¶
連翩憫流客(類聚/作落)悽愴惜離羣東西御溝水南北㑹稽¶
雲河橋兩隄絶横岐數路分山川遥不見懷袖逺相聞¶
　　　别周尚書宏正(無詩/)　　　　庾　信¶
　　　重别周尚書　　　　　　　前　人¶
陽闗萬里道不見一人歸唯有河邉鴈秋來南向飛¶
<pb:KR4h0022_WYG_266-10a>¶
　　　别張洗馬樞　　　　　　　前　人¶
别席慘無言離悲兩相顧君登蘇武橋我見楊朱路闗¶
山負雪行河水乗氷渡顧子着朱鳶知余在𤣥兔¶
　　　幸𤣥武湖餞呉興太守任惠　陳後主¶
寒雲輕重色秋水去來波待我戎衣定然送大風歌¶
　　　贈别洗馬袁朗　　　　　　江　總¶
賈誼登朝日終軍對奏年校文升廣内撫劍入崇賢竒¶
才與殊艷(集作/殊逸)将别愛留連(集作更留聫/一作愛攀聫)驅車命饒(一/作)¶
<pb:KR4h0022_WYG_266-10b>¶
(絃/)管拱坐面林泉池寒稍下鴈木落久無蟬霧侵山扉¶
(一作/上)月霜開石路煙髙談無以(一作/興)慰遲爾報華篇¶
　　此詩三百四十卷重出今已削去注異同為一作¶
　　　别袁昌州　　　　　　　　前　人¶
河梁望隴頭分手路悠悠徂年若驚電别日欲成秋黄¶
鵠飛飛逺青山去去愁不言雲雨散更似東西流¶
　　　别南海賔化侯　　　　　　前　人¶
石闗通越井蒲澗邇靈洲此地何遼敻羣英逐逺逰髙¶
<pb:KR4h0022_WYG_266-11a>¶
才袁彥伯令譽許文休逰焉值君子復此映芳猷崤函¶
多險澁星琯壮環周分岐泣世道念别傷邉秋斷山時¶
結霧平海若無流驚鷺一羣起哀猿數處愁是日送歸¶
客為情自可求終謝能鳴鴈還同不繫舟其如江海泣¶
惆悵徒離憂¶
　　英華及類聚節去八句今以集本添入全篇¶
　　　送蔡君知入蜀二首　　　　孔徳紹¶
金陵已去國銅梁忽背飛失路還相送他鄉何日歸¶
<pb:KR4h0022_WYG_266-11b>¶
　　　二¶
靈闗九折險蜀道二星遥乗楂若有便希泛廣陵潮¶
　　　送别　　　　　　　　　　釋智才¶
鏡中辭舊識㶚岸别新知年來未應老祗為數經離¶
　　　送庾羽騎抱　　　　　　　鄭公超¶
舊宅青山逺歸路白雲深遲暮難為别摇落更傷心空¶
城落日影迥地浮雲隂送君自有淚不暇聽猿吟¶
　　　送别　　　　　　　　　　魯　範¶
<pb:KR4h0022_WYG_266-12a>¶
去留雖有異失路與君同如何拔心草還送斷根蓬¶
　　　送别秦王學士江益　　　　劉夢予¶
百年風月意一旦死生分客心還送客悲我復悲君¶
　　　送晉熈公别　　　　　　　尹　式¶
太行君失路扶摇我退飛無復紅顔在空持(一作/将)白首¶
歸色移三代服塵化兩京衣道窮方識(一作/體)命事去乃¶
知非西候追孫楚南津送陸機雲薄鱗逾細山髙翠轉¶
㣲氣隨流水咽淚逐斷絃揮但令寸心宻隨意尺書稀¶
<pb:KR4h0022_WYG_266-12b>¶
　　　别宋常侍　　　　　　　　前　人¶
逰入(疑作/人)杜陵北送客漢川東無論去與住俱(一作/悉)是¶
一飄蓬秋鬢含霜白衰顔倚酒紅别有相思處啼烏雜¶
夜風¶
　　　送别　　　　　　　　　　陳子良¶
落葉聚還散征禽去不歸以我窮途泣占(疑作/沾)君出塞¶
衣¶
　　　送金敬陵入蜀(敬疑/作竟)　　　　崔信明¶
<pb:KR4h0022_WYG_266-13a>¶
金門去蜀道玉壘望長安豈言千里足(一作/逺)方尋九折¶
難西上君飛盖東歸我挂冠猿聲出峽斷月影落江寒¶
從今與君别花月㡬新殘¶
　　　别周記室　　　　　　　　王　胄¶
五里徘徊鶴三聲斷絶猿何言俱失路相對泣離樽别¶
意悽無已當歌寂不喧貧交欲有贈掩涕竟無言¶
　　　送别　　　　　　　　　　李百藥¶
眷言一杯酒悽愴起離憂夜花飄露氣暗水急還流鴈¶
<pb:KR4h0022_WYG_266-13b>¶
行遥上月蟲聲迥應秋明月河梁上誰與論仙舟¶
　　　送臨盧盧主簿　　　　　　王　勃¶
窮途非所恨虚室自相依城闕居年滿琴樽俗事稀開¶
襟方未已分袂忽多違東巖富松竹歳暮幸同歸¶
　　　餞韋兵曺　　　　　　　　前　人¶
征驂臨野吹别袂慘江垂川霽浮煙歛山明落照移鷹¶
風凋晩葉蟬露泫秋枝亭臯分逺望延想間雲涯¶
　　　白下驛餞唐少府　　　　　前　人¶
<pb:KR4h0022_WYG_266-14a>¶
下驛窮交日昌亭旅食年相知何用早懷抱即依然浦¶
樓低晩照鄉路隔風煙去去如何道長安在日邉¶
　　　送杜少府之任蜀州(集作/川)　　前　人¶
城闕輔三(集作/俯西)秦風煙望五津與君離别意同(集作/俱)是¶
宦逰人海内存知己天涯若比隣無為在岐路兒女共¶
霑巾¶
　　　覉逰餞别　　　　　　　　前　人¶
客心懸隴路逰子惓江干槿濃朝(濃集/作豐)砌静篠宻夜忩¶
<pb:KR4h0022_WYG_266-14b>¶
寒琴聲銷别恨風景駐離歡寧覺山川逺悠悠旅思難¶
　　　送梓州周司功　　　　　　楊　烱¶
御溝一相送征馬屢盤桓言笑方無日離憂獨未寛舉¶
杯聊勸酒破涕暫為歡别後風清夜思君蜀路難¶
　　　送李庶子致仕還洛　　　　前　人¶
此地傾(集作/石)城日由來供帳華亭逢李廣騎門接邵平¶
𤓰原野炎氛匝闗河逰望賖白雲斷巖岫緑草覆江沙¶
詔賜扶陽宅人榮御史車㶚池一相送流涕向煙霞¶
<pb:KR4h0022_WYG_266-15a>¶
　　　送臨津房少府　　　　　　前　人¶
岐路三秋别江津萬里長煙霞駐征盖絃奏促飛觴階¶
樹含斜日池風泛早凉贈言未終(集作/終未)竟流涕忽霑裳¶
　　　送豐城王少府　　　　　　前　人¶
愁結亂如麻長天照落霞離亭隱喬樹溝水浸平沙左¶
尉才何屈東闗望漸賖行看轉牛斗持此報張華¶
　　　送劉校書從軍　　　　　　前　人¶
天将下三宮星門召五(集作/啟)戎坐謀資廟畧飛檄佇文¶
<pb:KR4h0022_WYG_266-15b>¶
雄赤土流星劍烏號明月弓秋隂生蜀道殺氣繞湟中¶
風雨何年别琴樽此日同離亭不可望溝水自西東¶
　　　送鄭州周司功　　　　　　前　人¶
漢國臨清渭京城枕濁河居人下珠淚(集作/泣)賔御促驪¶
歌望極闗山逺秋深煙霧多唯餘三五夕明月蹔經過¶
　　　夜送(集作/餞)　　　　　　　　前　人¶
趙氏連城璧由來天下傳送君還舊府明月滿(集作/照)秦¶
川¶
<pb:KR4h0022_WYG_266-16a>¶
　¶
　¶
　¶
　¶
　¶
　¶
　¶
　¶
<pb:KR4h0022_WYG_266-16b>¶
　¶
　¶
　¶
　¶
　¶
　¶
　¶
　文苑英華卷二百六十六¶
