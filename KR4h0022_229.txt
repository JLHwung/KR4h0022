# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.032965
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百二十九
<pb:KR4h0022_WYG_229-1a>¶
欽定四庫全書¶
　文苑英華巻二百二十九　宋　李昉等　編¶
　道門五¶
　　送贈道人五十九首　　送宫人入道五首¶
　　送贈道人¶
　　　靈都觀李道士　　　　　　張　籍¶
仙(集作/山)觀雨未静繞房瓊草春素書天上字花洞古時¶
人泥竈煑靈液掃壇朝玉真幾廻遊閬苑青節亦随身¶
<pb:KR4h0022_WYG_229-1b>¶
　　　贈山中女道士(集作不/食姑)　　　前　人¶
女仙唯獨住(集作幾年/山裏住)已作緑毛身䕶氣常虚(集作/稀)語¶
齋心(集作/存思)自見神飬龜同不食留藥任生塵要問西王¶
母仙中第幾人¶
　　　送隂(集作/徐)先生歸蜀　　　　前　人¶
日暮逺歸處雲間仙觀鍾唯持青玉牒獨上碧鶴峰隂¶
洞新生(集作/長收)乳寒泉舊飬龍幾時因賣藥得向海邊逄¶
　　　道(一作/隠)者(見二百三/十二巻)¶
<pb:KR4h0022_WYG_229-2a>¶
　　　贈道士宜師　　　　　　　前　人¶
自到皇城得幾年巴僮蜀馬共隨縁兩朝侍從當時貴¶
五字聲名逺處傳舊住江(集作/紅)樓通内院新承墨詔賜¶
齋錢閒坊暫喜居相近還得陪師坐竹邊¶
　　　送胡鍊師王屋山　　　　　前　人¶
玉陽峰下學長生洞府仙中已有名獨戴熊鬚冠暫出¶
唯將鶴尾扇同行鍊成雲母休炊㸑召得雷公當吏兵¶
却到天壇上頭宿應聞空裏歩虛聲¶
<pb:KR4h0022_WYG_229-2b>¶
　　　中元日㸔諸道士歩虚　　　殷堯藩¶
𤣥都開秘籙白石禮先生上界秋光净中元夜景清星¶
辰朝帝處鸞鶴歩虚聲玉樹花難老珠宫月最明掃壇¶
天地肅投簡鬼神驚儻賜刀圭藥還留不死名¶
　　　贈温(集作/王)尊師　　　　　　姚　合¶
先生自說瀛洲路多在青松白石間海岸夜中常見月¶
仙宫深處却無山犬隨鶴去遊諸洞龍作人來問大還¶
今日偶聞塵外事朝簮未擲復何顔¶
<pb:KR4h0022_WYG_229-3a>¶
　　　贈王道士　　　　　　　　于武陵¶
日日市朝路何時無苦辛不隨丹竈客終作白頭人浮¶
世度千載桃源方一春歸來華表上應咲北邙塵¶
　　　天柱山贈峨嵋田道士　　　施肩吾¶
古稱天柱連九天峨嵋道士棲其巔近聞敎得𤣥鶴舞¶
試慿驅出青芝田¶
　　　贈道者(一作/士)　　　　　　　朱慶餘¶
自識來清瘦尋常語論真藥成休仗火符驗不傳人獨¶
<pb:KR4h0022_WYG_229-3b>¶
有年過鶴長無病到身潛敎問弟子居處與誰隣¶
　　　山中道士　　　　　　　　賈　島¶
頭髪梳千下休糧帶瘦容養雛成老(集作/大)鶴種子作髙¶
松白石通宵煑寒泉盡日春不曽離隠處那得世人逢¶
　　　送道者　　　　　　　　　前　人¶
獨向山中見今朝又别離一心無挂住萬里獨何之到¶
處絶烟火逢人話古時此行無弟子白犬自相隨¶
　　　送胡道士　　　　　　　　前　人¶
<pb:KR4h0022_WYG_229-4a>¶
短褐身披滿幘(集作/清野)苔靈溪深處觀門開却從城裏携¶
琴去許到山中寄藥來灑雪(集作/臨水)古壇秋醮後(集作/罷)啄¶
查寒鳥暮飛廻(集作宿杉幽/鳥夜飛廻)未遊彼地空勞想師往如¶
雲不可陪(集作丹梯頭逐真人/上日夕歸心白髪催)¶
　　　贈王尊師　　　　　　　　劉得仁¶
為道常日損尊師脩此心掛肩黄布被穿髪白蒿簪符¶
札靈砂字絃彈古素琴囊中常有藥㸃土亦成金¶
　　　山中尋道人不遇　　　　　前　人¶
<pb:KR4h0022_WYG_229-4b>¶
年過羽冠風塵裏常擬隨師學鍊形石路特來尋道者¶
雲房空見有仙經碁於松底留殘局鶴向潭邊退數翎¶
便欲此居閒到老先生何日下青㝠¶
　　　送張尊師歸洞庭　　　　　許　渾¶
能琴道士洞庭西風滿歸㠶路不迷對岸水花霜後淺¶
傍簷山果雨來低杉松近晩移丹竈巖谷初寒盖藥畦¶
他日相思一行字誰人知處武陵溪¶
　　　寄崔先生　　　　　　　　温庭筠¶
<pb:KR4h0022_WYG_229-5a>¶
往年江海别元卿家近山陽古郡城蓮浦(一作/沼)香中離¶
席散栁堤風裏釣舡横星霜荏苒無音信烟水㣲茫變¶
姓名菰黍正肥魚正美五侯門下負平生¶
　　　敬答李先生　　　　　　　前　人¶
七里灘聲舜廟前杏花初盛草芊芊緑昏晴氣春風岸¶
紅漾輕輪野水天不為傷離成極望更因行樂惜流年¶
一瓢無事麛裘暖手弄溪波坐釣舡¶
　　　雪中寄殷道士　　　　　　方　干¶
<pb:KR4h0022_WYG_229-5b>¶
大片紛紛小片輕雨和風激(集作/繫)更縱横園林入夜寒¶
光動忩户凌晨濕氣生蔽野吞村飄未歇摧巢壓竹宻¶
無聲山隂髙(集/道)士多吟興六出花邊五字成¶
　　　因話天台勝異仍送羅道士　前　人¶
積翠千層一逕開盤紆(集作/遥盤)山腹到瓊臺藕花飄落前¶
巖去桂子流從别洞來石上叢林礙星斗忩邊瀑布走¶
風雷縱云孤鶴無留滯亦(集作/宅)恐烟蘿不放廻¶
　　　贈天台葉尊師　　　　　　前　人¶
<pb:KR4h0022_WYG_229-6a>¶
莫(一作/難)見平明離少室湏知(集作/猶湏)薄暮入天台常時愛¶
縮山川去有夜自(一作/曽)携星月來靈藥不知何代得古¶
松應是少年栽先生暗笑㸔(一作/觀)碁者半局碁邊白髪¶
催¶
　　此詩二百六十二巻重出今已削去注異同為一¶
　　作¶
　　　送道人歸舊巖　　　　　　前　人¶
舊巖終副却歸期巖下有人應識師目覩嬰孩成老叟¶
<pb:KR4h0022_WYG_229-6b>¶
手栽松栢有枯枝前山低校無多地東海淺於初去時¶
若把古今相比類姓丁仙鶴亦如斯¶
　　　賦得送軒轅先生歸羅浮山　李　洞¶
仙山歸隠浪摇青緑髪雙瞳一帙經符帖布㠶猿鳥㸔¶
鶴&KR0745;金鼎鬼神聽洞深頭上覺舡過樓静鼻中聞海腥¶
此處先生應不住吾君南望謾勞形¶
　　　贈玉芝觀王尊師　　　　　雍　陶¶
處處烟霞尋總遍却來城市喜逄師時流見說無人在¶
<pb:KR4h0022_WYG_229-7a>¶
年紀唯應有鶴知大藥已成寧畏晩小松初種不嫌遲¶
長憂一日歸天去未授靈方遣問誰¶
　　　𤣥都觀李尊師　　　　　　喻　鳬¶
蘚幘翠髯公(一作/㣲翁)存思古觀空曉壇檉葉露晴圃栁花¶
(一作杏花/集作木苖)風夀已將椿竝碁難見局終何當與髙鶴飛¶
去海光中¶
　　　送羽人王錫歸羅浮　　　　曹　唐¶
風前整頓紫荷(集作/霞)巾常(集作/歸)向羅浮保(集作/報)養神石¶
<pb:KR4h0022_WYG_229-7b>¶
磴倚天行帶月鐵橋通海入無塵(一作/津)龍蛇出洞閒邀¶
雨犀象眠花不避人最愛葛洪尋藥處露苖烟蘂(一作/雨)¶
滿山春¶
　　　送劉尊師祗詔闕庭三首　　前　人¶
海風葉葉駕霓旌天路悠悠接上清錦誥凄凉遺去恨¶
玉簫哀絶醉離情五湖夜月幡幢濕雙闕清風劔珮輕¶
從此(集作/莫道)暫辭華表柱更(集作/已)應千載是歸程¶
　　　二¶
<pb:KR4h0022_WYG_229-8a>¶
五峯已(集作/此)别隔人間雙闕何年許再還既掃(集作/拂)山¶
川收地脉湏留日月駐天顔霞觴共飲身雖在風馭今¶
(集作/難)陪跡(集作/路)未閑從此枕中唯(集作/雖)有夣夣䰟何處¶
訪三山¶
　　　三¶
仙老閒眠碧草堂帝書徵入白雲鄉龜臺欲署長生籍¶
鸞殿邀論不死方莖露想傾延命酒素烟思𤑔降真香¶
五千言外無文字更有何詞贈武皇¶
<pb:KR4h0022_WYG_229-8b>¶
　　　贈華陽宋真人兼寄清都劉先生¶
　　　　　　　　　　　　　　　李商隠¶
淪謫千年别帝宸至今猶識(集作/謝)蘂珠人但驚茅許多¶
𤣥分(集作洞/仙籍)不記盧劉是世親玉檢賜書迷鳯籙(集作/篆)¶
金華歸駕冷龍鱗不因杖屨逢周史徐甲何曽有此身¶
　　　送費鍊師供奉赴上都　　　姚　鵠¶
縮地周遊不計程古今應只有先生已同化鶴臨華表¶
又見驂龍向玉清蘿磴静攀雲共過雪壇當醮月孤明¶
<pb:KR4h0022_WYG_229-9a>¶
無因相逐朝天帝空羡烟霞得送迎¶
　　　贈道士　　　　　　　　　項　斯¶
見來知養氣度日語時稀到處唯開井經寒不絮衣病¶
鄉多藥惠鬼谷有符威自説身輕健今來數夣飛¶
　　　華頂道士　　　　　　　　前　人¶
仙人掌中住坐有上天期已廢燒丹處猶多種杏時養¶
龍於淺水寄鶴在髙枝得道復無事相逄盡日碁¶
　　　秦中逢王先生　　　　　　趙　嘏¶
<pb:KR4h0022_WYG_229-9b>¶
萬萬東流不一廻先生獨此負仙才蘂宫横浪海邊别¶
鶴趐駐雲天上來幾處吹簫森羽衞誰家殘日下樓臺¶
青春正好分瓊液乞取當時白玉杯¶
　　　贈王先生　　　　　　　　前　人¶
太一真人隠翠霞早年曽降蔡經家羽衣使者峭於鶴¶
鳥爪侍娘飄若花九鼎欄干歸馬齒三山窈窕歩雲涯¶
時因弟子偷靈藥散落人間駐(一作/潤)物華¶
　　　贈道者　　　　　　　　　前　人¶
<pb:KR4h0022_WYG_229-10a>¶
華盖飄飄緑鬢翁往來朝謁蘂珠宫幾年山下隂陽鼎¶
盡日澗邊桃李風野跡似雲無處著仙容如水與誰同¶
應憐有客外妻子思在長生一顧中(一作/諾中)¶
　　　王先生不别而去　　　　　前　人¶
仙翁歸袖拂烟霓一巻素書還獨携斸藥滿囊身不病¶
抱琴何處鶴同棲霑衣盡日㸔山坐搔首殘春向路迷¶
樹樹白雲幽徑絶短舡空倚武陵溪¶
　　　送趙道士歸天目舊山　　　薛　能¶
<pb:KR4h0022_WYG_229-10b>¶
愚朴尚公平此心憐道情有禄終自鄙何計逐師行日¶
者聞髙躅時人蓋强名口無滋味入身欲羽儀生表乞¶
還鄉速(集作/逺)詩曽對御成土毛徵(一作/珍)到越塵髪捲離¶
京符呪風雷惡朝脩月露清觀臨天目頂(集作/秀)家住海¶
濤聲導引圖㸔足叅同註解精休糧一擬問忽(集作/葱)草¶
俟廻程¶
　　　别道者　　　　　　　　　劉　駕¶
自君入城市北邙無新墳始信壺中藥不落白楊根如¶
<pb:KR4h0022_WYG_229-11a>¶
何忽告歸蕣華還笑人玉笙無遺音恨望緱嶺雲¶
　　　贈王道士　　　　　　　　周　賀¶
藥力資蒼鬢應非舊日身一為嵩岳客幾塟洛陽人石¶
縫飄探水雲根斧斷薪關西來往路誰得水銀銀¶
　　　送梁道士　　　　　　　　周　朴¶
舊居桐栢觀歸去愛安閒倒樹造新屋化人脩古壇晩¶
花霜後落山雨夜深寒應有同溪客相尋學鍊丹¶
　　　謫仙吟贈趙道士　　　　　李羣玉¶
<pb:KR4h0022_WYG_229-11b>¶
汗漫東遊黄鶴雛縉雲仙子住清都三元麟鳯推髙座¶
六甲風雷閟小壺日月暗資靈夀藥山河直擬(一作/常值)化¶
生符若為失意居蓬島鰲足塵飛桑樹枯¶
　　　送秦鍊師　　　　　　　　陳　陶¶
紫府静沉沉松軒思别吟(集作/到琴)水流寧有意雲泛本無¶
心錦洞桃花逺青山竹葉深不因時賣藥何路更相尋¶
　　　溪行寄道侣　　　　　　　張　祜(見本/集)¶
白日長多事清溪偶獨尋雲歸秋水濶月出夜山深坐¶
<pb:KR4h0022_WYG_229-12a>¶
想天涯去行悲澤畔吟東郊古人在應笑未抽簮¶
　　　訪嵩陽道士不遇　　　　　聶夷中¶
先生五岳遊文焰滅金鼎日(一作/月)下鶴過時人間空落¶
影常言一粒藥不隨死生境何當列禦冦去問仙人請¶
　　　送何道士歸山　　　　　　張　喬¶
身非絶粒本清羸東掛仙經杖一枝落葉自隨(一作逺/路獨尋)¶
流水去深山長與白雲期樹臨丹竈寒花疾壇近清風¶
夜月遲樵客若能(一作/隨)過洞裏廻歸人世始應悲¶
<pb:KR4h0022_WYG_229-12b>¶
　　　寄中岳顓頊先生　　　　　前　人¶
先生顓頊後得道言何人松栢卑於夀兒孫老却身夜¶
窻峯頂曙寒澗洞中春戀此逍遥景雲間不可親¶
　　　贈崔道士　　　　　　　　杜荀鶴¶
四海干戈無静處人家廢業望烽烟九華道士渾如夣¶
猶向罇前笑掲天¶
　　　送鄒尊師歸洞庭　　　　　楊　逵¶
衆島在波心曾居(一作/為)舊隠林近聞飛檄急轉憶卧雲¶
<pb:KR4h0022_WYG_229-13a>¶
深賣藥唯供酒歸舟只載琴遥知明月夜坐石自開襟¶
　　　遇道者　　　　　　　　　張　蠙¶
數里白雲裏身輕無履蹤故尋多不見偶到即相逢古¶
井生雲水髙(集作/幽)壇出異松聊㸔杏花酌便似換顔容¶
　　　贈道者　　　　　　　　　前　人¶
得道疑人識都城獨閉關頭從白後黒心向閙中閒饑¶
渇唯調氣兒孫亦駐顔始知仙者隠殊不在深山¶
　　　送苪尊師　　　　　　　　王貞白¶
<pb:KR4h0022_WYG_229-13b>¶
石上菖蒲節節靈先生服食得長生早年避世憂身老¶
近日登山覺歩輕黄鶴待傳蓬島信丹書應換蘂宫名¶
他年控鯉昇天去廬岳逋民願從行¶
　　　寄程尊師　　　　　　　　羅　隱¶
鶴信雖然至(集作/到)五湖烟波迢逓路﨑嶇玉書分薄花¶
生眼金鼎功遲雪滿鬚三秀紫芝勞夣寐一畨紅槿恨¶
朝晡未知朽敗凡間骨中授先生指敎無¶
　　　第五將軍於餘杭天柱觀(集作/宫)入道因有題寄¶
<pb:KR4h0022_WYG_229-14a>¶
　　　　　　　　　　　　　　　前　人¶
交棃火棗味何如聞説苕川已卜居(一作/下車)瓦榼尚携京¶
口酒草堂應冩潁陽書亦知得意湏乗鶴未必忘機便¶
釣魚即(集作/却)恐武皇還望祝軟輪徵入問𤣥虚¶
　　　寄聶尊師　　　　　　　　前　人¶
欲芟荆棘種交梨指畫城中日恐遲安得紫青磨鏡石¶
與君閒處㸔榮衰¶
　　　逄道者神和子　　　　　　前　人¶
<pb:KR4h0022_WYG_229-14b>¶
珍重神和子聞名五十年童顔終不改緑髪尚依然酒¶
裏消間日人間作散仙長生如可慕相逐隠林泉¶
　　　贈道人　　　　　　　　　曹　松¶
住山因以福為庭便向山中隠姓名閬苑駕將雕羽去¶
洞天贏得緑毛生日邊膓胃飱霞火月裏肌膚飲露英¶
顧我從来斷浮濁擬驅雞犬上三清¶
　　　訪道士　　　　　　　　　裴　説¶
髙岡㣲雨後未(一作/木)脱草堂新惟有踈慵者来㸔淡薄¶
<pb:KR4h0022_WYG_229-15a>¶
人竹芽生碍路松子落敲巾粗得𤣥中趣當期宿話頻¶
　　　送宫人入道　　　　　　　　王　建¶
休梳叢鬢洗紅粧頭帶芙蓉出未央弟子抄留(集作/將)歌¶
遍疊宫人分盡(集作/散)舞衣裳問師初得經中字入静獨¶
燒内裏香發願蓬莱見王母却歸闕下(集作人世/一作城闗)施仙方¶
　　　同前　　　　　　　　　　　張　籍¶
舊寵昭陽裏求(集作/尋)仙此最稀名雖(集作/初)出宫籍身未¶
稱霞衣已别歌舞貴長随鸞鶴飛中官㸔入洞空駕玉¶
<pb:KR4h0022_WYG_229-15b>¶
輪歸¶
　　　同前　　　　　　　　　　　于　鵠¶
十五吹簫入漢宫㸔脩水殿種芙蓉自傷白髪辭金屋¶
許著黄衣向雪峰解語老猿開曉户　學飛雛鶴落髙松¶
定知别後宫中伴遥聽緱山半夜鍾¶
　　　同前　　　　　　　　　　　張蕭逄¶
捨寵求仙畏色衰辭天素面立階墀金丹擬駐千年貎¶
玉指休匀八字眉師主與收珠翠後君王㸔戴角冠時¶
<pb:KR4h0022_WYG_229-16a>¶
從來宫女皆相妬聞向瑶臺盡淚垂¶
　　　同前　　　　　　　　　　項　斯¶
願隨仙女董雙成王母前頭結(百家詩/選作作)伴行初戴玉冠¶
多悞拜欲辭金殿别稱名將敲碧落新齋磬却進昭陽¶
舊賜筝旦暮焚香遶壇上歩虚猶作按歌聲¶
　¶
　¶
　¶
<pb:KR4h0022_WYG_229-16b>¶
　¶
　¶
　¶
　¶
　¶
　¶
　¶
　文苑英華巻二百二十九¶
