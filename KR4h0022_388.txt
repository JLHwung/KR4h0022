# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:48.583137
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百八十八
<pb:KR4h0022_WYG_388-1a>¶
欽定四庫全書¶
　文苑英華巻三百八十八　宋　李昉等　編¶
　南省四¶
　　兵部侍郎¶
　　　授唐奉一兵部侍郎制　　　李　嶠¶
鸞䑓叅貳百揆樞衡九法是司邦政尤切帝難具官唐¶
奉一宇量深明襟懐雅正文塲得俊翰苑推工𤨏闈(一/作)¶
(闥/)内朝致延譽之羙珪符出守樹威恩之績永言禁暴¶
<pb:KR4h0022_WYG_388-1b>¶
事切安人俾昇五戎之府佇諧九流之選可夏官侍郎¶
　　　授裴淮兵部侍郎制　　　　蘇　頲¶
門下通議大夫行中書舎人上柱國正平縣開國男裴¶
淮敏學聦亮雅詞微婉陽秋具體夙夜在公精義拆於¶
連環規矩同於匪石乆典清宻見稱忠信簡稽是務軍¶
國是殷宜擢羙才俾𫾻戎政可尚書兵部侍郎勲封如¶
故主者施行¶
　　　授張均兵部侍郎制　　　　孫　逖¶
<pb:KR4h0022_WYG_388-2a>¶
門下六官之任夏卿尤重貳軄之選時望惟屬正議大¶
夫行尚書户部侍郎上柱國燕國公賜紫金魚袋張均¶
才畧經通文詞濟羙脩身自逹擅鴻陸之羽儀蒞事無¶
難有龍泉之斷割累拜省闥彌彰器用芳蘭可乆垂棘¶
重歸宜允副於僉擇俾増脩於舊政可行尚書兵部侍¶
郎㪚官勲封如故¶
　　　授李彭年兵部侍郎制　　　孫　逖¶
勑朝議大夫守太僕少卿上柱國趙郡開國公李彭年¶
<pb:KR4h0022_WYG_388-2b>¶
清和稟識博雅為文堅貞懐匪石之心果斷有刜鐘之¶
利夏卿之亞嵗調方𣪞缺官而擇至公斯在宜副才難¶
之選將觀試可之能可權判兵部侍郎事㪚官如故¶
　　　授李恒武部侍郎制　　　　賈　至¶
門下全蜀奥區梁岷設險時清作鎮恒難其人况中夏¶
未寜上皇南幸益州之政允資忠諒非親非賢何以兼¶
腹心𤓰牙之任前襄陽太守李恒貞固簡肅宗枝標秀¶
歴踐中外咸克有聲今巴蜀之地停鑾駐蹕舉爾以文¶
<pb:KR4h0022_WYG_388-3a>¶
武之才倚爾以維城之固且小司馬之職連率之重兼¶
而處之不曰厚寄懋哉厥徳無替朕命可行武部侍郎¶
　　　授桞公綽罷鹽鐵守夏官兵部侍郎制¶
　　　　　　　　　　　　　　　白居易¶
勅具官桞公綽昔先皇帝知爾有材元和以來應用不¶
暇及領𣙜莞漕運之務屬陵寢郊丘之禮財給事傑時¶
乃之功宜有轉移以均勞逸况聞牢籠無遺利課督有¶
常規今詔刑部尚書播代之亦令守而勿失朕將興理¶
<pb:KR4h0022_WYG_388-3b>¶
化先務根本凡百職事悉歸有司惟兹夏官實掌戎政¶
簡稽調補今方其時司馬貳卿佐平邦國是爾本職無¶
忘増脩可依前件¶
　　　授盧知猷兵部侍郎制　　　薛廷珪¶
勅叅斷時政允屬公卿鎮重周行式資舊老而叔世掄¶
選率尚英華俾我鴻儒碩生軋軋不進汲長孺於焉興¶
嘆燭之武是以有詞思求其人夕惕若厲爰有良輔恊¶
吾此心具言爾前尚書右丞盧知猷在和武光孝皇帝¶
<pb:KR4h0022_WYG_388-4a>¶
朝以文學詞賦擢進士第登宏詞科舊相列藩羔鴈交¶
辟雅有淑問鬱為名儒及我懿考踐&KR0840;歴諌省郎署官¶
常兼史軄藹然直聲著在筆削先皇帝甞輟自朝右再¶
委方州饒陽上洛之人于今懐爾之徳旋掌誥命亟服¶
寵榮逮予冲人歴事四帝出入蕐顯諳練故實子雲之¶
筆札有名周昌之厚重無黨鎮吾風俗繄爾秉持遂用¶
委以五兵贊予九法服我休命稱兹柬求徃惟欽哉無¶
墜成績可兵部侍郎¶
<pb:KR4h0022_WYG_388-4b>¶
　　户部侍郎¶
　　　授源乾曜户部侍郎制　　　蘇　頲¶
黄門正議大夫行少府監上柱國安陽縣開國男源乾¶
曜思揔事端言思政要外則經通成務内則周宻知微¶
其識也清以文守法尚方愛費已稱寳玉之府司徒帥¶
屬更重神仙之闈宜副朝&KR0034;蒞于邦教可行尚書户部¶
侍郎㪚官勲封如故主者施行¶
　　　授韋濟户部侍郎制　　　　孫　逖¶
<pb:KR4h0022_WYG_388-5a>¶
勅朝㪚大夫守京兆少尹奉明縣開國男韋濟衣冠吉¶
士文雅清才藴忠信於身謀傳孝友於門徳明而克允¶
遇理必通剛則近仁臨事能斷自升華省迨佐神州皆¶
有令名咸歸雅望地官之亞朝選尤難我其試哉無替¶
厥命可試尚書户部侍郎㪚官封如故¶
　　　授韓滉户部侍郎制　　　　孫　逖¶
門下周有地官小司徒佐敷五教魏置度支尚書以濟¶
軍國之用政有餘地然可兼之正議大夫行尚書右丞¶
<pb:KR4h0022_WYG_388-5b>¶
韓滉惟先臣左右烈祖格于皇天濟羙之盛中朝所重¶
好學師古潔其清純文不流放言無枝葉素練成式用¶
推至公所更之任事可垂逺乆司䑓轄甞亦官人姦吏¶
無竄其情群才各序其(一作/於)位今户版不實地征未均¶
毎嵗經費以之匱竭迺者命使以揔領且非典故擇郎¶
以専掌又慮權輕歸於有司期在折&KR0454;昔杜元凱之處¶
斯軄内以利人外以救邊法可施行者五十餘條以資¶
當時之急委注煩重宜熟計之可行尚書户部侍郎尃¶
<pb:KR4h0022_WYG_388-6a>¶
判度支㪚官如故主者施行¶
　　　授牛僧孺户部侍郎制　　　白居易¶
勅户部侍郎周之地官小司徒也掌天下口(集作/田)户之¶
圗生齒之籍(二字/集衆)賦役貨幣之政令以待國用而質嵗¶
成元和以還日益寵重善其職者多登大任中兹選者¶
莫非正人誰其稱之我有邦彦朝議大夫(集作朝/議郎)守御¶
史中丞上柱國賜紫金魚袋牛僧孺自舉賢良踐歴䑓¶
閣秉潤色筆提糾繆綱而書命無繁詞决事無留獄受¶
<pb:KR4h0022_WYG_388-6b>¶
寵有憂色納忠多苦言朕心知之何用不可夫以人曹¶
之重如彼僧孺之賢若此俾居是軄不亦宜乎可守尚¶
書户部侍郎㪚官勲賜如故¶
　　刑部侍郎¶
　　　授閻伯璵刑部侍郎等制　　常　衮¶
門下古者參用名儒典領大郡或連書課績之最則次¶
補公卿之缺今甄陶政化黜陟幽明若二千石理行第¶
一中朝右職懸以相待俾長吏知勸至公大行銀青光¶
<pb:KR4h0022_WYG_388-7a>¶
禄大夫婺州刺史本州團練守提使上柱國閻伯璵銀¶
青光禄大夫衢州刺史本州團練守提使樂陵縣開國¶
男田季羔等早以文章侍從潤色綸言朝夕論思處正¶
廷議名髙徳厚推重周行歴踐藩部(集作/郡)一其政理本¶
經術以制事叅禮法以訓人約已馭物(集作儉/以約已)而下不¶
勞静以存誠而吏不擾風淳俗泰表率方州懋能入遷¶
羙選無易慎平秋典給事黄門副予簡求以稱厥服伯¶
璵可行尚書刑部侍郎㪚官勲如故季羔可行尚書給¶
<pb:KR4h0022_WYG_388-7b>¶
事中㪚官封如故主者施行¶
　　　授王翊刑部侍郎制　　　　常　衮¶
門下書曰惟敬五刑以成三徳秋官之任也貳卿良選¶
其在兹乎充䇿回紇可汗使王翊力行近乎仁率性之¶
謂道學以博物人能變風出入中外茂昭聲實静而居¶
易受不辭難使乎四方不辱君命斯之謂矣今丕蔽未¶
明柬孚未允命爾作小司㓂敬平邦憲在寛可行刑部¶
侍郎¶
<pb:KR4h0022_WYG_388-8a>¶
　　　授畢諴除刑部侍郎制　　　杜　牧¶
勅士師臯陶之恤刑司㓂蘇公之用獄既盡哀敬能致¶
治平擢為大僚膺兹慎選出於予志委以誠臣翰林學¶
士朝㪚大夫守中書舎人上柱國平隂縣開國男食邑¶
三百户賜紫金魚袋畢諴學臻閫奥文越拘攣常以忠¶
信用為前後爰自郎署擢居内庭謀議有同於夀王竒¶
異輒委於嚴助竭盡心力禆補機要既乆嵗序須議遷¶
昇今者耕夫服田戎馬不駕欲使凢一手足皆獲措置¶
<pb:KR4h0022_WYG_388-8b>¶
是故用汝典予刑罰汝其徃哉吾今告汝吾聞孔子曰¶
古之聽獄求所以生之今之聽獄求所以殺之宜念格¶
言深思論要勉服休命以稱朕意可權知尚書刑部侍¶
郎㪚官勲封賜如故¶
　　禮部侍郎¶
　　　授楊綰禮部侍郎制　　　　賈　至¶
門下鯨鯢初懸理化未洽思敦馳騖之俗必𢎞亷退之¶
風太常少卿兼脩國史楊綰質禀天和才優大雅理能¶
<pb:KR4h0022_WYG_388-9a>¶
自暢學不為人自委身於周行孤立於中道喜愠莫形¶
於顔色外物無得而親踈聲聞日髙志致彌逺固足以¶
抑揚雅俗𢎞奨素風宜貳職於南宫仍屬詞於東觀俾¶
難進之夫増氣千仕之子知慙斵彫澄源朕志斯在可¶
守禮部侍郎仍脩國史餘如故施行¶
　　　授張謂禮部侍郎制　　　　常　衮¶
勅稱秩元祀春官職馬舉秀興亷國朝兼領非文儒碩¶
茂鑒裁精實重於一時者不在此地中㪚大夫守太子¶
<pb:KR4h0022_WYG_388-9b>¶
左庶子上柱國河南縣開國子賜紫金魚袋張謂宏逹¶
有檢和平易容豈道廣而難周亦言滿而無擇博渉羣¶
籍通其源流振起鴻藻正其聲律翰飛北閣煥發司言¶
居部長人不忘恵訓輔相東禁孝友彰明貳宗伯之掌¶
禮典諸侯之貢士以爾公望副兹眷求可守尚書禮部¶
侍郎㪚官勲封賜如故¶
　　　授韋貫之禮部侍郎制　　　白居易¶
勅典郊祀之禮獻賢能之書今小宗伯實貳其(集作/兼二)事¶
<pb:KR4h0022_WYG_388-10a>¶
非直清明正者不足以處之中書舎人韋貫之沉實堅¶
峻文以禮樂行成於内移用於官公直之聲滿於䑓閣¶
頃以詞藻選登禁掖秉筆書命時稱得人多(集作/乆)積勤¶
勞宜有遷轉可使典禮以和神人可使考文以第俊秀¶
儀曺之選僉議所歸徃修乃官無替厥問可禮部侍郎¶
餘如故¶
　　　授鄭薰禮部侍郎制　　　　鄭處誨¶
勅儀曺劇任中䑓慎擇緫百郡之俊造考五禮之異同¶
<pb:KR4h0022_WYG_388-10b>¶
必求上才以允僉屬中㪚大夫尚書工部侍郎鄭薰髙¶
陽茂族通徳盛門秉荘氏之風規藴名卿之器業文諧¶
騷雅鼓吹前言譽洽縉紳領袖時軰操守必修其謙柄¶
進退常踐於徳藩疊中詞科亟升清貫持橐列金章之¶
侍揮毫擅紫闥之工貳職冬官克揚休問是用俾司貢¶
籍以振儒風朕以化天下者莫尚於人文序多士者以¶
備乎時選育才之本惟善是從搴㧞既尚於幽貞聳勸¶
勿遺於曺緒無求冠玉無採雕蟲當思取實之方必有¶
<pb:KR4h0022_WYG_388-11a>¶
酌中之道爾其盡慮以率至公可守禮部侍郎¶
　　工部侍郎¶
　　　授徐彦伯工部侍郎制　　　蘇　頲¶
門下太中大夫前守蒲州刺史修文舘學士上柱國開¶
平縣開國子徐彦伯素履内融清暉外徹學究精宻旁¶
通儒者思含飛動髙視詞人名與時行位因才致河潤¶
九里先羙股肱邸留一月初榮侍從考功之任選衆攸¶
稱可守尚書工部侍郎餘如故主者施行¶
<pb:KR4h0022_WYG_388-11b>¶
　　　授蔣渙工部侍郎制　　　　常　衮¶
門下夫任賢之急在適於事要當其才難豈限階序况¶
中䑓政本司舉舊章六卿貳職為今盛選銀青光禄大¶
夫守右㪚騎常侍上柱國汝南縣開國公蔣渙忠信孝¶
友周而不器得元和之純能以禮節有至静之妙豈因¶
物遷溢聲華於文藻潤理體於經術中外之職備更要¶
重不失其正行之有恒自分貂蝉之列喻公卿之㫖入¶
告嘉猷直而不訐常執徳於冲約亦忘情於進趨勤職¶
<pb:KR4h0022_WYG_388-12a>¶
已乆所宜懋能百工惟時命汝典制可行尚書工部侍¶
郎㪚官勲封如故主者施行¶
　¶
　¶
　¶
　¶
　¶
　¶
<pb:KR4h0022_WYG_388-12b>¶
　¶
　¶
　¶
　¶
　¶
　¶
　¶
　文苑英華巻三百八十八¶
