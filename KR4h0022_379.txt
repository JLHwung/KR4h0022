# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:48.281204
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百七十九
<pb:KR4h0022_WYG_379-1a>¶
欽定四庫全書¶
　文苑英華巻三百七十九　宋　李昉等　編¶
　紀事¶
　　廣陵散解一篇　　　　魏生兵要述一篇¶
　　紀異一篇　　　　　　義激一篇¶
　　紀錦裙一篇　　　　　言贈一篇¶
　雜製作¶
　　上洪範圖章一篇　　　旱辭一篇¶
<pb:KR4h0022_WYG_379-1b>¶
　　答問諫者一篇¶
　　紀事¶
　　　廣陵散解(文粹作琴/止息説)　　　韓　臯(又載舊唐/書本傳)¶
妙哉嵇生之為是曲也其當晉魏之際乎其音商主秋¶
聲(六字文粹作其/音主商為秋聲)秋也者天將摇落肅殺其嵗之晏乎¶
又晉承金運商金聲也(文粹有/此字)所以知魏云(文粹/作之)季而¶
晉將代也慢其商絃而與宫同音是臣奪君之義也此¶
所以知司馬氏(文粹有/之字)將簒也司馬懿受魏明帝顧託¶
<pb:KR4h0022_WYG_379-2a>¶
後嗣反有簒奪之心自誅曹爽逆節彌露王陵都督揚¶
州謀立荆王彪毌丘儉文欽諸葛誕前後相繼為揚州¶
都督咸有匡復魏室之謀皆為懿父子所殺叔夜以揚¶
州故廣陵之地彼四人者皆魏室文武大臣咸敗散於¶
廣陵故名其曲為廣陵散言魏氏散自廣陵始也止息¶
者晉雖暴興終止息於此也其哀憤躁蹙憯痛廹脅之¶
㫖盡在於是矣永嘉之亂其應乎叔夜撰此將貽後代¶
之知音者且避晋魏之禍所以託之神鬼也¶
<pb:KR4h0022_WYG_379-2b>¶
　　　魏生兵要述　　　　　　　劉禹錫¶
余為書殿學士四年所與居皆鴻生彦士一旦詔下懐¶
呉郡章而東門下生咸惜是行且曰呉中富士必有知¶
書宜為太守所禮者及下車閲客籍森然三千有鉅鹿¶
魏生將(集作/持)所著書來謁曰不佞始讀書為文章凡二¶
十年在貢士中孤鳴甚哀卒無善聽者退而收視易慮¶
伏北忩下考前言成兵要十編度諸侯未遑是事將笈¶
而西求一言以生羽翼予取其書觀之始自黃帝伏蚩¶
<pb:KR4h0022_WYG_379-3a>¶
尤終于隋氏平江南語春秋戰國事最備磅礴下上數¶
千年間其攟摭評議無遺䇿用是以干握兵符貴人宜¶
有虚已而樂聞者子盍行乎吾知元侯上舍不獨善雞¶
鳴弹長鋏三五九九之伎顓之而已¶
　　　記異　　　　　　　　　　白居易¶
華州下邽縣東南三十餘里曰延年里里西南有故蘭¶
若而無僧居元和八年秋七月予從祖兄曰皥自華州¶
來訪予途出於蘭若前及門見婦女十許人服黃緑衣¶
<pb:KR4h0022_WYG_379-3b>¶
少長雜坐㑹語於佛屋下聲聞于(集作/門)外兄熱行方渴¶
將就憇且求飲望其從者蕭士清未至因下馬自縶韁¶
於門柱舉首忽不見意其退藏於忩闥之間從之不見¶
又意其退藏於屋壁之後從之又不見周視其四旁則¶
堵墻環然無隙缺覆視其族談之所則塵壌羃然無足¶
跡繇是知其非人悸然大異之不敢留上馬疾驅來告¶
予予亦異之因訊其所聞兄曰云云甚多不能殚記大¶
抵多云王𦙍老如此觀其辭意若相與數其過者厥所¶
<pb:KR4h0022_WYG_379-4a>¶
去予舍八九里因同往訪之(集作/焉)果有王𦙍老者年老¶
即其里人也方徙居(集作/於字)蘭若東百餘歩葺墻屋築場¶
藝樹僅畢明日而入既入不浹辰而王𦙍老死不越月¶
而妻死不踰時而𦙍之二子與婦一孫死餘一子曰明¶
進大恐懼不知所為意新居不祥乃撤屋燃樹夜徙去¶
遂獲全焉嘻推而徵之則衆君子謀於社以亡曹婦人¶
來爇麋竺之室信不虚矣明年秋予與兄出遊因復至¶
是視𦙍老之居則井湮竈夷閴然惟環墻在里人無敢¶
<pb:KR4h0022_WYG_379-4b>¶
居者異乎哉若是者命數耶偶然耶將所徙之居非吉¶
土耶抑王氏有隐慝鬼得謀而誅之耶茫乎不識其由¶
且志於佛室之壁以俟辨惑者九月七日太原白樂天¶
云¶
　　　義激　　　　　　　　　　崔　蠡¶
長安里中多空舍有婦人傭以居者始來主人問其姓¶
則曰生三嵗長於人及長聞父母逢嵗饑不能育棄之¶
塗故姓不自知視其貌常人也視其服又常人也歸主¶
<pb:KR4h0022_WYG_379-5a>¶
人居傭無有闕亦常傭居之婦人也旦暮多閉闗雖居¶
如無人居且久又無有稱宗族故舊來訊問者故未自¶
道終莫有知其實者焉凡為左右前後隣者皆疑其為¶
他且窺見其飲食動息又與里中無有異唯是織絍緘¶
繲婦人當工者皆不為罕有得與言語者其色莊其氣¶
顓莊顓之聲四馳雖里中男子狂而少壯者無敢侮居¶
一嵗懼人之大我異也遂婦于同里人其夫問所自其¶
云如對主人之詞觀其付夫之意似沒身不敢貳者其¶
<pb:KR4h0022_WYG_379-5b>¶
夫自謂得妻也所付亦如婦人付之之意既生一子謂¶
婦人所付愈固而不萌異慮是後則忽有所如往宵漏¶
半而去未辨色來歸于再于三其夫疑有以動其心者¶
怒願去之以其有子子又乳也尚依違焉婦人前志不¶
衰他夜既歸色甚喜若有得者及詰之乃舉先置人首¶
於囊者撤其囊面如生其夫大恐恚且走婦人即卑下¶
辭氣和貌怡色言且前曰我生於蜀長於蜀父為蜀小¶
吏有罪非死罪也法當笞遇位而酷者陰以非法繩之¶
<pb:KR4h0022_WYG_379-6a>¶
卒棄市當幼力不任其心未果殺今長矣果殺之力符¶
其心者也願無駭又執其子曰爾漸長人心漸賤爾曰¶
其母殺人其子必無狀既生之使其賤之人為非勇也¶
不如殺而絶遂殺其子而謝其夫曰勉仁與義也無先¶
已而後人也異時子遇難必有以報者辭已乎(疑/)其夫¶
决既出户望其疾如翼而飛云按蜀婦人求復父仇有¶
年矣卒如心又殺其子捐其夫子不得為恩夫不得為¶
累推之於孝斯孝己推之於義斯義己孝且義己孝(二/字)¶
<pb:KR4h0022_WYG_379-6b>¶
(疑/)婦人也自國初到於今僅二百年忠義孝烈婦人女¶
子其事能使千萬嵗無以過孝有髙愍女庚義婦楊烈¶
婦今蜀婦人宜與三婦人齒前以隴西李端言始異之¶
作傳傳備博陵崔蠡又作文目其題曰義激將與端言¶
共激諸義而感激者蜀婦人在長安凡三年來于貞元¶
二十年嫁于二十一年去于元和初¶
　　　紀錦裙　　　　　　　　　陸龜䝉¶
侍御史趙郡李君好事之士也因余話上元瓦官寺有¶
<pb:KR4h0022_WYG_379-7a>¶
陳後主羊車一輪天后武氏羅裙佛幡皆組繡竒妙李¶
君乃出古錦裙一幅示余長四尺下廣上狹下濶六寸¶
上減三寸半皆周尺如直其前則左有鶴二十勢若飛¶
起率曲折一脛口中衘莩蘤軰右有鸚鵡聳肩舒尾數¶
與鶴相等二禽大小不類而隔以花卉均布無餘地界¶
道四向五色間雜道上累細鈿㸃綴其中㣲雲瑣結牙¶
以相帶有若駮霞殘虹流烟堕霧春草夾徑逺山截空¶
壊墻古苔石泓秋水印丹浸漏粉蝶塗染盭縮環珮雲¶
<pb:KR4h0022_WYG_379-7b>¶
隐涯岸濃澹霏拂靄抑㝠宻始如不可辨别及諦視之¶
條叚斬絶分畫一一有去處非繡非繪縝緻柔美又不¶
可狀也裏用繒綵下製綫尚如舊兩旁皆解散盖坼滅¶
零落僅存此故耳縱非齊梁物亦不下三百年矣昔時¶
之工如此妙耶曵其裾者復何人焉因筆之為辭繼于¶
錦譜之後俾善詩者賦焉(集作/之)¶
　　　言贈　　　　　　　　　　林簡言¶
長慶壬寅嵗簡言賃居善和里貧窶濩落交親罕至無¶
<pb:KR4h0022_WYG_379-8a>¶
何一日門有扣聲合申疾薄部得何紹姓字延乎賔舘¶
具酒為誠再至亦如之既熟至之又至之乃至於日至¶
嘗從容談及忠孝之道無位無陳力之所無聞非過也¶
孝之道以色以至難貧如黔原無聞非過歟予聆其詞¶
得其心知其孝道篤也後曰吾違親久矣趨庭之意無¶
曠日時今越七日歸古有贈言豈無曠乎曰慈烏返哺¶
孰謂禽也呉起不歸孰謂人也¶
　　雜製作¶
<pb:KR4h0022_WYG_379-8b>¶
　　　上洪範圖章(并/序)　　　　　　盧　碩¶
予以尚書洪範篇書于縑素施于屋壁有客覩之而言¶
曰此其所謂君人之大法武王所以繼三為明盖能盡¶
心于是也茍將諸吾君列乎鳯扆之右足以興三代之¶
理予乃條其事為章以奏之¶
臣聞下言上貢各以其職儒學之流請以儒言夫彛倫¶
九疇不可廢叙之斁之自㣲而彰持之一得陰陽咸賴¶
行之一失細大被咎夫始之以五行盖明五行所主之¶
<pb:KR4h0022_WYG_379-9a>¶
宜也繼之以五事為事在諸身順之則乎道故貌恭作¶
肅言從作乂視明作哲聪聽作謀思睿作聖夫行不敬¶
則貌不恭正不理則言不從明不察則視不皦心䘮識¶
則聽不逹性不通則思不睿次之以八政教之勤以足¶
食也教之求貲積貨也教之以敬鬼神以成化也設思¶
主人土居人也司徒教衆禮義也司㓂考淫盗而原過¶
濫也賔師以往來而防姦賊也又次之以五紀所以占¶
日月星辰歴數之變度君理内則五紀和叶一嵗之功¶
<pb:KR4h0022_WYG_379-9b>¶
成焉又次之以皇極所以用五福錫庶人亦天子作民¶
父母為天下王也又次之以三徳謂人君之徳施有三¶
也能以正正人之曲能以剛强立已之事能用和氣以¶
理于物皆随義而伸道也次之以稽疑謂先占謀于龜¶
䇿與人事叶吉而後歸之於正也又次之以庶徵謂風¶
雨𤾉燠寒也風以動雨以潤𤾉以乾燠以長寒以成君¶
尚敬則雨潤尚理則陽舒至明則燠暢能慮則寒順去¶
察則風調(疑/)習狂妄行過差專逸豫縱剽急肆昏暗則¶
<pb:KR4h0022_WYG_379-10a>¶
咸反次以五福六極謂君善茂育則人䝉壽富康寧好¶
徳終命之福死免凶疾憂貧惡弱之極也九者具于天¶
蟠于地格于人¶
　　　旱辭　　　　　　　　　　周　墀¶
元和九年旱不周畿斗位直午祝融權威焦金爍石火¶
雲犇馳雄獸遁足棲烏不飛太陰尫薄雨龍慵癡有泉¶
涸源有木拆枝有地文裂有草戕萎炎光鬱洞太陽赫¶
曦田莫可牛稼莫可鎡瞻彼雲漢萬民莫綏秋既罷矣¶
<pb:KR4h0022_WYG_379-10b>¶
奚療民飢行者燔趾居者焮肥廼命長吏分土之師曝¶
巫于日徙地而市偶泥而龍歌鍾弹吹誕搜祠廟牲&KR0034;¶
繁祀威巫䖍祈以期是擬期而越應笞巫不媚萬民首¶
仰日瞻其尚渾碧萬里光蒸交湯於戯天胡不降原也¶
煌烈極目一狀民罕求穀殍莫求葬拒飢而憊困燠而¶
瘴持頥訴天急睷而望於戯天胡不降汝南周子宇靡¶
其間土靡其㕓不稼不穡焉就口食祗寺蚤暮暇惟滂¶
滌天既不䝉我憂孔益徙市曝巫揮時紛徙俗宜此尚¶
<pb:KR4h0022_WYG_379-11a>¶
天其知虖汝南周子稽首謂曰大凡天地陽壯春夏陰¶
結凝&KR0008;當陽之盛陰南施雨過而不時陰陽失序帝心¶
既憂吏民亦苦命太史兆何失其所昔漢宣帝遭潤旱¶
暵憂惟不寧退避正殿公卿大夫省宰損膳以禳民災¶
以拯大難為今效昔冀憇民患無使蒸庶蒼傍換亂於¶
戯胡不為滂荒&KR0526;之境不勞旻蒼地惠中國以綏天子¶
邦¶
　　　答問諫者　　　　　　　　陳　黯¶
<pb:KR4h0022_WYG_379-11b>¶
或問古之士能直諌不君之君者其誰為最曰有諫秦¶
者齊人茅焦也曰夏無龍逄耶殷無比干耶曰不以之¶
無而功徳相遼耳夫諫者不獨以言忠而欲其氣雄不¶
獨以名彰而欲其事立四者克備是為難矣昔羸氏吞¶
噬群雄以取天下豪暴奢侈古初無先故非有必為而¶
諫有必距當其遷太后於雍有及泉之誓凡戮諫者二¶
十七人矣天下忠赤之士莫不囚氣鎖詞是時焦能獨¶
奮勇果不顧其威且肉視虎狼氷顧湯鑊諤諤造庭折¶
<pb:KR4h0022_WYG_379-12a>¶
其四失俾暴主悔非遷善敬從其言繇是骨肉之恩㫁¶
而再續君臣之義捨而再交諫争之路塞而再啓皆由¶
焦之功也噫亡軀狥忠亦諫者之職然决死於二十七¶
人之後不難其心乎進諫於二十七人之後不難其詞¶
乎斯可謂言忠氣雄名彰事立備矣豈若龍逄諫桀比¶
干諫紂徒自柔聲婉詞而又身不免事不立其足為茅¶
先生之徒歟問者喜而退(温陵黄伯光曰焦戰國士耳/不難其死以賈名時多能之)¶
(黯喜其言售至貶削二賢以讃/揚其美斯亦過矣覽者詳焉)¶
<pb:KR4h0022_WYG_379-12b>¶
　¶
　¶
　¶
　¶
　¶
　¶
　¶
　文苑英華巻三百七十九¶
