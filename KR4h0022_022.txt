# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:39.604378
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二十二
<pb:KR4h0022_WYG_022-1a>¶
欽定四庫全書¶
　文苑英華巻二十二　　　宋　李昉等　編¶
　嵗時二¶
　　讀春令賦一首　中和節百辟獻農書賦四首¶
　　春儺賦一首　　麥秋賦應制一首¶
　　七夕賦一首¶
　　　讀春令賦　　　　　　　　韋　縝¶
首四時曰春貞百度曰聖復其度必聖之元定其時惟¶
<pb:KR4h0022_WYG_022-1b>¶
春之孟太史先謁以明在木之文上公奉儀乃讀行春¶
之令故漢王修之以展禮晉后奉之以施敬伊厯載之¶
或虧洎我唐之斯盛若夫太昊統節勾芒御辰厯以元¶
而天地更始氣直震而物候惟(一作/□)新皇上乃順時令¶
序彛倫載青旗之容與服蒼玉之璘玢辨色而金貂列¶
位迎春而玉輅逥輪爰奉令以進讀遂授時而發春俯¶
僂前止精誠上陳曉色分於丹陛韶華發於紫宸遂煥¶
爵以頒秩乃布徳而昭仁則知臣職不愆國典靡闕修¶
<pb:KR4h0022_WYG_022-2a>¶
陽事而考隂令祀朝日而享夕月陳而未讀千門之寒¶
氣猶飛捧而既宣九有之春輝已發覽讀斯竟慶賜乃¶
行緩政刑於肅殺遂性命於生榮習習和風扇萬物而¶
條暢遲遲麗景照八極之文明陳盛禮於元辰酌宏謀¶
於往舊祀為國本燔柴斯用乎上辛食惟政先祈榖必¶
當於太蔟莫不汨之則斯禍叙之則斯祐所以勅上公¶
之恒典俾疇人之敬授穆穆祕殿明明我皇體乾道以¶
從事閱春令而頒方可謂君奉時而罔失臣出言而有¶
<pb:KR4h0022_WYG_022-2b>¶
章時厯克正憲度克揚既同文於戎貊亦暨教於要荒¶
諒皇家之𢎞務将永世而觀光¶
　　　中和節百辟獻農書賦(以嘉節初吉修/是農政為韻)¶
　　　　　　　　　　　　　　　侯　喜¶
我后令節中和孔嘉凍已全解桃仍欲華慶賞之多燕¶
樂既均於九有播植之始教化爰貞於四遐於是心膂¶
周召股肱稷卨洎彼庶尹當兹新節陽和溥暢言拜賜¶
於生成稼穡艱難乃載陳於睿哲觀其克合天意咸造¶
<pb:KR4h0022_WYG_022-3a>¶
皇居僉曰國以人為本人以食為儲政令不差則夷華¶
知勸水旱無備則倉廪其虚且自古在昔靡不有初敬¶
授人時而堯典垂記大無禾麥則魯史頻書今陛下䕫¶
䕫慄慄日慎一日惟人是憂惟農是恤是以域中無事¶
海内殷實人獻其誠神降之吉臣等叨遇昌運思禆大¶
猷惟茲南畆可致崇丘䖍考令辰實當四仲之首(疑作/月)¶
敬舉彛典庶為六府孔修豈止合彼九疇冠夫百氏髙¶
懸象魏必日就而月将永播蒸黎自風行而草靡帝曰¶
<pb:KR4h0022_WYG_022-3b>¶
善哉子之言是於變時雍恭慎是宗應天地中和之氣備¶
朝廷中和之容君告成中和之功久而作樂臣獻守中和¶
之術先告川(疑/)農此所謂超羲越軒臣賢主聖樹光宅¶
之深本為經邦之善政美哉啓沃之義於斯為盛¶
　　　第二(同前/韻)　　　　　　　　　賈　餗¶
聖上覩萬國之無事偉三農之可嘉因月令之初爰詢¶
播植俾年豐之慶無隔幽遐於是文武畢陳威儀斯列¶
爰修耒耜之務用廣異同之說将斯(疑作/期)國實京坻人¶
<pb:KR4h0022_WYG_022-4a>¶
懐禮節捧書而進知地利之可分足食是圖見天心之¶
載悅既而啓文字儼簮裾煥䕫龍之獻納掩河洛之圖¶
書得富國以如此契生人於厥初稽重榖之言徒稱董¶
仲驗深耕之法何媿朱虚所以候驚蟄之辰應夾鐘之¶
律昭八政之所用蓄九年之罔失是藨是蓘将致乎千¶
斯倉爰始爰謀必因乎四之日故當載陽之候以進為¶
邦之術俾農識不耕之凶嵗獲終畆之吉且中也者表¶
天地之交泰和也者象徳化之優柔致中和之令節展¶
<pb:KR4h0022_WYG_022-4b>¶
稼穡之允脩将明肥磽異等豐歉殊收人靡在阿之歎¶
野傳擊壤之謳已矣哉富庶之規既如此弼諧之道必¶
於是佐𤣥化之風行動黎元而草靡故得祥生地表慶¶
發天宗百榖允修臣罔慙於后稷兆人乃粒帝有邁於¶
神農伊斯事之明盛掩前代之輝映因獻夀之嘉辰遂¶
啓心於善政何必考李悝之地力覽崔寔之月令懿此¶
羣公之書永作九州之慶¶
　　　第三(同前/韻)　　　　　　　　胡直鈞¶
<pb:KR4h0022_WYG_022-5a>¶
農為務本春則嵗華和者取至和之靡忒中者象居中¶
之莫邪吾君将以發教源於仲序配節令於孔嘉知稼¶
穡之道則無逸之書何逺覩播植之論審后稷之訓不¶
遐至若四海無事萬方胥悅野思疆理之勤朝有田疇¶
之說鑄兵器為農器更舊節為新節天子方坐承明之¶
廬端穆清之居百執事孜孜而奉職羣有司濟濟以進¶
書曰陛下徳被淳古時登太初念耘耔之勤每思親勞¶
佇豐年之應曽不自虚(一作/攄)臣所以極聞見而獻可庶¶
<pb:KR4h0022_WYG_022-5b>¶
将獲小大之所如伏以羲循平秩時在元吉既錢鎛之¶
夙營固凖直而何失遲西成於遺秉之嵗戒東作於寅¶
賔之日庶居勤之軰咸執其常惰逰之人罔敢不率皇¶
上諧衆議允嘉猷載耒耜而親耕天下皆勸率公卿而¶
終事庶績咸修然後創典章頒逺邇斯載耕之自此佇¶
多稔之于彼稽汜氏之法未足方之考周官之規諒當¶
改是豈不以羣下執躬在上務農故將降𤣥功於后土¶
介景福於天宗况令節適時良圖合盛近可法於三務¶
<pb:KR4h0022_WYG_022-6a>¶
逺從規於八政豈将獨播羙於兹辰冀終古而輝映¶
　　　第四(同前/韻)　　　　　　　　鄭式方¶
聖人清謐六合車書一家皇心恊於天統節令徵為國¶
華思播植以富人故農書是進建中和而照物俾淳風¶
不遐是以四夷即叙九榖用嘉當其天廟祇臨韶光發¶
洩二月初吉式恊於農祥三務成功不虧乎嵗節授其¶
時用天之道進其書知人則哲一人垂拱以憂勤百辟¶
獻章而誠竭於是元老進而言曰陛下道洽無外化康¶
<pb:KR4h0022_WYG_022-6b>¶
有截猶慮九扈未𢎞三時尚缺命陳書而王化可闡俾¶
知方而農政斯列既戒既種粢盛之望有期弗震弗渝¶
地利之宜奚設豈不以寒氣揔入春陽始初陳乎五種¶
之用本乎三農之書王者則千畆是籍庶人則中田有¶
廬故年榖之順不差物力之功克實首嘉節而東作方¶
起符中星而西成乃畢其殖也習無不利其耕也動罔¶
不吉然後邦國知息節之宜象魏識勸農之術于以見¶
君臣克恊于以見土榖惟修足食表豐年之慶多稌興¶
<pb:KR4h0022_WYG_022-7a>¶
大田之猷且夫節者育物於生成農者豐功於遐邇善¶
宣兮時罔不若化洽兮物無非是乃疆乃理歌積庾於¶
京坻有翼有慿致殊方之率俾非我后聖應太昊徳包¶
神農則不能盡地力祈天宗故得貞萬姓行八政幸沐¶
化於和平庶採葑而謡詠¶
　　　春儺賦　　　　　　　　　孫　頠¶
是月也見斗於辰日交長至有司方成大禮展時事達¶
九門以磔禳協四靈而滌器匪嵗之卒乃春之季令隂¶
<pb:KR4h0022_WYG_022-7b>¶
氣以下降使陽和而上利順三時而不忒協萬福而必¶
萃命方相氏出儺百神丹首纒裳辮髮文身摐金皷以¶
騰躍執戈矛以逡巡驅赤疫於四裔保皇家於萬人斯¶
乃卒嵗之儺也豈比夫抑而畢春於是休徵允備有典¶
有則洗滌氛癘祚我邦國其弓乃桃其矢乃棘野仲¶
無以施其計遊光曷足逞其特然而禮法肅設干旌駢¶
羅祠青帝以邀福抑金方以與儺将以窒隂氣發陽和¶
已矣哉斯欲陳儺之儀述儺之飾盛可以仰功可以抑¶
<pb:KR4h0022_WYG_022-8a>¶
騰金耀(一作/輝)於四目被熊皮於五色乍煒煒以煌煌或¶
昈昈而赩赩既秉戈而揚盾率百𨽻而是職及乎出未¶
央經上林芳菲發越瑕穢漂沉時令既畢嘉貺是尋黄¶
龍白鳳大輅南金聚髙冠之岌岌㑹長劔之森森我皇¶
堯舜比徳䕫龍是扶春儺髙門載馳載驅玉以制容金¶
以飾途流聲教以布濩乃洋溢於天衢既而隂陽交和¶
庶物時育氛氲将埽祥光可掬綏我眉夀介余景福客¶
有書劔三朝苦心簡牘荏苒青衿蹉跎白屋儻不棄於¶
<pb:KR4h0022_WYG_022-8b>¶
芻蕘将刷羽於喬木¶
　　　麥秋賦應制　　　　　　　許敬宗¶
臣聞五土異宜四氣分序考宿麥於生類起嚴秋於溽¶
暑扇漸秀於梅風潤岐苗於榖雨于時陽翹總暢隂吕¶
濳生當隆曦之首節韞秋令之初萌雜芸黄於緑野參¶
肅殺於朱明始自天而下降終因地而斯成疇中氣爽¶
壟際風清引神飇於綺殿指明月於紈扇砌積玉兮疑¶
氷庭飛花兮似霰矯微陽於脩景溽寒露於芳甸棟刻¶
<pb:KR4h0022_WYG_022-9a>¶
桂兮含英井雕蓮兮發絢雲標峯而勢詭氣登商而節¶
變若乃葉幄垂秀條帷汎光鶯傳枝而裊娜蜂散蘂而¶
芬芳對銀縚而偶穟並金縷而分芒如(集作/改)炎炎之鑠¶
石若懔懔之懐霜資髙明以納豫順中和以自芳非甘¶
泉而滌景異寒氣而浮凉却氷紈於寳笥屏珍簟於披¶
香命載筆於蓬渚贊天文於栢梁幸千齡兮此遇奉萬¶
夀兮稱觴¶
　　　七夕賦　　　　　　　　　王　勃¶
<pb:KR4h0022_WYG_022-9b>¶
若夫乾靈鶴(一作/鵲)䜟之端地輔龍驂之始慿紫都而授¶
厯按𤣥丘而命紀鳳毛鍾桂閫之祥麟角燦椒庭之祉¶
縁朱(集作/馳緑)軒于九域振黄麾於萬里抗芝館而星羅擢¶
蘭宫而霞起則有皇慈霧洽聖渥天浮庭分玉禁邸瞰¶
金樓翦鳬洲於細栁披鶴籞於長楸啓魚鈐而分帝術¶
授虹璧而控神州擁黄山於石磴洩𤣥灞於銅溝列瑶¶
忩而送燠闢銀牓而迎秋君王乃排青幌摇朱舄戒鵷¶
輿静鸞掖繞震廊(集作/霞吐)而轉歩傃雲阡而縱跡嘯陳客¶
<pb:KR4h0022_WYG_022-10a>¶
於金牀命淮仙於桂席翔翠䍐於雲甸迎簫吹於鳳驛¶
佇靈匹於星期眷神姿於月夕于時玉繩湛色金漢斜¶
光煙淒碧樹露濕銀塘視蓮潭之變彩見(集作/睨)松院之¶
生凉引(集作/分)驚蟬於寳瑟宿蘭燕於瑶筐緑臺兮千仭¶
赩樓兮百常拂花筵(集作/房)而慘惻披彩序而徜徉結遥¶
情於漢陌飛永睇於霞莊想佳人兮如在怨靈歡兮不¶
(集作/未)揚促逕(疑/)悲於四運味遺歌於七襄於是虯簷晩¶
静魚扄夜飾忘帝子之光華下君王之顔色握犀管展¶
<pb:KR4h0022_WYG_022-10b>¶
(集作/撰)魚牋顧執事招仲宣仲宣跪而稱曰臣聞九變無¶
津三靈有作布元氣於浩蕩運太虚於寥廓辨河鼓於¶
西壖下(集作/降)天孫於東堮循五緯而清黄道正三衛(集/作)¶
(衡/)而澄紫落海人支石之機江女穿針之閣鄙塵情於¶
春念擬仙契於秋諾於是光清地岊氣歛天標霜凝碧¶
宙水瑩丹霄躍麟軒於霧術褰斾羽(一作翠羽/集作羽斾)於星橋¶
徵赤螭而架渚漾青翰而乗潮停翠梭兮巻霜縠引鴛¶
杼兮割(集作/削)氷綃舉黄花而乗月艶籠黛葉而巻雲嬌¶
<pb:KR4h0022_WYG_022-11a>¶
撫今情之(集作/而)恨促指來緒而傷遥既而丹軒萬(一作/黄)¶
拱紫芳千(一作/朱)籥仙御逶遲靈徒擾弱風驚雨驟煙迴¶
電爍媧皇召巨(集作/遷冀)野之龍莊叟命雕陵之鵲駐麟駕¶
披鸞幕奏雲懸(集作/和)汎霞酌碧虬玉室之饌(集作/館)白兎銀¶
臺之藥荷(集作/莎)葉赬鮫芙蓉青雀上元錦書傳寳字王¶
母瓊箱薦金約綵襻魚頭比目縫香緘燕尾同心縛羅¶
帳五花懸珉砌百枝然下芸幬而暱枕弛蘭服而交筵¶
託新歡而宻勿懐往眷而潺湲於是羈鸞切鏡旅鶴驚¶
<pb:KR4h0022_WYG_022-11b>¶
絃悲侵玉履念起金鈿儼歸装而容曳整還盖而遷延¶
洞庭波兮秋水急關山晦兮夕霧連謂河漢之無浪似¶
參商之永年君王乃背彤砌陟𤣥室冲想自閒神情如¶
逸痛靈妃之稀偶喜(集作/嘉)沉思之可畢荆艶齊升燕佳¶
竝(集作/姬牙)出金聲玉貌蕙心蘭質珠櫳綺檻北風臺繡户¶
雕忩南向開響曳紅雲歌面近香隨白雪舞腰来掩清¶
琴而獨進凌絳樹而輕迴盧女黄金之椀張家碧玉之¶
盃奉君王(集作且/奉君)於終夕夫何怨於良媒俄而月還西¶
<pb:KR4h0022_WYG_022-12a>¶
漢霞臨東沼鳬氏鳴秋雞人唱曉玉關控鶴瓊林飛鳥¶
君王廼馭風殿而長懐俯雲臺而自矯矜雅範而霜厲¶
穆沖衿而煙渺迎十客召三英香涵蔗酎吹肅蘭旌娃¶
館踈兮緑草積歡房寂兮紫苔生聳詞鋒於月徑(集作/殿)¶
披翰藪於雲扄方絶元凱而髙視豈與梁楚而駢聲¶
　¶
　¶
　¶
<pb:KR4h0022_WYG_022-12b>¶
　¶
　¶
　¶
　¶
　¶
　¶
　¶
　文苑英華巻二十二¶
