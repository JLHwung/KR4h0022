# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.062765
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百六十七
<pb:KR4h0022_WYG_267-1a>¶
欽定四庫全書¶
　文苑英華巻二百六十七　宋　李昉等　編¶
　送行二¶
　　盧照隣六首　　　　駱賔王七首¶
　　陳子昂七首　　　　李嶠六首¶
　　同餞唐州南使君赴任九首¶
　　同餞許州宋司馬赴任七首¶
　　宋之問十一首　　　張説十首¶
<pb:KR4h0022_WYG_267-1b>¶
　　　送鄭司倉入蜀　　　　　　盧照隣¶
離人丹水北逰客錦城東客恨良無已離憂自不窮隴¶
雲朝結陣江月夜臨空闗塞疲征馬霜氛落早鴻潘年¶
三十外蜀道五千中送君秋水曲酌酒對秋風¶
　　　送梓州髙叅軍還京　　　　前　人¶
京洛風塵逺褒斜煙霧深北逰君似智南飛我異禽别¶
路琴聲斷秋山猿鳥吟一乖青嵓酌空佇白雲心¶
　　　還京贈别(此詩二百八十六/巻重出今已削去)　前　人¶
<pb:KR4h0022_WYG_267-2a>¶
風月清江夜山水白雲朝萬里同為客三秋契不凋戯¶
鳬分斷岸歸騎别髙標一去仙(集作/遷)橋道還望錦城遥¶
　　　送幽州陳叅軍赴任寄呈鄉曲故(集作/父)老¶
薊北三千里闗西二十年馮唐猶在漢樂毅不歸燕人¶
同黄鶴逺鄉共白雲連郭隗池臺處昭王樽酒前故人¶
當已老舊壑㡬成田紅顔如昨日衰鬢似秋天西蜀橋¶
應毁東周石尚全㶚池水猶緑榆闗月早圓塞雲初上¶
鴈庭樹欲銷蟬送君之舊國揮涕獨澘然¶
<pb:KR4h0022_WYG_267-2b>¶
　　　大劍送别劉古史　　　　　前　人¶
金碧禺山逺闗梁蜀道難相逢屬晩歳相送動征鞍地¶
險綿川咽雲凝劍閣寒儻遇中孝所為道憶長安¶
　　　綿州官地餞别(同賦/灣字)　　　　前　人¶
輶軒遵上國仙氣下靈(一作/雲)闗樽酒妨(集作/方)無地聫綣¶
喜暫攀離言欲贈策髙辯正連環野徑逰(集作/浮)雲斷荒¶
池春草斑殘花落古樹度鳥入澄灣欲叙他鄉别幽谷¶
有綿蠻¶
<pb:KR4h0022_WYG_267-3a>¶
　　　秋日别侯西　　　　　　　駱賔王¶
我留安豹隠君去學鵬摶岐路分襟易風雲促膝難夕¶
漲流波急秋山落日寒唯有思歸引悽斷為君彈(以下/七篇)¶
(並見/集本)¶
　　　送呉七逰蜀　　　　　　　前　人¶
日觀分齊壤星橋接(集作/抵)蜀門桃花嘶别路竹葉㵼離¶
樽夏老(集作/盡)蘭猶茂秋深(集作/新)柳尚繁霧銷山望迥風¶
髙野聽喧勞歌徒欲奏贈别竟無言惟有當秋月空照¶
<pb:KR4h0022_WYG_267-3b>¶
野人園¶
　　　秋日餞(集作/送)尹大之(集作/赴)京　前　人¶
挂瓢余隠舜負鼎爾干湯竹葉離樽滿桃花别路長低¶
河耿秋色落月抱寒光素書如可嗣幽谷佇賔行¶
　　　餞鄭安陽入蜀　　　　　　前　人¶
彭門(集作/山)折坂外井絡少城隈地是三巴俗人非萬(集/作)¶
(百/)里才畏(集作/長)途君悵望岐(集作/别)路我徘徊心事(集作/賞)¶
風煙隔容華歳月催遥遥分鳳野去去轉龍媒遺錦非¶
<pb:KR4h0022_WYG_267-4a>¶
前邑鳴琴即舊臺劍門千仞起石路五丁開海客乗槎¶
渡仙童馭竹迴魂将離鶴逺思逐斷猿哀唯有䨇鳬舄¶
飛去復飛來¶
　　　送劉少府逰越州　　　　　前　人¶
一丘余枕石三月爾懷鉛離亭分鶴盖别岸指龍川背¶
夏蟬聲斷來寒鴈影連如何溝水上悽斷聽離絃¶
　　　送郭少府　　　　　　　　前　人¶
開筵枕(集作/抗)徳水輟棹艤仙舟貝闕桃花浪龍門竹箭¶
<pb:KR4h0022_WYG_267-4b>¶
流當歌悽别曲對酒泣離憂還望青山外空見白雲浮¶
　　　送費元之(集作/云)還蜀　　　　前　人¶
星樓望蜀道月峽指呉門萬行流别淚九折切驚魂雪¶
影含花落雲隂帶葉昏還愁(集作/當)三徑晩獨對一清樽¶
　　　送東萊王學士無競　　　　陳子昻¶
寳劍千金買平生未許人懷君萬里别持贈結交親孤¶
松宜晩嵗衆木愛芳春已矣将何適無令白首(集作/髪)新¶
　　以下六篇並見集本¶
<pb:KR4h0022_WYG_267-5a>¶
　　　送魏兵曹使嶲州(得登字見三/百九十六卷)¶
　　　　　　　　　　　　　　　前　人¶
　　　送客　　　　　　　　　　前　人¶
故人洞庭去楊柳春風生相送河洲晩蒼茫别思盈白¶
蘋已堪把緑芷復含榮江南多桂樹歸客贈生平¶
　　　送殷大入蜀　　　　　　　前人¶
禺(集作/蜀)山金碧路(集作/地)此地饒英靈送君一為别悽㫁¶
故鄉情夏(集作/片)雲生極浦斜日隱離亭坐看征騎役唯¶
<pb:KR4h0022_WYG_267-5b>¶
見逺山青¶
　　　送梁李二明府　　　　　　前　人¶
負書猶在漢懷策未聞秦復此窮秋日芳樽别故人黄¶
金裝屢盡白首契逾新空羡雙鳬舄俱飛向玉輪¶
　　　送别陶七(同用/風字)　　　　　　前　人¶
黄鶴煙雲(一作/霞)去清江琴酒同離㠶方楚越溝水復西¶
東芙蓉生夏浦楊柳送春風明日(集作/月)相思處應對菊¶
花叢¶
<pb:KR4h0022_WYG_267-6a>¶
　　　送别崔著作東征　　　　　前　人¶
金天方肅殺白露始專征王師非樂戰之子慎佳兵殺¶
(集作/海)氣侵南郡邉風掃北平莫買龍寒劍(集作莫賣/盧龍塞)歸¶
邀麟閣名¶
　　　送光禄劉主簿之洛　　　　李　嶠¶
函谷雙崤右伊川二陜東仙舟窅將隔方斚蹔云同朋¶
席餘歡盡文房舊侣空他鄉千里月岐路九秋風背櫪¶
嘶班馬分洲呌㫁鴻别後青山外相望白雲中¶
<pb:KR4h0022_WYG_267-6b>¶
　　　送駱奉禮從軍　　　　　　前　人¶
玉塞邉烽舉金壇廟畧申羽書資銳筆戎幕引英賔劍¶
動三軍氣衣飄萬里塵琴樽留别賞風景惜離晨笛梅¶
含晩吹營柳帶餘春希君勒石反歌舞入城闉¶
　　　餞駱四二首　　　　　　　前　人¶
平生何以樂斗酒夜相逢曲中驚别緒醉裏失愁容星¶
月懸秋漢風霜入曙鍾明日臨溝水青山㡬萬重¶
　　　二¶
<pb:KR4h0022_WYG_267-7a>¶
甲第驅車入良宵秉燭逰人為(集作/追)竹林㑹酒獻菊花¶
秋霜吹飄無已星河漫不流重嗟歡賞地翻召别離憂¶
　　　送李安邑　　　　　　　　前　人¶
落日荒郊外風景正凄凄離人席上起征馬路傍嘶别¶
酒傾壺贈行書掩淚啼殷勤御溝水從此各東西¶
　　　又送别　　　　　　　　　前　人¶
岐路方為客芳樽暫解顔人隨轉蓬去春伴落梅還白¶
雲渡汾水黄河遶晉關離心不可問宿昔鬢成斑¶
<pb:KR4h0022_WYG_267-7b>¶
　　　餞唐州髙使君赴任　　　　岑　義¶
蒼茫南塞地明媚上春時目極傷千里懷君不自持征¶
車别岐路斜日下崦嵫一歎軺軒阻悠悠即所思¶
　　　同前　　　　　　　　　　崔　湜¶
芳春桃李時京東(集作/都)物華好為岳豈不貴所悲渉逺¶
道逺道不可思宿昔夣見之贈君雙佩刀日夕有(集作/無)¶
親期¶
　　　同前　　　　　　　　　　盧藏用¶
<pb:KR4h0022_WYG_267-8a>¶
餞酒臨豐樹搴帷出魯陽蕙蘭春已晩桐柏路猶長祖¶
逖方城鎮安人外氏鄉從來二千石天子命惟良¶
　　　同前　　　　　　　　　　張　説¶
常時好閑晏(集作/獨)朋友(集作/舊)少相過及爾宣風去方差¶
離别(集作/别)多淮流春婉娩汝海路蹉跎百年(集作/嵗)屢分¶
散欲言復㡬何¶
　　　同前　　　　　　　　　　徐彦伯¶
香蕚媚紅滋垂條縈緑絲情人拂瑶袂共惜此芳時驌¶
<pb:KR4h0022_WYG_267-8b>¶
驦已躑躅鳥隼方萎蕤跂予望太守流潤及京師¶
　　　同前¶
永日奏文時東風摇蕩夕浩然思樂事那復念(一作/復贈)征¶
客淮水常流清(一作/清流)楚山雲水白(一作暮/雲白)勿言行路逺¶
所貴專城伯¶
　　　同前¶
淮源水之清可以濯我(一作/君)纓彼美稱才傑親人佇政¶
聲嵗寒疇曩意春暖(一作/晩)别離情終難(疑作/歎)臨岐逺行¶
<pb:KR4h0022_WYG_267-9a>¶
㸔擁傳榮¶
　　　同前¶
桐柏膺新命芝蘭惜舊逰鳴臯夜鶴在遷木早鶯求傳¶
擁淮源路樽空㶚水流落花紛送逺春色别離憂¶
　　　同前　　　　　　　　　　馬懷素¶
外牧資賢守斯人奉命(一作/帝)俞淮南應建隼渭北軫(疑/)¶
分符坐歎煙波隔行嗟物候殊何年昇美課廻看此城¶
隅¶
<pb:KR4h0022_WYG_267-9b>¶
　　　餞許州宋司馬赴任　　　　李　適¶
昔吾逰箕山朅來涉蘋水復有許由廟迢迢白雲裏聞¶
君佐繁昌臨風悵懷此儻到平輿泉寄謝干將里¶
　　　同前¶
展驥旌時傑談雞美代賢暫留仙掖務追送近郊筵地¶
慘金商節人康璧假田從來昆友事咸以佩刀傳¶
　　　同前¶
國為休徵選輿因仲舉題山川襄野隔朋酒㶚亭暌零¶
<pb:KR4h0022_WYG_267-10a>¶
雨征車警秋風别驥嘶離歌一曲罷愁向勿悽悽¶
　　　同前　　　　　　　　　　馬懷素¶
頻水開郡邑角宿𨇠分野非君仲舉材誰是題輿者憫¶
憫琴上鶴蕭蕭路傍馬嚴程若可留别袂希𠕅把¶
　　　同前　　　　　　　　　　徐　堅¶
舊許星車轉神京祖帳開㫁煙傷别望寒雨送離杯辭¶
燕依空逺賔鴻入聽哀分襟與秋氣日夕共悲哉¶
　　　同前¶
<pb:KR4h0022_WYG_267-10b>¶
令弟與名兄髙才振兩京别序聞鴻鴈離章動鶺鴒逺¶
朋馳翰墨勝地冩丹青風月相思夜勞望潁川星¶
　　　同前¶
潁郡水東流荀陳兄弟逰偏傷兹日逺獨向聚星州河¶
潤在明徳人康非外求當聞力為政遥慰我心愁¶
　　　宋公宅送寗諫議　　　　　宋之問¶
宋公爰創宅庾氏更誅茅間出人三秀平臨楚四郊漢¶
臣來絳節荆牧動金鐃樽溢冝城酒笙裁曲沃匏露荷¶
<pb:KR4h0022_WYG_267-11a>¶
秋變節風柳夕鳴梢一散陽臺雨方隨越鳥巢¶
　　　送趙司馬赴蜀州　　　　　前　人¶
餞子西南望煙綿劔道㣲橋寒金鴈竝(集作/落)林曙碧雞¶
飛讌拜輿方逺仙城履㑹歸定知和氏璧遥掩玉輪輝¶
　　　送武進鄭明府　　　　　　前　人¶
絃歌試宰日城闕賞心違北謝蒼龍去南隨黄鵠飛夏¶
雲海中出呉山江上㣲甿謡豈云逺從此慶緇衣¶
　　　送合宫蘇明府　　　　　　前　人¶
<pb:KR4h0022_WYG_267-11b>¶
鉉府誕英規公才天下知謂乗羔鴈族繼入鳳凰池赤¶
縣求人隠青門起路岐翟廻車少别鳬化舄遥馳神哭¶
周南境重歌豫北(豫集/作渭)垂賢哉荀奉倩職衮佇來儀¶
　　　送永昌蕭贊府　　　　　　前　人¶
柳變曲江頭送君函谷逰弄琴寛别意酌醴(集作/酒)醉春¶
愁戀本亦何極贈言㣲所求莫令金谷水不入故園流¶
　　　送李奉(集作/符)制　　　　　　前　人¶
行李戀庭闈乗軺振綵衣南登指呉腹北走出秦畿去¶
<pb:KR4h0022_WYG_267-12a>¶
國夏雲斷還鄉秋鴈飛旋聞郡計入更有使臣歸¶
　　　送朔方何侍御　　　　　　前　人¶
聞道雲中使乗驄往復還河兵守陽月(集作/日)塞虜失隂¶
山拜職常隨驃銘功不讓班旋聞受降日歌舞入蕭關¶
　　　送楊六望赴金水　　　　　前　人¶
借問梁山道嶺岑幾萬重遥州刀作字(一作/路)絶壁劍為¶
峰惜别路窮此留歡意不從憂來生白髮時晩愛青松¶
勿以西南逺夷歌寖盛容台階有髙位寧復久臨卭¶
<pb:KR4h0022_WYG_267-12b>¶
　　　送杜審言　　　　　　　　前　人¶
卧病人事絶聞(絶句詩/選作嗟)君萬里行(一作君行/萬里程)河橋不相¶
送江樹逺含情别路追孫楚維舟弔屈平可惜龍泉劒¶
流落在豐城¶
　　　餞胡州薛司馬　　　　　　前　人¶
别駕促嚴程離筵多故情交深季作友義重伯為兄鎮¶
静移呉俗風流在漢京㑹看(一作/逢)陳仲舉從此拜公卿¶
　　　送趙六貞固　　　　　　　前　人¶
<pb:KR4h0022_WYG_267-13a>¶
目斷南渚雲心醉東郊柳怨别此何時青芳來已乆與¶
君共時物盡此盈樽酒始願今不從春風戀携手¶
　　　岳州宴别潭州王熊　　　　張　説¶
縉雲連省閣溝水透(集作/遽)西東然諾心猶在容華歳不¶
同孤城臨(一作/連)楚塞逺樹入秦宫誰念三千里江潭一¶
老翁¶
　　　南中送蒋五岑向青州　　　前　人¶
老親依北海賤子棄南荒有淚皆成血無聲不㫁腸此¶
<pb:KR4h0022_WYG_267-13b>¶
中逢故友彼地送(一作/迓)還鄉願為江楓(集作/楓林)葉隨君度¶
洛陽¶
　　此詩二百八十六巻重出今已削去¶
　　　幽州别徐(集作/隂)長河行先　　前　人¶
惠愛交千里(集作惠好/交情重)辛勤世事多荆南久為别薊北¶
逺來過寄目雲中鳥留歡酒上歌影移聲復間遲暮兩¶
如何¶
　　　送蘇合宫五官頼　　　　　前　人¶
<pb:KR4h0022_WYG_267-14a>¶
都邑群方首商身(集作/泉)萬俗訛變風湏愷悌成化佇絃¶
歌疇昔珪璋友雍容文雅多振纓逰省闥鏘玉宰京河¶
别曲鸞初下行軒雉尚過百壺非餞意流詠在人和¶
　　　送趙二尚書彦昭北伐　　　前　人¶
虜地河氷合邉城備此時兵連紫關路將舉白雲司提¶
劍榮中賞銜盃(集作/珠)感出師日華鮮(集作/光)組練風色熖¶
(一作/艷)旌旗投筆樽前起横戈馬上辭梅花吹白(集作/别)引¶
楊柳賦歸詩¶
<pb:KR4h0022_WYG_267-14b>¶
　　　送王光庭　　　　　　　　前　人¶
同居洛陽陌經日懶相求及爾江湖去言别悵悠悠楚¶
雲𦕈覊翼海月倦行舟愛而不可見徒嗟芳嵗流¶
　　　岳州别姚司馬紹之制許歸侍¶
　　　　　　　　　　　　　　　前　人¶
和玉悲無已長沙宦不成天從扇枕願人遂倚門情方¶
外懷司馬江東憶步兵向君棲泊處空嶺夜猿驚¶
　　　洛橋北亭餞諸刺史　　　　前　人¶
<pb:KR4h0022_WYG_267-15a>¶
離亭拂御溝别(集作/岸)曲舞船樓詔餞朝廷牧符分海縣¶
憂股肱還入郡父母更臨州扇逐仁風轉車隨靈(集作/霽)¶
雨流恩光水上溢榮色柳間浮預待群芳最三公不逺¶
求¶
　　　送崔二長史日知赴潞州　　前　人¶
東山憐(集作/懷)卧理南省悵悲翁共見前途促何知後㑹¶
同莫輕一筵酒(集作筵宴/又作壺酒)明日半成空况爾新離(集作/離庭)¶
闕思歸迷夣中¶
<pb:KR4h0022_WYG_267-15b>¶
　　　送李侍郎廻秀薛長史季昶同賦水字¶
漢郡接胡廷幽幷對峯壘旌旃(集作/旌旗)按部曲文武惟卿¶
士薛公善籌畫李相威邉鄙中冀分兩河長城各萬里¶
籍馬黄花塞蒐兵白狼水勝敵在安人為君汗青史¶
　　此詩巻宋之問送杜審言詩共四韻而洪邁絶句¶
　　詩選及别本只收前兩韻書此以示後¶
　¶
　文苑英華巻二百六十七¶
