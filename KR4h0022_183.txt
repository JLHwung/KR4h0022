# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.892579
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百八十三
<pb:KR4h0022_WYG_183-1a>¶
欽定四庫全書¶
　文苑英華巻一百八十三　宋　李昉等　編¶
　省試四¶
　　風光草際浮五首　　　春風扇㣲和九首¶
　　風不鳴條六首　　　　景風扇物一首¶
　　清風戒寒二首　　　　冬至日祥風應候一首¶
　　八風從律一首　　　　春風扇㣲和一首¶
　　河出榮光二首　　　　洛出書四首¶
<pb:KR4h0022_WYG_183-1b>¶
　　秋霽望廬山瀑布一首　涇渭揚清濁一首¶
　　春水緑波一首　　　　四水合流一首¶
　　海水不揚波一首　　　空水共澄鮮一首¶
　　曲池潔寒流一首　　　寒流聚細文一首¶
　　奉詔漲曲江池一首　　昆明池石織女一首¶
　　濟川用舟楫一首　　　天際識孤舟一首¶
　　　風光草際浮　　　　　　　裴　杞¶
澹蕩和風至芊綿碧草長徐吹遥撲翠半偃乍浮光葉¶
<pb:KR4h0022_WYG_183-2a>¶
似翻宵露藂疑扇夕陽逶迤明曲渚照耀滿廻塘白芷¶
生還暮崇蘭泛更香誰知攬結處含思向餘芳¶
　　　同前　　　　　　　　　　張復元¶
纎纎春草長遲日度風光靃靡含新彩霏㣲籠逺芳殊¶
姿媚原野佳色滿池塘最好垂清露偏宜帶艶陽淺深¶
浮嫩緑輕麗拂餘香好助鸎遷勢乗時冀便翔¶
　　　同前　　　　　　　　　　陳　璀¶
春風泛瑶草九日遍神州已向花間積還來葉上浮曉¶
<pb:KR4h0022_WYG_183-2b>¶
光縁圃麗芳氣滿街流澹蕩依朱蕚䬙颺帯玉溝向空¶
㸔轉媚臨水見彌幽况被崇蘭色王孫正可遊¶
　　　同前　　　　　　　　　　呉　祕¶
草色春沙裏風光曉正幽輕明摇不散郁昱麗仍浮吹¶
緩苖難轉暉閒葉本柔碧疑烟彩入紅是日華流耐可¶
披襟對誰應滿掬収恭聞掇芳客為此尚淹留¶
　　　同前　　　　　　　　　　陳　祜¶
秀發王孫草春生君子風光摇低偃處影散艶陽中稍¶
<pb:KR4h0022_WYG_183-3a>¶
稍移蘋末㣲㣲轉蕙叢浮烟傾緑野逺色澹晴空泛彩¶
池塘媚含芳景氣融清暉誰不挹幾許賞心同¶
　　　春風扇㣲和　　　　　　　陳九流¶
喜見陽和至遥知橐籥功遲遲散南陌褭褭逐東風暗¶
入芳(一作/畦)園裏潜吹草木中蘭蓀纔有緑桃杏未成紅¶
已覺寒光盡還㸔淑氣通由來榮與悴今日發應同¶
　　　同前　　　　　　　　　　張　彚¶
木徳生和氣㣲㣲入曙風暗催南向葉漸翥北歸鴻澹¶
<pb:KR4h0022_WYG_183-3b>¶
蕩侵氷谷悠揚轉蕙藂拂塵廻廣路泛籟過遥空暖上¶
煙光際雲移律候中扶摇如可借從此戾蒼穹¶
　　　同前　　　　　　　　　　范傳正¶
曖曖當遲日㣲微扇好風吹摇新葉上光動淺花中澹¶
蕩凝清晝氤氲暖碧空稍㸔生緑水已覺散芳藂徙倚¶
情偏適徘徊賞未窮妍華不可狀竟夕氣融融¶
　　　同前　　　　　　　　　　陳通方¶
習習和風扇悠悠淑氣微陽升知候改律應喜春歸池¶
<pb:KR4h0022_WYG_183-4a>¶
栁晴初折林鸎暖欲飛川原浮彩翠臺舘動光輝泛豔¶
摇丹闕揚芳入粉闈發生當有分枯朽幸因依¶
　　　同前　　　　　　　　　　栁道倫¶
青陽初入律淑氣應春風始辨梅花裏俄分栁色中依¶
㣲開夕(一作/曉)照澹蕩媚晴空拂水生蘋末經巖觸桂藂¶
稍抽蘭葉紫㣲吐杏花紅願逐仁風布將禆生植功¶
　　　同前　　　　　　　　　　崔立之¶
時令忽已變年光俄又春高低惠風入逺近芳氣新靡¶
<pb:KR4h0022_WYG_183-4b>¶
靡纔偃草冷冷不動塵温和乍扇物煦嫗偏感人去出¶
桂林漫來過蕙圃頻晨輝正澹蕩披拂長相親¶
　　　同前　　　　　　　　　　郭　遵¶
㣲風飄淑氣散漫及兹晨習習何處至熈熈與春親曖¶
空㸔早辨映日度逾頻高拂非煙雜低隨衆卉新霽天¶
輕有靄綺陌盡無塵還似登臺意元和欲煦人¶
　　　同前　　　　　　　　　　豆盧榮¶
春晴生縹緲軟吹和初遍池影動&KR1343;淪山容發葱蒨遲¶
<pb:KR4h0022_WYG_183-5a>¶
遲入綺閣習習流芳甸樹杪颺鸎啼堦前落花片韶光¶
恐閒放旭日宜遊宴文客拂塵衣仁風願廻扇¶
　　　同前　　　　　　　　　　邵　偃¶
㣲風扇和氣韶景共芳晨始見郊原緑旋過御苑春三¶
條開廣陌八水汎通津烟動花間葉香流馬上人逶迤¶
雲彩曙嘹唳鳥聲頻為報東堂客明朝桂樹新¶
　　　風不鳴條　　　　　　　　盧　肇¶
習習和風至過條不自鳴暗通青律起(集作/煖)逺望白蘋¶
<pb:KR4h0022_WYG_183-5b>¶
生拂樹花仍落經林鳥自(一作/詎)驚幾牽蘿蔓動潜惹栁¶
絲輕入谷迷松響(一作幽澗/迷松韻)開(一作/閑)䆫失竹聲薫絃方¶
在御萬國仰皇情¶
　　　同前　　　　　　　　　　姚　鵠¶
吾君理化清上瑞報昇平曉吹何曽息柔條自不鳴花¶
香知暗度栁色覺潜生只見低垂勢那聞擊觸聲大王¶
初漙暢少女正輕盈幸遇無私力幽芳願發榮¶
　　　同前　　　　　　　　　　黄　頗(類詩作/舒元輿)¶
<pb:KR4h0022_WYG_183-6a>¶
五緯(類詩作/習習)起祥颷無聲瑞聖朝稍開含露蘂(類詩作/露蕚)¶
纔轉惹煙條宻葉應潜變(類詩作/潜長)低枝幾暗摇林間鸎¶
欲囀花下蝶㣲飄初滿縁堤草因生逐水苖太平無一¶
事天外奏虞韶(類詩作/雲韶)¶
　　　同前　　　　　　　　　　左　牢(類詩作/章孝標)¶
旭日懸清景㣲風在緑條入松聲不發過栁影空摇長¶
養應潜變(一作/遍)扶踈每暗飄有林時嫋嫋無樹漸蕭蕭¶
誤逐青烟散輕和樹色饒豐年知有待歌詠美唐堯¶
<pb:KR4h0022_WYG_183-6b>¶
　　　同前　　　　　　　　　　王甚夷¶
聖日祥風起韶暉助發生䝉䝉遥野色褭褭細條輕荏¶
弱㸔漸動怡和吹不鳴枝含餘露濕林霽曉烟平縹緲¶
春光媚悠揚景氣晴康哉帝堯代寰宇共澄清¶
　　　同前　　　　　　　　　　金厚載¶
寂寂曙風生遲遲散野輕露華摇有滴林葉裊無聲暗¶
剪藂芳發空傳谷鳥鳴悠揚韶景静淡蕩霽煙横逺水¶
波瀾息荒郊草樹榮吾君垂至化萬類共澄清¶
<pb:KR4h0022_WYG_183-7a>¶
　　　景風扇物　　　　　　　　張　聿¶
何處青蘋末呈祥起逺空曉來摇草樹輕度净塵䝉(類/詩)¶
(作輕去/動溟濛)水上微波動林前媚景通寥天鳴萬籟蘭徑長¶
幽藂漸颺摶扶勢應從橐籥中(類詩作/籥功)開襟若有日願¶
覩大王風¶
　　　清風戒寒　　　　　　　　前　人¶
蕭颯清風至悠然發思端入林翻别葉繞樹敗紅蘭曉¶
拂輕霜度宵分逺籟攅稍依簾隙静遍覺座隅寒乍逐¶
<pb:KR4h0022_WYG_183-7b>¶
驚蓬振偏催急漏殘遥知洞庭水此夕起波瀾¶
　　　同前　　　　　　　　　　穆　寂¶
風清物候殘蕭灑報將寒掃得天衢静吹來眼界寛條¶
鳴方有異蟲思亂無端就樹收鮮膩衝池起澁瀾過山¶
嵐可掬度月色宜㸔華實從兹始何嗟嵗序殫¶
　　　冬至日祥風應候　　　　　前　人¶
節逢清景空占氣二儀中獨善登䑓日先知應候風呈¶
祥光舜化表慶感堯聦既(一作/况)與乗時叶還將入律同¶
<pb:KR4h0022_WYG_183-8a>¶
㣲㣲萬井遍習習九門通更繞爐烟起殷勤報嵗功¶
　　　八風從律　　　　　　　　蔣　防¶
製律窺元化因聲感八風還從萬籟起更與五音同習¶
習爐烟(類詩作/蘆灰)上冷冷玉管中氣隨時物好響徹霽天¶
空自得隂陽順能令惠澤通願吹寒谷裏從此逹前䝉¶
　　　春風扇㣲和　　　　　　　公乗億(咸通/宏詞)¶
麗日催遲景和風扇早春暖浮丹鳯闕韶媚黒龍津澹¶
蕩迎仙仗霏㣲送盡輪緑摇宫栁散紅待禁花新舞席¶
<pb:KR4h0022_WYG_183-8b>¶
潜廻雪歌筵暗起塵幸當陽候律一願及佳辰¶
　　　河出榮光　　　　　　　　張良器¶
引𣲖崑山峻朝宗海路長千齡逢聖主五色瑞榮光隠¶
映浮中國晶明助太陽坤維連浩漫天漢接㣲茫丹闕¶
清氛裏凾闗紫氣旁位尊常守伯道㤗每呈祥習坎靈¶
逾久居卑徳有常龍門如可渉忠信是舟梁¶
　　　同前　　　　　　　　　　失　名¶
符命自陶唐吾君應㑹昌千年清德水九折滿榮光極¶
<pb:KR4h0022_WYG_183-9a>¶
岸浮佳氣㣲波照夕陽澄輝明貝闕散彩入龍堂近帯¶
闗雲紫遥連日道黄馮夷矜海若漢武貴宣房漸没孤¶
槎影仍呈一葦杭撫躬悲未濟作頌喜時康¶
　　　洛出書　　　　　　　　　蕭　昕¶
海内昔凋瘵天綱斯浡潏龜靈啓聖圖龍馬負書出大¶
哉明德盛逺矣彛倫秩地敷作乂功人免為魚恤既彰¶
千國理豈止百川溢永頼至于今疇庸未云畢¶
　　　同前　　　　　　　　　　郭　邕¶
<pb:KR4h0022_WYG_183-9b>¶
德合天貺呈龍飛聖人作光宅被寰區圖書薦河洛象¶
登四氣順文闢九疇錯氤氲瑞彩浮左右靈儀廓微造¶
功不宰神行利攸慱一見皇家慶方知禹功薄¶
　　　同前　　　　　　　　　　張欽敬¶
浮空九洛水瑞聖千年質竒象八卦分圖書九疇出含¶
㣲卜筮逺抱數隂陽宻中得天地心傍探鬼神吉昔聞¶
夏禹代今獻唐堯日謬此叙彛倫寰宇賀清謐¶
　　　同前　　　　　　　　　叔孫元觀¶
<pb:KR4h0022_WYG_183-10a>¶
清洛含温溜𤣥龜薦寶書波開緑字出瑞應紫宸居物¶
著羣靈首文成列卦初美珍翔閣鳯慶邁躍舟魚俾姒¶
惟何逺休皇復在諸東都主人意歌頌望乗輿¶
　　　秋霽望廬山瀑布　　　　　夏侯楚¶
常思瀑布幽晴眺喜逢秋一帯連青嶂千尋倒碧流濕¶
雲應悞鶴飜浪定驚鷗星浦虹初下爐峯煙未収巖高¶
時褭褭天浄起悠悠儻見朝宗日還須濟巨舟¶
　　　涇渭揚清濁　　　　　　　吕　牧¶
<pb:KR4h0022_WYG_183-10b>¶
涇渭横秦野逶迤近帝城二渠通作潤萬户映皆清明¶
晦看殊色潺湲聽一聲岸虚深草掩波動曉烟輕御獵¶
思投釣漁歌好濯纓合流知禹力同共到滄瀛¶
　　　春水渌波　　　　　　　　朱　休¶
芳時淑氣和春水澹烟波滉瀁滋蘭杜淪漣長芰荷晩¶
光扶翠㶑潭影瀉清莎歸鴈追飛盡纎鱗游泳多朝宗¶
終到海潤下每盈科願假中流便從茲發棹歌¶
　　　四水合流　　　　　　　　李　沛¶
<pb:KR4h0022_WYG_183-11a>¶
禹鑿山川地因通四水流縈廻過鳯闕㑹合出皇州天¶
影長波裏寒聲占(疑/)渡頭入河無書夜歸海有謙柔順¶
物宜投石逢時可載舟羡魚猶未已臨水欲垂鈎¶
　　　海水不揚波　　　　　　　失　名¶
明朝崇大道寰海免波揚既合千年聖能安百谷王天¶
心隨澤廣水徳共靈長不撓魚彌樂無瀾葦可杭化流¶
霑率土恩寖及殊方豈只朝宗國惟聞有越裳¶
　　　空水共澄鮮　　　　　　　前　人¶
<pb:KR4h0022_WYG_183-11b>¶
悠然四望通渺渺水無窮海鶴飛天際煙林出鏡中雲¶
霄澄逺碧霞起澹微紅落日浮光滿遥山翠色同樵聲¶
喧竹嶼棹唱入蓮藂逺客舟中興煩襟暫一空¶
　　　曲池潔寒流　　　　　　　崔立之¶
閒尋欹岸歩因向曲池㸔透底何澄澈廻流乍屈盤稍¶
隨高樹古逈與逺天寒月入鏡華轉星臨珠影攅纎鱗¶
時蔽石轉吹或生瀾願假㳙微效來濡拙筆端¶
　　　寒流聚細文　　　　　　　失　名¶
<pb:KR4h0022_WYG_183-12a>¶
曉野方閒眺横溪賞亂流寒文趨浦急圓折逐煙浮不¶
似飄踈雨非闗浴逺鷗觀魚鱗共細間石影疑稠獵獵¶
風冷夕潺潺瀬響秋仙槎如共泛天漢適淹留¶
　　　奉詔(集作/試)漲曲江池　　　　鄭　谷(乾符丙/申嵗春)¶
王澤尚通津恩波此日新深宜一夜雨逺(集作/宛)似五湖¶
春泛灎翹振鷺澄清躍紫鱗翠低孤(集作葉/低臨)嶼栁香失¶
半汀蘋鳯輦尋佳境龍舟命近臣桂華如入手願作從¶
遊人¶
<pb:KR4h0022_WYG_183-12b>¶
　　　昆明池石織女　　　　　　童翰卿(又云司/馬復)¶
一片昆池石千秋織女名象星何皎皎依水更盈盈苔¶
作輕裾色波為促杼聲岸雲連鬢濕沙月對眉生有臉¶
蓮同笑無心鳥不驚還如朝鏡裏形影兩分明¶
　　　濟川用舟檝　　　　　　　胡　權¶
渺渺水連天歸程想幾千孤舟辭曲岸輕檝濟長川逈¶
指波濤雪廻瞻島嶼煙心迷滄海上目斷白雲邊泛濫¶
雖無定維持且自專還如聖明代理國用英賢¶
<pb:KR4h0022_WYG_183-13a>¶
　　　天際識孤(一作/認歸)舟　　　　　薛　能¶
斜日滿江樓天涯照背流同人在何處逺目認孤舟㠶¶
省當時席歌聞舊日謳人浮津濟晩棹泛泬寥秋晴闊¶
欣全見歸遲恠久逰離居意無限貪此望難休¶
　¶
　¶
　¶
　¶
<pb:KR4h0022_WYG_183-13b>¶
　¶
　¶
　¶
　¶
　¶
　¶
　¶
　文苑英華巻一百八十三¶
