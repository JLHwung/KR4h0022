# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.780687
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百五十七
<pb:KR4h0022_WYG_257-1a>¶
欽定四庫全書¶
　文苑英華巻二百五十七　宋　李昉等　編¶
　寄贈十一¶
　　釋清江一首　　　　釋靈一一首¶
　　釋䕶國一首　　　　釋法照一首¶
　　釋皎然十三首　　　楊巨源八首¶
　　楊衡三首　　　　　歐陽詹五首¶
　　韓愈九首　　　　　元稹三首¶
<pb:KR4h0022_WYG_257-1b>¶
　　　贈淮西賈兵馬使　　　　　釋清江¶
破虜功成百戰場天書新拜漢中郎映門旌斾春風起¶
對客絃歌白日長堦下闘鷄花乍發營南試馬栁初黄¶
由來吳楚多同調感激逢君共異鄉(此詩重出三百巻/中但姓名三字不)¶
(同/)¶
　　　江行寄舍人(又𤣥集作/寄張舍人)　　　釋靈一¶
客程終日風塵苦蓬轉還家未有期林色曉分殘雪後¶
角聲寒奏落㠶時月高星使東(疑/)看逺雲破霜逢欲度¶
<pb:KR4h0022_WYG_257-2a>¶
遲流蕩此心難共説千峯澄霽隔瓊枝¶
　　　山中寄王員外　　　　　　釋䕶國¶
為問幽蘭桂空山復若何芬芳終有分採折更誰過望¶
在軒堦近恩霑雨露多移居儻得地長願接瓊柯¶
　　　寄錢郎中　　　　　　　　釋法照¶
閉門深樹裏閑足鳥来過五馬不復貴一僧誰奈何藥¶
苖家自有香飯乞時多寄語嬋娟客將心向薜蘿¶
　　　奉賀顔使君真卿二十八郎隔絶自河北逺歸¶
<pb:KR4h0022_WYG_257-2b>¶
　　　　　　　　　　　　　　　釋皎然¶
相(一作/自)失值氛烟纔應掌上年乆離驚貌長多難喜身¶
全此信尚書重加威太守憐滿庭看玉樹更有一枝連¶
　　　春山抒目寄贈李員外蹤　　前　人¶
南山唯與北山隣一閉禪門老此身(集作古寺連/拳似我身)黄鶴¶
有心多不住白雲何事獨相親閒持竹錫時(集作/深)看水¶
懶繋麻衣出見人無限幽芳從欲寄(集作欲掇幽/蘭聊贈逺)郎官¶
那許(集作/賞)石門春¶
<pb:KR4h0022_WYG_257-3a>¶
　　　贈李中丞洪　　　　　　　前　人¶
深沉閫外格(一作/權)奕世當榮寄地裂大將軍家傳介珪¶
瑞至今漳河俗猶受仁人賜公初鎮淮荆决勝無精兵¶
重圍逼大敵六月守孤城政用仁恕立恩猶(疑作/由)賞罰¶
明遂令麾下士感徳不顧生于時聞王師諸將兵頗瀆¶
天子狩南漢塵烟滿幽谷純臣獨耿介下士多返覆明¶
公仗忠節一言感萬夫物性如蒺藜化作春蘭敷見䜛¶
金被爍終期玉有瑜移官萬里道君子情何如伊昔避¶
<pb:KR4h0022_WYG_257-3b>¶
事心乃是方袍客頓了空心㫖仍髙致君䇿安知七十¶
年一朝值宗伯言如及清風醒然開我懐宴息與逰遨¶
不將衣褐乖海底取明月衝波不可度上有巨蟒吞下¶
多(一作/有)毒龍䕶一與吾師言乃於中心悟咄哉冥冥子¶
胡為塵自汙¶
　　　採實心竹杖寄贈李蕚侍御　前　人¶
竹杖裁碧鮮歩林賞髙直實心去内矯全節無外餙行¶
藥聊自扶持危資爾力初生在榛莾孤秀豈封殖干雪¶
<pb:KR4h0022_WYG_257-4a>¶
不死枝贈君期君識¶
　　　秋宵書事寄吳慿處士　　　前　人¶
真(集作/禪)性在方丈寂寥(集作/寥寥)無四隣秋天月色正清夜¶
道心真大夢觀前事浮名悮(集作/悟)此身不知庭樹意榮¶
落感何人¶
　　　贈何評事判官　　　　　　前　人¶
廷評年少法家流心似澄江月正秋學䆒天人知逺識¶
權分鹽鐵許良籌春風憶酒烏家近好月論禪謝寺幽¶
<pb:KR4h0022_WYG_257-4b>¶
清白此來誰見賞憐君獨有富人侯¶
　　　貽李湯　　　　　　　　　前　人¶
茅氏常論七真記壺公好(一作/愛)説三山事寧知梅福在¶
人間獨為蒼生作仙吏日服丹砂骨自清膚如氷雪心¶
更明山中玉筍是仙藥袖裏素書題養生願隨黄鶴一¶
輕舉仰望青宵獨延佇平生好駿君已知何必山隂訪¶
王許¶
　　　贈韓武康　　　　　　　　前　人¶
<pb:KR4h0022_WYG_257-5a>¶
山僧雖不飲沽酒引陶潜此興少(一作/無)人别多為俗士¶
嫌¶
　　　戱呈吳慿　　　　　　　　前　人¶
世人不知心是道只言道在他方妙還如瞽老望長安¶
長安在西向東笑¶
　　　贈韋卓陸羽　　　　　　　前　人¶
只將陶與謝終日好忘情不欲多相識逢人懶道名¶
　　　聽寒更寄朱兵曹巨川　　　前　人¶
<pb:KR4h0022_WYG_257-5b>¶
欹枕聽寒更寒更發還住一夜千萬聲幾聲到君處¶
　　　疾愈寄人　　　　　　　　前　人¶
哀樂暗成疾卧中芳月移西山有清士孤嘯不可追𢷬¶
藥曙林静汲泉隂澗遲㣲蹤與麋鹿逺謝求羊(一作/舊交)知¶
　　　對陸迅飲天目山茶因寄元居士晟¶
　　　　　　　　　　　　　　　前　人¶
喜見幽人㑹初開野客茶日成東井葉露採北山芽文¶
火香偏勝寒泉味轉嘉投鐺湧作沫着椀聚生花稍與¶
<pb:KR4h0022_WYG_257-6a>¶
禪經近聊將睡網賒知君在天目此意日無涯¶
　　　上劉侍中　　　　　　　　楊巨源¶
命代生申甫承家翊禹湯廟謨膺間氣師律動清霜鍾¶
鼎勲庸大山河(一作/河山)誡誓長英姿凌虎視逸歩壓龍驤¶
道恊陶鈞力恩回日月光一言𢎞社稷九命備珪璋政¶
洽軍逾肅仁敷物已康朱門重棨㦸丹詔半縑緗位總¶
雲(一作/興)龍野師臨涿鹿鄉射鵰天更碧吹角塞仍黄深¶
入平夷落横行闢漢疆功垂貞石逺名映色絲香斷(一/作)¶
<pb:KR4h0022_WYG_257-6b>¶
(度/)磧瞻貔武臨池識鳳凰舞腰凝綺榭歌響拂彫梁杯¶
浄傳鸚鵡裘鮮照鷫鸘吟詩白羽扇校獵緑沉搶風景¶
佳人地煙沙壯士場幕中邀謝鑒(一作/監)麾下得周郎珠¶
影含空徹瓊枝映座芳王渾知武子陳寔奨元方富貴¶
春無限歡娱夜未央管絃隨玉帳樽爼奉金章俗理寧¶
因勸邉城詎假防軍容雄朔漠公望冠巖廊分野隣孤¶
島京坻溢萬廂曙華分碣石秋色入衡陽城逺迷𤣥兎¶
川明辯白狼忠賢多感激今古共蒼茫堤擁紅蕖豔橋¶
<pb:KR4h0022_WYG_257-7a>¶
分翠栁行軒車紛自至亭舘欝相當珍簟廻煩暑層軒¶
引早凉聽琴知思静説劍覺神揚佳景燕臺上清輝鄭¶
驛傍鼓鼙(㦯作/鍾)喧北里珪玉映東牀敢衒由之瑟甘循¶
賜也牆官㣲思假路戰勝忝升堂欲奮三年翼頻廻一¶
夕膓消憂期酒聖乘興任詩狂海内栽(一作/分)桃李天涯¶
荷(一作/剪)稲粱昇沉門下意(一作/客)誰道在蒼蒼¶
　　一作皆百家詩選¶
　　　贈史開封　　　　　　　　前　人¶
<pb:KR4h0022_WYG_257-7b>¶
天低荒草誓師壇鄧艾心知戰地寛鼓角迥臨霜野曙¶
旌旗髙對雪峯寒五營向水紅塵起一劒當風白日㸔¶
曽從伏波征絶域磧西蕃部怯金鞍¶
　　　贈侯侍御　　　　　　　　前　人¶
歩逸辭羣迹機真結逺心(一作機忘/結道心)敦詩揚大雅映古¶
酌髙音逃禍栖蝸舍因醒觧豸簮紫蘭秋露濕黄鶴晩¶
(一作/曉)天隂舊葉餘荒草寒山出逺林月明多宿寺世亂¶
重悲琴霄漢時應在詩書道未沉坐期閶闔霽雲暖一¶
<pb:KR4h0022_WYG_257-8a>¶
開襟(時朱泚/阻兵)¶
　　　懐徳抒情寄上信州座主　　前　人¶
五馬江天郡諸生淚共垂讌餘明主徳恩在侍臣知悵¶
望緘雙鯉龍鍾假一枝玉峯遥寄夢雲海暗傷離幢葢¶
全家去琴書首路隨滄州值康樂明月向元規鵷鳳終¶
凌漢蛟龍㑹出池蕙香因晴發松色肯寒移舉世瞻風¶
藻當朝楫羽儀加餐門下意溪水緑逶迤¶
　　　春晩東歸留贈李功曹　　　前　人¶
<pb:KR4h0022_WYG_257-8b>¶
芳田岐路斜脉脉昔年華雲路青絲騎香含翠幰車歌¶
聲仍隔水醉色未侵花唯有懐鄉客東飛羡曙鵶¶
　　　奉寄通州元九侍御　　　　前　人¶
大明宫殿鬰蒼蒼紫禁龍樓直署香九陌華軒爭道路¶
一枝寒玉任煙霜湏聼瑞雪傳心語莫(一作/却)被啼猿續¶
淚行共説聖朝容直氣期君新嵗奉恩光¶
　　　贈渾鉅中允　　　　　　　前　人¶
公子髫年四海聞城南侍獵雪雰雰馬盤曠野弦開月¶
<pb:KR4h0022_WYG_257-9a>¶
鴈落寒原箭在雲曽向天西穿虜陣慣逰花下領儒羣¶
一枝瓊蕚朝光好綵服飄飄從冠軍¶
　　　贈從弟茂卿(時欲/北逰)　　　　　前　人¶
吾從(一作/家)驥足楊茂卿性靈且竒才甚清海内方㣲風¶
雅道鄴中更有文章盟扣寂由来在淵思搜竒本自通¶
禪智王維證時符水月杜甫狂䖏遺天地流水東西岐¶
路分幽州迢逓舊来聞若為向北驅疲馬山似寒空塞¶
似雲¶
<pb:KR4h0022_WYG_257-9b>¶
　　　南海苦雨寄贈王四侍御(已見一百/五十四巻)¶
　　　　　　　　　　　　　　　楊　衡¶
　　　寄贈田倉曹灣　　　　　　前　人¶
芳蘭媚庭除灼灼紅英舒身為陋巷客門有絳轅車朝¶
覽夷吴傳暮習頴陽書盼雲髙羽翼待賈藴璠璵纓弁¶
雖云阻音塵豈復踈若因風雨晦應念寂寥居¶
　　　秋夜閑居即事寄廬山鄭員外蜀郡符處士¶
　　　　　　　　　　　　　　　前　人¶
<pb:KR4h0022_WYG_257-10a>¶
憂思繁未整良辰㑹無由引領遲佳音星紀屢以周蓬¶
閬絶華耀况乃處窮愁墜葉寒擁砌燈火(一作/光)夜悠悠¶
開琴弄清弦窺月俯澄流冉冉鴻鴈度蕭蕭帷箔秋悵¶
懐石門詠緬慕(一作/&KR0829;)碧鷄逰髣髴䝉顔色崇蘭隠芳洲¶
　　　詠徳上太原李尚書　　　　歐陽詹¶
那以公方郭細侯并州非復舊并州九重帝宅司丹地¶
十萬兵樞擁碧油鏘玉半為趨閤吏腰金皆是走庭流¶
王褒見(一作/頌)徳空知頌(一作/感)身在三千最上頭¶
<pb:KR4h0022_WYG_257-10b>¶
　　以下五篇並見集本¶
　　　太原旅懐呈薛十八侍御齊十二奉禮¶
　　　　　　　　　　　　　　　前　人¶
前来稱英雋有食主人魚後来曰賢才又受主人車伊¶
予亦投刺恩煦胡凋疎既覩主人靣復見(集作/獻)主人書¶
餬口百家周賃廡三月餘眼見寒序臻坐送秋光除西¶
日惄饑腸北風疾(集作/集)絺裾升堂有知音此意當何如¶
　　　李評事公進示文集因贈之　前　人¶
<pb:KR4h0022_WYG_257-11a>¶
風雅不墜地五言始君先希㣲嘉惠章杳𡨕河梁篇理¶
蔓語無枝言一意則千徃来更後人澆蕩醨前源傾筐¶
實不收棟宇(集作/樸&KR0554;)華爭繁大教䕶㣲㫖哲人生令孫髙¶
飈激頽波坐使横流飜昔日越重阻側聆滄海傳逮兹¶
覿清揚幸覩青琅編泠泠中山醇片片崑丘璠一杯有¶
餘味再覽爭光鮮對寳人(集作/豈)皆鍳握鞶良自妍吾其¶
告先師六義今還全¶
　　　徐十八晦落第　　　　　　前　人¶
<pb:KR4h0022_WYG_257-11b>¶
嘉糓不夏熟大噐當晩成徐生異凢鳥安得非時鳴汲¶
汲有所(集作/悠)為驅驅無本情懿哉蒼梧鳳終見排雲征¶
　　　春日途中寄故園所親　　　前　人¶
客路度年華故園云未(集作/未云)返悠悠去源水日日只有¶
逺始歎秋葉零又㸔春草晩寄書南飛鴻相憶劇鄉縣¶
(衆本作/中可疑)¶
　　　上㐮陽相公(集作醉中留别㐮州李/相公見二百八十八巻)¶
　　　　　　　　　　　　　　　韓　愈¶
<pb:KR4h0022_WYG_257-12a>¶
　　　奉使鎮州次承天行營上(上一作/奉酬)裴司空相公¶
　　　　　　　　　　　　　　　前　人¶
竄逐三年海上歸逢公復此着征衣旋吟佳句還鞭馬¶
恨不身先去鳥飛¶
　　　次石頭驛寄江西王十中丞閣老¶
　　　　　　　　　　　　　　　前　人¶
慿髙廻馬(一作/試回)首一望豫章城人由戀徳泣馬亦别羣¶
鳴寒日夕始照江風逺漸平黙然都不語應識此時情¶
<pb:KR4h0022_WYG_257-12b>¶
　　　自袁州除官還京行至安陸先寄隨州周循員¶
　　　　外　　　　　　　　　　前　人¶
行行指漢東暫喜笑言同雨雪離江上蒹葭出夢中面¶
猶含瘴色眼已見華風嵗暮難相值酣歌未可終¶
　　　雨中寄張博士籍侯主簿喜(已見一百/五十四巻)¶
　　　　　　　　　　　　　　　前　人¶
　　　奉使常山次太原呈副使吴郎中¶
　　　　　　　　　　　　　　　前　人¶
<pb:KR4h0022_WYG_257-13a>¶
朗朗聞街鼓晨起似朝時飜飜走驛馬春盡是歸期地¶
失嘉禾䖏風存蟋蟀辭暮齒良多感無事涕垂頥¶
　　　將入(集作/至)韶州先寄張端公(集作/使君)借圖經¶
　　　　　　　　　　　　　　　前　人¶
曲江山水聞来乆恐不知名訪倍難願借圖經將入界¶
毎逢佳處便開㸔¶
　　　長安交逰者贈孟郊　　　　前　人¶
長安交逰者貧富各有途親友相遇時亦各有以娱陋¶
<pb:KR4h0022_WYG_257-13b>¶
室有文史髙門有笙竽何能辯榮悴且欲分賢愚¶
　　　贈崔立之　　　　　　　　前　人¶
昔者十日雨子桑苦寒饑(集作子桑/寒且饑)哀歌坐空室(集作/房)¶
不怨但自悲其友名子輿忽然憂且思褰裳觸泥水褁¶
飯徃食之入門相對語天命良不疑好事漆園吏書之¶
存雄詞千年事已逺二子情可推我讀此篇日正當寒¶
(集作/雨)雪時吾身固已困吾友復何為薄粥不足褁深泥¶
諒難馳曽無子輿事空賦子桑詩¶
<pb:KR4h0022_WYG_257-14a>¶
　　　見人詠韓舍人新律詩因有戱贈¶
　　　　　　　　　　　　　　　元　稹¶
喜聞韓古調兼愛近詩篇玉磬聲聲徹金鈴箇箇圓髙¶
疎明月下細膩蚤春前花態繁於綺閨情軟似綿輕新¶
更妓唱凝妙入僧禪欲得人人伏能教面面全延清(集/作)¶
(之/)苦拘檢摩詰好因縁七字排居敬千詞敵樂天(侍御/八兄)¶
(能為七言絶句賛善/白君好作百韻律詩)殷勤閒大祝(張君/籍)好去老通川(自/謂)¶
莫漫裁章句湏饒紫禁仙¶
<pb:KR4h0022_WYG_257-14b>¶
　　　越中寄白樂天(集作以州宅/誇於樂天)　前　人¶
州城廻繞拂雲堆鏡水稽山滿眼来四靣常時對屏障¶
一家終日在樓䑓星河似向簷前落鼓角驚從地底廻¶
我是玉皇香案吏降(集作/謫)居猶得住蓬莱¶
　　　重誇州宅旦暮景色兼酬前篇末句¶
　　　　　　　　　　　　　　　前　人¶
仙都難畫亦難書暫合登臨不合居繞郭煙嵐新雨後¶
滿山樓閣上燈初人聲曉動千門闢湖色宵涵萬象虛¶
<pb:KR4h0022_WYG_257-15a>¶
為問西州羅刹石(樂天荅㣲之詩云落/句有西州羅刹之謔)風波(集作/濤頭)衝突¶
近何如¶
　¶
　¶
　¶
　¶
　¶
　¶
<pb:KR4h0022_WYG_257-15b>¶
　¶
　¶
　¶
　¶
　¶
　¶
　¶
　文苑英華巻二百五十七¶
