# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.822931
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百八十
<pb:KR4h0022_WYG_180-1a>¶
欽定四庫全書¶
　文苑英華卷一百八十　　宋　李昉等　編¶
　省試一¶
　　𤣥元皇帝應見賀聖祚無疆三首¶
　　皇帝移晦日為中和節一首¶
　　主上元日夣王母獻白玉環一首¶
　　元日望含元殿御扇開合一首¶
　　元日和布澤一首　　中和節詔賜公卿尺三首¶
<pb:KR4h0022_WYG_180-1b>¶
　　清明日賜百僚新火三首¶
　　九月九日勤政樓觀百寮獻夀一首¶
　　南至日隔霜仗望含元殿爐香三首¶
　　長至日上公獻夀三首　恩賜耆老布帛二首¶
　　恩賜魏文貞公諸孫舊第以道直臣二首¶
　　御製段太尉碑二首　　御題國子監門一首¶
　　御箭連中䨇兔一首　　太學創置石經一首¶
　　觀南郊回仗一首　　　聞擊壤一首¶
<pb:KR4h0022_WYG_180-2a>¶
　　膏澤多豐年一首　　　東都父老望幸一首¶
　　嵩山望幸一首　　　　華清宫望幸一首¶
　　謁見日將至雙闕一首　望凌烟閣一首¶
　　望禁苑祥光一首　　　晨光動翠華一首¶
　　觀北藩謁廟一首　　　西戎即叙一首¶
　　焚裘一首　　　　　　觀慶雲圖三首¶
　　府試觀開元皇帝東封圖一首¶
　　藩臣戀魏闕一首¶
<pb:KR4h0022_WYG_180-2b>¶
　　　𤣥元皇帝應見賀聖祚無疆　殷　寅¶
應厯生周日脩祠表漢年復兹秦嶺上更似霍山前昔¶
贊神功起今符聖祚延已題金簡字仍訪玉堂仙睿祖¶
光元始曽孫體又𤣥言因六夣接慶叶九靈傳北闕心¶
超矣南山夀固然無由同拜慶竊抃賀陶甄¶
　　　同前　　　　　　　　　　李　岑¶
皇綱歸有道帝系祖𤣥元運表南山祚神通北極尊大¶
同齊日月興廢應乾坤聖后趨庭禮宗臣稽首言千官¶
<pb:KR4h0022_WYG_180-3a>¶
欣賜覩萬國賀深恩錫宴雲天接飛聲雷地喧祥雲飛¶
紫閣喜氣繞皇軒未預承天命空勤望帝門¶
　　　同前　　　　　　　　　　趙　鐸¶
聖主今司契神功格上𤣥豈唯求傅野更有叶鈞天審¶
夣西山下焚香北闕前道光尊聖日福應集靈年咫尺¶
真容近巍峩大象懸觴從百寮獻形為萬方傳聲教惟¶
皇矣英威固邈然慚無羙周頌徒上祝堯篇¶
　　　皇帝移晦日為中和節　　王季友¶
<pb:KR4h0022_WYG_180-3b>¶
皇心不向晦改節號中和淑氣同風景佳名别詠歌湔¶
裙移舊俗賜尺下新科厯象千年正酺醵四海多花随¶
春令發鳥度嵗陽過天地齊休慶歡聲欲盪波¶
　　　主上元日夣王母獻白玉環　丁　澤¶
夣中朝上日闕下拜天顔彷彿瞻王母分明獻玉環靈¶
姿趨甲帳悟道契𤣥闗似見霜姿白如㸔月彩彎霓裳¶
歸物外鳯厯曉人寰仙聖非相逺昭昭寤寐間¶
　　　元日望含元殿御扇開合　　張　莒¶
<pb:KR4h0022_WYG_180-4a>¶
萬國來初嵗千年覩聖君輦迎仙仗出扇匝御香焚俯¶
對朝元近(雜詠/作見)先知曙色分冕旒開處見鐘磬合時聞¶
影動承朝日花攅似慶雲蒲葵那可比徒用隔炎氛¶
　　　元日和布澤　　　　　　　潘孟陽¶
至德生成泰咸歡煦育恩流輝沾萬物布澤在三元北¶
闕祥雲逈東方嘉氣繁青陽初應律蒼玉正臨軒恩洽¶
因時令風和比化元自慚同草木無以答乾坤¶
　　　中和節詔賜公卿尺　　　　陸復禮¶
<pb:KR4h0022_WYG_180-4b>¶
春仲令初吉歡娛樂大中皇恩貞百度寳尺賜羣公欲¶
使方隅法還令規矩同捧觀珍質麗拜受聖恩崇如荷¶
丘山重思酬分寸功從兹度天地與國慶無窮¶
　　　同前　　　　　　　　　　裴　度¶
淑景風光媚(景雜詠/作節)皇明寵賜重具寮頒玉尺成噐幸¶
良工豈止尋常用將傳度量同人何不取則物亦頼其¶
功紫翰宣殊造丹誠勵匪躬奉之無失墜恩澤自天中¶
　　　同前　　　　　　　　　　李　觀¶
<pb:KR4h0022_WYG_180-5a>¶
陽和行慶賜尺度為臣工(一作及/羣工)寵荷乗(一作/承)佳節傾¶
心立大中短長思合製逺近貴相同共荷裁成德將酬¶
分寸功作程施有用(一作/政)垂範播無窮願續延洪(一作/南山)¶
夀千春奉聖躬¶
　　　清明日賜百寮新火　　　　韓　濬¶
朱(一作/玉)騎傳紅燭天厨賜近臣火随黄道見烟遶白榆¶
新榮耀分他日(一作/室)恩光共此宸更調金鼎味(一作/膳)還¶
煖玉堂人灼灼千門曉輝輝萬井春應憐螢聚夜瞻望¶
<pb:KR4h0022_WYG_180-5b>¶
及東隣¶
　　　同前　　　　　　　　　　史　延¶
上苑連侯第清明及暮春九天初改火萬井屬良辰頒¶
賜恩逾洽承時慶自(雜詠/作亦)均翠烟和栁嫩紅熖出花新¶
寵命尊三老祥光燭萬人太平當此日空復荷陶甄¶
　　　同前　　　　　　　　　　王　濯¶
御火傳香殿華光及侍臣星流中使馬燭耀九衢人轉¶
影連金屋分輝麗錦茵熖迎紅蕋發烟染緑條春助律¶
<pb:KR4h0022_WYG_180-6a>¶
和風早添爐煖氣新誰憐一寒士猶望照東隣¶
　　　九月九日勤政樓下觀百寮獻夀¶
　　　　　　　　　　　　　　　沈亞之¶
御氣黄花節臨軒紫陌頭早陽生彩仗霽色入仙樓獻¶
壽皆鴛鷺瞻天盡冕旒菊罇過九日鳯厯肇千秋樂奏¶
薫風起盃酣瑞影收年年歌舞度此地慶皇休¶
　　　南至日隔霜仗望含元殿爐香崔立之¶
千官賀長至萬國拜含元隔仗鑪光出浮霜烟氣飜飄¶
<pb:KR4h0022_WYG_180-6b>¶
飄縈内殿漠漠澹前軒聖日開如捧卿雲近欲渾輪囷¶
洒宫闕蕭索散乾坤願惹天風便披香捧至尊¶
　　　同前　　　　　　　　　　裴次元¶
冕旒初(一作/親)負扆卉服盡朝天晹谷初移(一作/移初)日金爐¶
漸起(一作/出御)烟芬香流逺近散漫入貂蟬霜仗凝逾白朱¶
欄映轉鮮始㸔浮闕在稍見(一作/竟)逐風遷為沐皇家慶¶
來瞻羽衛前¶
　　　同前　　　　　　　　　　王良士¶
<pb:KR4h0022_WYG_180-7a>¶
抗殿疏龍首髙樓接上𤣥節當南至日星是北辰天霜¶
(一作/寳)㦸羅仙仗金爐引御(一作/瑞)烟霏㣲霜闕近溶曵九¶
門(一作/州)連拂樹祥光滿分晴曙(一作/曉)色鮮一陽今在厯¶
生植願陶甄¶
　　　長至日上公獻夀　　　　　張叔良¶
鳯闕晴鐘度(一作/動)鷄人曉漏長九重初啟鑰三事盡(一/作)¶
(正/)稱觴日至龍顔近天旋聖厯昌休光連雪净瑞氣雜¶
爐香化被君臣洽恩沾士庶康不因稽舊典誰得記(一/作)¶
<pb:KR4h0022_WYG_180-7b>¶
(紀/)朝章¶
　　　同前　　　　　　　　　　李　竦¶
候曉金門闢乗時玉厯長羽儀瞻上宰雲物麗初陽漢¶
禮方傳珮堯年正捧觴日行臨觀闕帝錫洽珪璋盛美¶
超三代洪休䧏百祥自憐朝不坐空此詠無疆¶
　　　同前　　　　　　　　　　崔　琮¶
應律三㣲(一作/陽)首朝天萬國同斗邊㸔子月臺上候祥¶
風五夜鐘初曉千門日正融玉階文物盛仙仗虎(雜詠/作武)¶
<pb:KR4h0022_WYG_180-8a>¶
(唐諱/虎字)貔雄率舞皆羣辟稱觴即上公南山為聖夀長對¶
未央宫¶
　　　恩賜耆老布帛　　　　　　李　絳¶
渙汗中天發殊私海外存衰顔逢聖代華髪受皇恩燭¶
物明堯日垂衣闢禹門惜時悲落景賜帛慰餘魂厚澤¶
沽翔泳㣲生保子孫盛明今尚齒歡洽九衢罇¶
　　　同前　　　　　　　　　　張復元¶
殊私及耆老聖慮軫黎元布帛忻天錫生成在主恩情¶
<pb:KR4h0022_WYG_180-8b>¶
均皆挾纊禮異賁丘園慶洽時方泰仁瞻月告存寧知¶
酧雨露空識荷乾坤擊壤將何幸徘徊對九門¶
　　　恩賜魏文貞公諸孫舊第以道直臣¶
　　　　　　　　　　　　　　　陳彦博¶
阿衡随逝水池舘主他人天意能酬德雲孫喜庇身生¶
前由直道殁後振芳塵雨露新恩日芝蘭舊里春勲庸¶
留一代光彩映諸隣共賀昇平日從兹得諌臣¶
　　　同前　　　　　　　　　　裴大章¶
<pb:KR4h0022_WYG_180-9a>¶
邢茅雖舊錫邸第是初榮迹徃傷遺事恩深感直聲雲¶
孫方慶襲池舘忽春生古甃開泉井新禽繞&KR0030;楹自然¶
垂帶礪况復&KR0557;忠貞必使千年後長書竹帛名¶
　　　御製段大尉碑　　　　　　葉元良¶
多難全髙節時清軫聖君園塋標石篆雨露降天文義¶
激忠貞沒詞傷蘭蕙焚國人皆堕淚王府已銘勲掲出¶
臨新陌長留對古墳睿情幽感處應使九泉聞¶
　　　同前　　　　　　　　　　薛存誠¶
<pb:KR4h0022_WYG_180-9b>¶
葬儀從儉禮刋石荷堯君露迹垂繁藻天哀滿麗文詔¶
深榮嗣子海變記孤墳寳思皆涵象皇心永念勲雅詞¶
黄絹並渥澤紫泥分青史應同久芳聲萬古聞¶
　　　御題國子監門　　　　　　前　人¶
宸翰符𤣥造榮題國子門筆鋒廻日月字勢動乾坤簷¶
下雲光絶梁間鵲影飜張英聖莫擬索靖妙難言為著¶
盤龍迹能彰舞鳯蹲更随垂露象常以沐皇恩¶
　　　御箭連中䨇兔　　　　　　前　人¶
<pb:KR4h0022_WYG_180-10a>¶
宸逰經上苑羽獵向閒田狡兔初迷窟纎驪詎著鞭三¶
驅仍百歩一發遂䨇連影射含霜草魂消向月弦驩聲¶
動寒木喜氣滿晴天那似陳王意空垂樂府篇¶
　　　太學創置石經　　　　　　前　人¶
聖唐復古制德義功無替奥㫖恱詩書遺文分篆𨽻銀¶
鈎互交映石壁靡塵翳永與乾坤期不逐日月逝儒林¶
道益廣學者心彌鋭從此理化成恩光遍遐裔¶
　　　觀南郊回仗　　　　　　　前　人¶
<pb:KR4h0022_WYG_180-10b>¶
傳警千門寂南郊綵仗廽但驚龍再見誰識日䨇開德¶
澤施雲雨恩光變燼灰閱兵貔武振聼樂鳯凰來候刻¶
移宸輦尊時集觀臺多慚逺臣賤不得禮容陪¶
　　　聞擊壤　　　　　　　　　前　人¶
堯年聽野老擊壤復何云自謂歡由已寧知德在君氣¶
平閒易暢聲賀作難分耕鑿方随日恩威比望雲簣桴¶
均下調和木等南薫無落於吾事誰將帝已聞¶
　　　膏澤多豐年　　　　　　　前　人¶
<pb:KR4h0022_WYG_180-11a>¶
帝德方多澤莓莓井逕同八方甘雨布四逺報年豐厫¶
庾千箱在幽流萬壑通候時勤稼穡擊壤樂農功畎畆¶
人無惰田廬嵗不空何湏憂伏臘千載賀堯風¶
　　　東都父老望幸　　　　　　前　人¶
鑾輿秦地乆羽衛洛陽空彼土雖慿固兹川乃得中龍¶
顔覲白日鶴髪仰清風望幸誠逾邈懐來意不窮昔因¶
封泰岳今佇躡維嵩天地心無異神祗理亦同翠華翔¶
渭北玉檢候闗東衆願其難阻明君早勒功¶
<pb:KR4h0022_WYG_180-11b>¶
　　　嵩山望幸　　　　　　　　前　人¶
峻極位何崇方知造化功降靈逢聖主望幸表維嵩隐¶
映連青壁嵯峨向碧空象車因叶瑞龍駕願升中萬嵗¶
聲長在千巖氣轉雄東都歌盛事西笑佇皇風¶
　　　華清宫望幸　　　　　　　前　人¶
驪岫接新豐岧嶤駕碧空鑿山開秘殿隐霧蔽仙宫絳¶
闕猶棲鳯雕梁尚帶虹温泉曽浴日華舘舊迎風肅穆¶
瞻雲輦深沉閉綺櫳東郊望幸處瑞氣靄濛濛¶
<pb:KR4h0022_WYG_180-12a>¶
　　　謁見日將至䨇闕　　　　　前　人¶
曉色臨雙闕㣲臣禮位陪逺驚龍鳯覩誰識冕旒開藹¶
藹千年盛顒顒萬國來天文標日月時令布雲雷逈出¶
黄金殿全分白玉臺雕蟲竟何取瞻戀不知廻¶
　　　望凌烟閣　　　　　　　　劉公興¶
&KR0030;閣凌虚構遙瞻在九天丹楹崇壯麗素壁繪勲賢靄¶
靄浮元氣亭亭出瑞烟近㸔分百辟逺揖誤羣仙圖列¶
青霄外儀刑紫禁前望中空睿景驤首幾留連¶
<pb:KR4h0022_WYG_180-12b>¶
　　　望禁苑祥光　　　　　　　蔣　防¶
佳氣生天苑葱蘢幾效祥樹摇三殿際日映九城傍仙¶
霧寧同色卿雲未可彰眺汾疑鼎氣臨渭想榮光當並¶
舂陵發應開聖厯長㣲臣時一望短羽欲飛翔¶
　　　晨光動翠華　　　　　　　闕　名¶
早朝開紫殿佳氣逐清晨北闕華旌在東方曙景新影¶
連香露合光媚慶雲頻鳥羽飄初定龍文照轉真直宜¶
冠佩入長愛冕旒親搖動祥雲裏朝朝映侍臣¶
<pb:KR4h0022_WYG_180-13a>¶
　　　觀北藩謁廟　　　　　　　王　卓¶
肅肅層城裏巍巍祖廟清聖恩覃布濩異域獻精誠冠¶
盖分行列戎夷變姓名禮終齊百拜心潔盡忠誠瑞氣¶
千重色簫韶九奏聲仗移迎日轉斾動逐風輕休運威¶
儀盛豐年爼豆盈不堪慚頌德空此望簮纓¶
　　　西戎即叙　　　　　　　　李子昻¶
懸首藁街中天兵破犬戎營收低隴月旗偃度湟風肅¶
殺三邊勁蕭條萬里空元戎咸服罪餘孽盡輸忠聖理¶
<pb:KR4h0022_WYG_180-13b>¶
符軒化仁恩契禹功降逾洞庭險梟擬郅支窮已散年¶
(疑/)容捷還資妙筭通今朝觀即叙非與獻獒同¶
　　　焚裘　　　　　　　　　　闕　名¶
今主臨前殿懲奢爇異裘忽㸔陽熖發如覩吉光流麗¶
彩辭宸扆餘香在御樓火随餘燼滅氣逐逺煙浮素朴¶
回風變琱華逐志休大垂恭儉德千古揖皇猷¶
　　　觀慶雲圖　　　　　　　　闕　名¶
五雲從表瑞藻繪宛成圖柯葉何時改丹青此不渝非¶
<pb:KR4h0022_WYG_180-14a>¶
烟色尚麗似盖狀應殊渥彩㸔猶在輕隂望已無方將¶
偶翠幄那羡起蒼梧欲識從龍處今逢聖合符¶
　　　同前　　　　　　　　　　栁宗元¶
設色方成象卿雲示國都九天開秘祉百辟贊嘉謨抱¶
日依龍衮非烟近御爐髙標連汗漫廻望接虚無裂素¶
榮光發舒華瑞色敷恒將配堯德垂慶代河圖¶
　　　同前　　　　　　　　　　李行敏¶
縑素傳休祉丹青狀慶雲非烟凝漠漠似盖乍紛紛尚¶
<pb:KR4h0022_WYG_180-14b>¶
駐從龍意全舒捧日文光因五色起影向九霄分裂素¶
觀嘉瑞披圖賀聖君寧同窺汗漫方此覩氛氲¶
　　　府試觀開元皇帝東封圖　　馬　戴¶
儼若翠華舉登封圖乍開冕旒明主立冠劍侍臣陪迹¶
類飛仙去光同拜日來粉痕疑檢玉黛色訝生苔挂壁¶
雲將起陵風仗若廻年年復東幸魯叟望悠哉¶
　　　藩臣戀魏闕　　　　　　　蔣　防¶
剖竹随皇命分憂鎮大藩恩波懐魏闕獻納望天閽政¶
<pb:KR4h0022_WYG_180-15a>¶
奉南風順心依北極尊夣魂通玉陛動息寄朱軒直以¶
蒸黎念思陳政化源如何子牟意今古道斯存¶
　¶
　¶
　¶
　¶
　¶
　¶
<pb:KR4h0022_WYG_180-15b>¶
　¶
　¶
　¶
　¶
　¶
　¶
　¶
　文苑英華巻一百八十¶
