# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:44.489322
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百四十六
<pb:KR4h0022_WYG_246-1a>¶
欽定四庫全書¶
　文苑英華巻二百四十六　　宋李昉等　編¶
　酬和七¶
　　劉得仁三首　　　　周賀一首¶
　　温庭筠二首　　　　張祜一首¶
　　杜牧三首　　　　　許渾三首¶
　　雍陶一首　　　　　薛逢二首¶
　　李商隠三首　　　　姚鵠三首¶
<pb:KR4h0022_WYG_246-1b>¶
　　項斯二首　　　　　趙嘏四首¶
　　馬戴三首　　　　　李洞一首¶
　　薛能二首　　　　　喻坦之一首¶
　　季頻六首　　　　　皮日休三首¶
　　陸龜䝉三首　　　　鄭谷三首¶
　　羅隠五首¶
　　　春日酬韋先輩雨後見寄　　劉得仁¶
風散五更雨鳥啼三月春軒忩透初日硯席斷纎塵箇¶
<pb:KR4h0022_WYG_246-2a>¶
箇峰頭出家家樹色新憐君髙且静有句寄閒人¶
　　　夏日通濟里居酬諸輩見訪(二字集作/寄訪之什)¶
　　　　　　　　　　　　　　　劉得仁¶
君子逺相尋聨鑣到弊林有詩難疾和無酒可徐(一作/賒)¶
斟門列(集/對)作晴峰色堂開古木隂何因駐清聽唯恐日¶
西沉¶
　　　通濟里居酬盧肇見尋不遇　前　人¶
衡門掩緑苔樹下絶塵埃偶赴髙僧約旋知長者來雲¶
<pb:KR4h0022_WYG_246-2b>¶
山堪眺望車馬必徘徊問以何為待(集作何以/為相得)慙無酒¶
一盃¶
　　　酬朱慶餘(已見二百/三十一巻)　　　　周　賀¶
　　　和段少常柯古　　　　　　温庭筠(見集/本)¶
稱觴慙座客懐刺即門人素尚寧知貴清談不厭貧野¶
梅江上晩堤桞雨中春未報淮南詔何勞問白蘋¶
　　　和友人題壁　　　　　　　前　人¶
冲尚猶來出範圍肯将經濟(一作/世)作風徽三台位缺嚴¶
<pb:KR4h0022_WYG_246-3a>¶
陵卧百戰功髙范蠡歸剩欲一名添(集作自欲/一鳴驚)鶴寢不¶
應孤憤學牛衣西州未有看碁暇澗户何因(集作/由)得掩¶
扉¶
　　　酬鄭模(一作/樸)司直見寄　　　張　祐¶
故人滄海曲聊復話平生喜是狂奴態羞為老婢聲官¶
途終日薄身事(一作/計)長年輕猶頼書千巻長隨一棹行¶
　　　奉和門下相公送西川相公兼領相印出鎮全¶
　　　　蜀詩十八韻　　　　　　杜　牧¶
<pb:KR4h0022_WYG_246-3b>¶
盛業冠伊唐台階翊戴光無私天雨露有截舜衣裳蜀¶
輟新衡鏡池留舊鳳凰同心真石友寫恨蔑(一作/夣)河梁¶
虎騎摇風斾貂冠韻水蒼彤弓隨武庫金印逐文房棧¶
壓嘉陵咽峰横劔閣長前驅二星去開險五丁忙廻首¶
峥嶸盡連天草樹芳丹心懸魏闕往事愴甘棠治化輕¶
諸葛威聲懾夜郎君平教說卦犬子召升堂塞接西川¶
(一作/山)雪橋維萬里檣奪霞江錦爛撲地酒爐香忝逐三¶
千客曾依數仭牆滯頑堪白首(集作/屋)攀附亦周行肉管¶
<pb:KR4h0022_WYG_246-4a>¶
伶倫曲簫韶清廟章唱髙知寡和小子斐然狂¶
　　　奉和僕射相公聖徳和平致茲休運嵗終功就¶
　　　　合詠盛明謹呈三相公(已見一百/六十一巻)¶
　　　　　　　　　　　　　　　杜　牧¶
　　　酬張祜處士見寄　　　　　前　人¶
七子論詩誰似公曹劉須在指揮中薦衡昔日知文舉¶
乞火何人作蒯通北極樓臺長挂夣西江波浪逺吞空¶
可憐故國三千里虛唱歌詞滿六宫¶
<pb:KR4h0022_WYG_246-4b>¶
　　　酬杜甫補闕初春雨中泛舟次横江喜裴郎中¶
　　　　相迎見寄　　　　　　　許　渾¶
江館維舟為庾公暖波㣲漾(集作/渌)雨濛濛紅橋(集作/牆)迤¶
邐春巖下朱斾聮翩曉樹中桞滴圓紋生細浪梅含香¶
艷吐輕風郢歌莫問青山吏魚在深池鳥在籠¶
　　　和常秀才寄簡歸州鄭使君借猿¶
　　　　　　　　　　　　　　　前　人¶
謝守攜猿東路長褭藤穿竹似瀟湘碧山初暝嘯秋月¶
<pb:KR4h0022_WYG_246-5a>¶
紅樹生寒啼曉霜陌上楚人皆駐馬里中巴客半歸鄉¶
心知欲借南逰侣未到三聲恐斷腸¶
　　　奉酬郭二十三(六字集作/酬少府)先輩奉使延勞(集作/廵勞)¶
　　　　見寄兼呈長官之什(四字集作/裴明府)¶
　　　　　　　　　　　　　　　前　人¶
載書攜酒(集作/榼)别池籠十幅輕㠶處處通謝朓宅深(集/作)¶
(荒/)山翠裏王敦城古月明中江村夜漲浮天水澤國秋¶
生動地風飽食鱸魚歸榜棹(集作榜/歸揖)待君琴酒醉陶公¶
<pb:KR4h0022_WYG_246-5b>¶
　　　酬祕書王丞見寄　　　　　雍　陶¶
朝下有閒思南溝邉水行因來見寥落轉自歎平生白¶
首丈夫氣赤心知已情留詩本相慰却憶苦吟聲¶
　　　奉和僕射相公送東川李支使歸使府夏侯相¶
　　　　公　　　　　　　　　　薛　逢¶
兩地交通布政和上台深喜使星過歡留白日千鍾酒¶
調入青雲一曲歌寒桞翠添㣲雨重臘梅香綻細枝多¶
平津萬一言卑散莫忘髙松寄女蘿¶
<pb:KR4h0022_WYG_246-6a>¶
　　　席上酧東川嚴中丞叙舊見贈¶
　　　　　　　　　　　　　　　前　人¶
昔記披雲日今逾二十年聲名俱是夣恩舊半歸泉朱¶
紱慙衰齒紅粧惨别筵離歌正凄切休更促危絃¶
　　　酧别令狐八補闕　　　　　李商隠(見集/本)¶
惜别夏仍半廻塗秋已期那修直諫草更賦贈行詩錦¶
段知無報青萍肯見疑人(一作/吾)生有通塞公等繫安危¶
警露鶴辭侣吸風蟬抱枝彈冠如不問又到掃門時¶
<pb:KR4h0022_WYG_246-6b>¶
　　　和令狐八綯戱題(集作和友/人戱贈)二首¶
　　　　　　　　　　　　　　　前　人¶
東望華樓事(集作花/樓㑹)不同西來雙燕信休通仙人掌冷¶
三霄露玉女窻虚午(集作/五)夜風翠袖自隨廻雪駐(集作/轉)¶
獨房尋類外庭空慇懃莫使清香透牢合金魚鏁桂叢¶
　　　二¶
迢逓清(一作/春)門有㡬闗桞梢樓閣見南山明珠可貫須¶
為珮白璧堪裁且作環子夜休歌團扇掩新正未破剪¶
<pb:KR4h0022_WYG_246-7a>¶
刀閒猿啼鶴望(集作/怨)終年事未抵爐香(集作/熏爐)一夕間¶
　　　奉和祕監從翁夏日陜州河亭晩望¶
　　　　　　　　　　　　　　　姚　鵠¶
洪河何處望一境在孤煙極野如藍日長波似鏡年捲¶
簾花影裏倚檻鶴巢邊霞焰侵旌斾灘聲雜管絃鐘㣲¶
來疊岫㠶逺落遥天過客多相指應疑㑹水仙¶
　　　和陜州叅軍李通㣲首夏書懐呈同寮張裳段¶
　　　　羣二先輩　　　　　　　前　人¶
<pb:KR4h0022_WYG_246-7b>¶
公門何事更相牽邵伯憂賢任養閒滿院落花從覆地¶
半簷初日未開闗尋仙鄭谷煙霞逺避暑何亭樹石間¶
獨為髙懐誰繼和掾曹同處桂同攀¶
　　　和工部楊尚書重送約句　　前　人¶
桂枝攀得獻庭闈何似空懐楚客(集作/橘)歸控翮(集作/好控)扶¶
摇早廻首人人思看大鵬飛¶
　　　和李中丞醉中期王徴君月夜同逰滻水舊居¶
　　　　　　　　　　　　　　　項　斯¶
<pb:KR4h0022_WYG_246-8a>¶
醉後情俱逺難忘素滻間照花深處月當户舊時山事¶
想同清話歡期一破顔風流還愛竹此夜尚思閒¶
　　　酬從叔聽夜泉見寄　　　　前　人¶
夣罷更開户寒泉聲隔雲共誰尋最逺獨自坐偏聞巖¶
際和風滴溪中泛月分豈知當此夜流念到江濆¶
　　　陪崔璞侍御和崔㻂春日有懐¶
　　　　　　　　　　　　　　　趙　嘏¶
詩家本多感况值廣陵春暖駐含窻日香餘醉袖塵浮¶
<pb:KR4h0022_WYG_246-8b>¶
名皆有分一笑最闗身自此容依託清才兩故人¶
　　　和令狐補闕春日獨逰西街　前　人¶
左掖初辭近侍班馬嘶尋得過街閒映鞭桞色㣲遮水¶
隨(一作/迎)歩花枝欲礙山暖泛鳥聲來席上醉從詩句落¶
人間此時失意哀吟客更覺風流不可攀¶
　　　廣陵答崔琛　　　　　　　前　人¶
棹倚隋家舊院墻桞金梅雪撲簷香朱樓映日重重晩¶
碧水含光灧灧長八斗已聞傳姓字一枝何足計行藏¶
<pb:KR4h0022_WYG_246-9a>¶
聲名官職應前定且把旌麾(一作/紅旌)入醉鄉¶
　　　答友人　　　　　　　　　前　人¶
詩家才子酒家仙逰宦曾依積水邊窻户動摇三島樹¶
琴樽安穏五湖船羅浮道士分瓊液錦席佳人艷楚蓮¶
今日相逢朗吟罷滿城砧杵一燈前¶
　　　答光州王使君　　　　　　馬　戴¶
信來淮上郡楚岫(一作/紵)入秦雲自顧為儒者何由答使¶
君蛻風蟬乍失阻雨鴈頻聞欲識平生分他時别紀勲¶
<pb:KR4h0022_WYG_246-9b>¶
　　　酬太原從事楊郎中見寄(集作/贈别)¶
　　　　　　　　　　　　　　　前　人¶
君将(集作/若枉)海月珮贈之光我行見知言不淺懐報意非¶
輕反照臨岐思中年未達情河梁人送别秋漢鴈相鳴¶
衰桞摇邊吹寒雲冒古城西逰還獻賦應許託平生¶
　　　酬李景章先輩　　　　　　前　人¶
平生詩句忝多同不得陪君奉至公金鏑自宜先中鵠¶
鈆刀甘且學雕蟲鸎啼細桞臨闗路燕接飛花遶漢宫¶
<pb:KR4h0022_WYG_246-10a>¶
九陌芳菲人競賞此時心在别離中¶
　　　和兵部永崇侍郎勾筵茶席　李　洞¶
落葉濺唫身㑹棊雲雪(一作/外)人海枯搜不盡天在下長¶
新月上分題徧鍾殘布子匀忘機二髙客絶意任陶鈞¶
　　　郊居答客　　　　　　　　薛　能¶
傍舎蟲聲滿殘秋宿雨村逺勞之子騎先顧野人門敗¶
藥盤空蔓彫藂露暗根相攜語未盡川月照黄昏¶
　　　酬泗州韋中丞埇上日寄贈兼次本韻¶
<pb:KR4h0022_WYG_246-10b>¶
　　　　　　　　　　　　　　　前　人¶
魯儒相悟欲成空學盡文章不見功官自掖垣飄海上¶
鎮從隋岸入山中嘗遭火發瞿曇宅争得天如老氏弓¶
何意杜陵懐寳客也隨迷路出闗東¶
　　　和范祕書宿省中作　　　　喻坦之¶
清省宜寒夜仙才稱獨吟鍾來宫轉漏月過閤移隂鶴¶
避燈前静芸髙幄外深想知因此興暫動憶山心¶
　　　和苑(一作/范)鄼先輩話襄陽逰　李　頻¶
<pb:KR4h0022_WYG_246-11a>¶
聽說揚㠶曲初從峴首還髙吟入白浪遥坐出青山古¶
木猿啼爽空汀鶴立閒秋來南去夣㡬夜過商闗¶
　　　酬姚覃　　　　　　　　　前　人¶
不見又相招何曾許寂寥醉眠春草長閒坐夜燈銷淚¶
墮思山切身歸轉海遥年年送别處楊桞少長條¶
　　　九衢春日酬范祕書　　　　前　人¶
九衢行一匝不敢入他門累日非無事通宵得盡言命¶
嗟清世蹇春覺閏冬温反覆吟佳句何酧國士恩¶
<pb:KR4h0022_WYG_246-11b>¶
　　　黔中酬同院韋判官　　　　前　人¶
平生同所為相識偶然遲冬著青袍後無歸白社期江¶
流來絶域府地管諸夷聖代都無事從公但賦詩¶
　　　長安僻居酬人　　　　　　前　人¶
豈得有詩名徒為老帝京闗中秋氣早雨後夜凉生滄¶
海身終汎青門路已行吟君一句意又見故人情¶
　　　答韓中丞容不飲酒　　　　前　人¶
老大成名仍足病强聽絲竹亦無歡髙情太守容閒坐¶
<pb:KR4h0022_WYG_246-12a>¶
借與青山盡日看¶
　　　江南道中酬茅山廣文南陽博士三首¶
　　　　　　　　　　　　　　　皮日休¶
寒嵐依約認華陽遥想髙人卧草堂半日始齋青䭀飯¶
移時空印白檀香鶴雛入夜歸雲屋乳管逢春落石床¶
誰道夫君無伴侣不離窻下見羲皇(以下六篇並/見松陵集)¶
　　　二¶
住在華陽第八天望君惟欲結良縁堂扄洞裏千秋鴈¶
<pb:KR4h0022_WYG_246-12b>¶
(集作/燕)厨盖巖根數井(一作/斗)泉壇上古松疑度世觀中幽¶
鳥恐成仙不知何事迎新嵗烏衲裘中一覺眠¶
　　　三¶
五色香煙惹内文(許逺逰燒/香煙五色)石飴初熟酒㣲(集作/初)醺将¶
開丹竈那妨(集作/防)鶴欲算棊圖却望雲海氣半生當洞¶
見暴氷初坼隔山聞如何世外無交者(許逺逰與王羲/之父子為世外)¶
(之/交)一卧金壇秪有君¶
　　　依韻和三首(集作奉/和次韻)　　　　陸龜蒙¶
<pb:KR4h0022_WYG_246-13a>¶
一片輕㠶佩(集作/背)夕陽望三峰拜七真堂天寒夜潄雲¶
牙浄雪壤(集作/壊)晴梳石髮香自拂煙霞安筆格獨開封¶
檢試砂床莫言洞府能招隠㑹輾飈輪見玉皇¶
　　　二¶
壺中行坐可攜天何况林間息萬縁組綬任垂三品石¶
珮環從落四公泉丹臺已運隂陽氣(集作/火)碧簡須調(集/作)¶
(雕/)次第仙(廣陽集作文王/季猶在場中)想得雷平春色動玉(集作/五)芝¶
煙草(集作/甲)又芊眠¶
<pb:KR4h0022_WYG_246-13b>¶
　　　三¶
良常應不動移文金醴從酸亦自醺(蓬萊公洛廣休以/金醴四升待主簿)¶
(主簿恨其/味酸也)桂父舊歌飛絳雪桐孫遺韻倚𤣥雲春臨桞¶
谷鸎先覺曙醮靈蕪(集作/蕪香)鶴共聞珍重雙雙玉條脫盡¶
憑三島寄羊君¶
　　　酬王駕校書山居忽聞結綬見寄之什¶
　　　　　　　　　　　　　　　鄭　谷¶
直應歸諌署方肯别山村勤苦常同業孤單共感恩醉¶
<pb:KR4h0022_WYG_246-14a>¶
披仙鶴氅唫扣野僧門夣見君髙趣天凉自灌園¶
　　　次韻和禮部盧郎中極江上秋夕寓懐¶
　　　　　　　　　　　　　　　前　人¶
望郎到處覺風生蜀郡留連亞相情亂後江山悲庾信¶
夜來煙月屬袁宏夣歸蘭省寒星動吟向莎州宿鷺(集/作)¶
(鳥/)驚未脫白衣頭半白叨陪屬和倍為榮¶
　　　寄前(集作/前寄)左省張起居一百言尋蒙唱酬見譽¶
　　　　過實却用舊韻重答　　　前　人¶
<pb:KR4h0022_WYG_246-14b>¶
減瘦經多難憂傷集晩年吟髙風過樹坐久夜凉天旅¶
退慙隨衆孤飛怯向前釣朋蓑叟在藥術衲僧傳鬢秃¶
趨榮路腸焦鄙盜泉品徒誠有隔酬唱意何堅寒地殊¶
知感秋燈最不眠從來甘黙爾自此倍怡然蘭為官須¶
握蒲因學更編豫愁摇落後子美笑無氊(杜工部贈鄭/廣文詩云科)¶
(名四十年坐/客寒無氊)¶
　　　酧髙崇節　　　　　　　　羅　隠¶
舊逰雖一夣别緒忽千般敗草湯陵晩衰槐楚寺寒數¶
<pb:KR4h0022_WYG_246-15a>¶
竒常自愧時薄欲何干猶頼君相勉慇懃貢禹冠¶
　　　廣陵秋日酬進士臧濆見寄　前　人¶
驛西斜日滿窻前獨凭秋窻(集作/欄)思𣺌綿(集作/然)數尺斷¶
蓬慙故國一輪清鏡泣流年已知世亊真徒爾縱有心¶
期亦偶然(集作/焉)空媿荀家好兄弟鴈來魚去是因縁¶
　　　秋日汴州(集作/河)客舎有酬(二字集作/酬友人)¶
　　　　　　　　　　　　　　　前　人¶
梁宋追逰早嵗同偶然為(集作/違)别事皆空年如流水催¶
<pb:KR4h0022_WYG_246-15b>¶
何急道似危途動即窮醉舞且欣連夜月狂唫還聚一¶
(集作/上)樓風煩君更枉騷人句白鳳靈蛇滿篋(集作/袖)中¶
　　　縣齋秋晩酬友人朱瓉見寄　前　人¶
中秋節後捧瓊瑰坐讀行吟數月來只歎雕龍方擅價¶
不知頳鯉竟空廻千枝白露陶潜桞百尺黄金郭隗臺¶
惆悵報君無玉案水天東望一徘徊¶
　　　酬丘光庭　　　　　　　　前　人¶
正月十一日書札五月十六日到來桞吟秦望咫尺地¶
<pb:KR4h0022_WYG_246-16a>¶
鯉魚何處閒徘徊故人情意未踈索次第序述眉眼開¶
上言二年隔煙水下有數幅真瓊瑰行吟坐讀口不倦¶
瀑泉激射琅玕摧壁池蘭蕙日已老村酒蘸甲時㡬盃¶
鶴齡鴻算(一作/浙)不復見雨後蓑笠空莓苔自從黄寇擾¶
中土人心波蕩猶未廻道殷合眼拜九列張濬掉舌升¶
三台朝廷濟濟百揆序寧将對面容姦回禍生有基妖¶
有漸翠華西幸蒙塵埃三川梗塞兩河闗大明宫殿生¶
蒿萊懦夫早嵗不量力䇿蹇仰北髙崔嵬千門萬户扄¶
<pb:KR4h0022_WYG_246-16b>¶
鏁宻良匠不肯雕散材君今得意尚如此况我麋鹿悠¶
悠哉榮衰貴賤目所覩莫嫌頭白黄金臺¶
　¶
　¶
　¶
　¶
　¶
　文苑英華巻二百四十六¶
