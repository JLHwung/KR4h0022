# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.547150
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百六十九
<pb:KR4h0022_WYG_169-1a>¶
欽定四庫全書¶
　文苑英華巻一百六十九　宋　李昉等　編¶
　應制二¶
　　侍宴七十二首¶
　　　侍宴樂遊苑餞徐州刺史應詔¶
　　　　　　　　　　　　　　　丘　遲¶
詰旦閶闔開馳道聞鳯吹輕荑承玉輦細草藉龍騎風¶
遲山尚響雨息雲猶積巢空初鳥飛荇亂新魚戱實惟¶
<pb:KR4h0022_WYG_169-1b>¶
北門重匪親孰為寄參差别念舉肅穆恩波&KR0013;小臣信¶
多幸投生豈酬義¶
　　　侍宴謝朏宅東歸應制　　　沈　約¶
皇情悵東&KR0008;羽斾拂南㕓夏雲清朝景秋風揚早蟬飲¶
和陪下席論道光上筵¶
　　　侍宴樂遊苑餞吕僧珍應詔　前　人¶
丹浦非樂戰負重切君臨我皇秉至德恭(一作/忘)已用堯¶
心愍兹區宇内魚鳥失飛沉推轂二崤岨揚斾九河隂¶
<pb:KR4h0022_WYG_169-2a>¶
超乗盡三屬選士皆百金戎車出細桞餞席遵上林興¶
師誅後服授律緩前禽函轘方解帶嶤武稍披襟伐罪¶
芒山曲吊民伊水潯将陪告成禮待此未抽簮¶
　　　侍宴餞臨川王北伐應詔　　王　筠¶
金版韜英玉牒藴精帝德乃武王威有征軒習弧矢夏¶
陳干戚周騖戎車漢馳羽檄我皇駿聖千年踵武德洞¶
千門威加八柱金正圯德水行失道駟馬南牧戎徒西¶
保荐食伊瀍整居豐鎬金閣(一作/闕)揚塵銅臺茂草命彼¶
<pb:KR4h0022_WYG_169-2b>¶
膳夫受詔協律樂賦出車弦操别日玉饌駢羅瓊漿泛¶
溢聖德温温賓儀秩秩¶
　　　侍宴餞庾於陵應詔　　　　劉孝綽¶
皇心眷将逺帳餞靈芝側是日青春獻林塘多秀色芳¶
卉疑綸組嘉樹似雕飾遊絲綴鶯領光風翔綺翼下輦¶
朝既盈留宴景将昃髙談競辨端竒文爭筆力伊臣獨¶
無技何用奉吹息¶
　　　侍宴餞張惠紹應詔　　　　前　人¶
<pb:KR4h0022_WYG_169-3a>¶
滄池誠自廣蓬山一何峻麗景花上鮮油雲葉裏潤風¶
度餘芳滿鳥集新條振餞言班俊造光寵私輶恡徒然¶
謬反隅何以窺重任¶
　　　侍宴二首　　　　　　　　前　人¶
清宴延多士鴻私濫㣲薄臨炎出蕙樓望辰躋茵閣上¶
征切雲漢俛眺周京洛城寺欝參差街衢紛漠漠禁林¶
寒日晩方秋未摇落皇心重發志賦詩追並作自昔承¶
天寵於兹&KR0013;人爵選言非綺綃何以儼金艧¶
<pb:KR4h0022_WYG_169-3b>¶
　　　二¶
兹堂乃峭嶠伏檻臨曲池樹中望流水竹裏見攅枝欄¶
髙景難蔽岫隠雲易垂邂逅逄休幸朱蹕曵青規丘山¶
不可答葵藿空自知¶
　　　侍宴景陽樓　　　　　　　王僧孺¶
金鋪爍可鏡桂棟儼臨雲沾觴均飲德服道驗朝聞詎¶
論禹無間非耻堯為君小臣亦何者短翮屢追羣¶
　　　侍宴二首　　　　　　　　前　人¶
<pb:KR4h0022_WYG_169-4a>¶
麗景燭春餘清隂澄夏首交枝隠修逕廻流映遥阜徙¶
帷轢輕筠移鑾拂髙桞去矣勞茂績勉哉報嘉誘小臣¶
良不才㳙塵愧所守何用勝雕斵譬木良如朽¶
　　　二¶
廻鑾避暑宫下輦迎風舘渺漫卿煙轉霏㣲商雲散蔓¶
草亘巗垂髙枝起天半廻風稍驚水落光漸斜岸妙舞¶
駐行雲清歌入層漢晬顔暢有懌德音良已粲¶
　　　御幸樂遊苑侍宴　　　　　張正見¶
<pb:KR4h0022_WYG_169-4b>¶
大君臨四表榮光普八埏區中文化洽海外武功宣鳯¶
下書丹篆龜符著緑編昆明不習戰雲夣豈遊畋軌文¶
通萬國旗節靖三邉髙秋藐姑射睿想屬汾川兩宫明¶
合璧雙闕帶非煙揚鑾出城觀詔蹕指郊壥禁苑廻雕¶
輦離宫建翠㫋流水犇雷轂追風赴電鞭畫熊飄析羽¶
金埓響膠絃鳴玉升文砌稱觴溢綺筵獸舞依鍾石鸞¶
歌應管絃霞明黄鵠路風爽白雲天潦收荷蓋折露重¶
菊花鮮上林賔早鴈長楊唱晩蟬小臣慙藝業擊壤慕¶
<pb:KR4h0022_WYG_169-5a>¶
懐鉛康衢飛駚羽大海滴㣲㳙詠歌還集木舞蹈遂臨¶
泉願薦南山夀明明奉萬年¶
　　　九日侍宴樂遊苑應制(見一百七/十三巻)¶
　　　　　　　　　　　　　　　庾肩吾¶
　　　入隋侍宴應詔　　　　　　陳後主¶
日月光天德山河壮帝居太平無以報願上東方書¶
　　　侍宴𤣥武觀　　　　　　　江　總¶
詰曉三春暮新雨百花朝星宫移渡罕天駟動行鑣斾¶
<pb:KR4h0022_WYG_169-5b>¶
轉蒼龍闕塵飛飲馬橋翠觀迎斜照丹樓望落潮鳥聲¶
雲裏出樹影浪中摇歌吟奉天詠未必待聞韶¶
　　　秋日侍宴婁湖苑應詔　　　前　人¶
翠渚還鸞輅瑶池命羽觴千門響雲蹕四澤動榮光玉¶
軸昆池浪金舟太液張虹旗照島㠘鳯蓋繞林塘野静¶
重隂閣淮秋水氣凉霧開樓闕近日逈煙波長洛宴諒¶
斯在鎬飲詎能方朽劣叨榮遇簮笏奉同行¶
　　　侍宴莎册宫賦應制得情字　許敬宗¶
<pb:KR4h0022_WYG_169-6a>¶
三星希曙景萬騎翊天行葆羽翻風隊騰吹掩山楹暖¶
日晨光淺飛煙旦彩輕塞寒桃變色氷斷箭流聲漸奏¶
長安道神臯動睿情¶
　　　侍宴應詔得前字　　　　　虞世南¶
芬芳禁林晩容與桂舟前横空一鳥度照水百花燃緑¶
野明斜日青山澹晩煙濫得陪終宴握管類窺天¶
　　　侍宴歸鴈堂　　　　　　　前　人¶
歌堂靣緑水舞舘接金塘竹開霜後翠梅動雪前香鳥¶
<pb:KR4h0022_WYG_169-6b>¶
歸初可侣鴈起欲分行刷羽同棲集懐恩愧稻梁¶
　　　侍宴北門　　　　　　　　杜正倫¶
大君端扆暇睿賞狎林泉開軒臨禁籞藉野列芳筵參¶
差歌管颺容裔羽旗懸玉池流若醴雲閣聚非煙湛露¶
晞堯日薫風入舜絃大德侔𤣥造㣲物荷陶甄謬陪瑶¶
水宴仍厠栢梁篇關名徒上月鄒辯詎談天既喜光華¶
旦還傷遲暮年猶冀升中日簮&KR0322;奉肅然¶
　　　正夜侍宴應詔　　　　　　薛　曜¶
<pb:KR4h0022_WYG_169-7a>¶
重關鐘漏通夕敞鳯凰宫雙闕祥煙裏千門明月中酒¶
杯浮湛露歌曲唱流風侍臣咸醉止恒慙恩遇崇¶
　　　侍宴銀潢宫應制　　　　　魏元忠¶
别殿秋雲上離宫夏景移寒風生玉樹凉氣下瑶池塹¶
花仍吐葉巖木尚抽枝願奉南山夀千秋長若斯¶
　　　蓬萊三殿侍宴奉勅詠終南山應制¶
　　　　　　　　　　　　　　　杜審言¶
北斗挂城邉南山倚殿前雲標金闕逈樹杪玉堂懸半¶
<pb:KR4h0022_WYG_169-7b>¶
嶺通佳氣中峯繞瑞烟小臣持獻夀長此戴髙天¶
　　　&KR0004;春行宫曲宴應制得天字　蘇味道¶
温液吐涓涓跳波急應絃簮&KR0322;承睿賞花桞發韶年聖¶
酒千鍾洽宸章七曜懸㣲臣從此醉還似夣鈞天¶
　　　奉和宴小山池賦得谿字應制¶
　　　　　　　　　　　　　　　武三思¶
年光開碧沼雲色歛青谿凍解魚方戱風喧鳥欲啼巖¶
泉飛野鶴石鏡舞山雞桞發龍鱗上松新麈尾齊九韶¶
<pb:KR4h0022_WYG_169-8a>¶
從此驗三月定應迷¶
　　　凝碧池侍宴應制得出水槎　前　人¶
彼木生何代為槎復幾年欲乗銀漢曲先泛玉池邉擁¶
溜根横岸沉波影倒懸無勞問蜀客此處即髙天¶
　　　凝碧池侍宴㸔競渡應制　　李懐逺¶
上苑清鑾路髙居重豫遊前對芙蓉沼傍臨杜若洲地¶
如𤣥扈望波似洞庭秋列筵飛翠斚分曹戱鷁舟湍髙¶
棹影沒岸近榜歌遒舞曲依鸞殿簫聲下鳯樓忽逄天¶
<pb:KR4h0022_WYG_169-8b>¶
上樂疑逐海查流¶
　　　侍宴旋師喜㨗應制　　　　韋安石¶
蜂蟻屯夷落熊羆逐漢飛忘軀百戰後屈指一年歸厚¶
眷紓天藻深慈解御衣興酣歌舞出朝野嘆光輝¶
　　　梁王宅侍宴應制　　　　　前　人¶
梁園開勝景軒駕動宸衷早荷承湛露修竹引薫風九¶
醖傾鍾石百獸恊絲桐小臣陪宴鎬獻夀奉維嵩¶
　　　同前　　　　　　　　　　張　説¶
<pb:KR4h0022_WYG_169-9a>¶
梁王池館好晩日鳯樓通竹町羅千衞蘭筵降兩宫清¶
歌芳樹下妙舞落花中臣學延州聽還知大國風¶
　　　過太平公主山亭侍宴　　　張昌宗¶
淮南有小山嬴女隠其間折桂芙蓉浦吹簫明月灣扇¶
掩将鶵曲&KR0107;承墮馬鬟歡情本無限莫掩洛城關¶
　　　泛舟侍宴應制　　　　　　張易之¶
平明出御溝解䌫坐廻舟(疑/)緑水澄明月紅羅結綺樓¶
絃歌爭浦入冠蓋逐川流白魚臣作伴相對舞王舟¶
<pb:KR4h0022_WYG_169-9b>¶
　　　公主南宅侍宴應制　　　　前　人¶
逐賞平陽地鳴笳上苑東鳥吟千户竹蝶舞百花叢時¶
攀小山桂共揖大王風坐客無勞起奏簫曲未終¶
　　　興慶池侍宴應制　　　　　蘇　瓌¶
金闕平明宿霧收瑶池式宴俯清流瑞鳯飛來隨帝輦¶
祥魚出戱躍王舟帷齊緑樹當筵宻蓋轉緗荷接岸浮¶
如臨竊比㣲臣懼若濟叨陪聖主遊¶
　　　立春日侍宴内出剪綵花應制　李　嶠¶
<pb:KR4h0022_WYG_169-10a>¶
幸聞年欲至剪綵學芳辰綴綺能似景裁紅巧逼眞花¶
從篋裏發葉向手中春不與韶光競何名天上人¶
　　　同前　　　　　　　　　　趙彦昭¶
剪綵迎&KR0004;候攀條故冩眞花隨紅意發葉就緑情新嫩¶
色驚衘鷰輕香誤採人應為薫風拂能令芳樹春¶
　　　同前　　　　　　　　　　沈佺期¶
合殿春應早開箱綵預知花迎宸翰發葉侍御筵披梅¶
訝香全少桃驚色頓移輕生承剪拂長伴萬年枝¶
<pb:KR4h0022_WYG_169-10b>¶
　　　同前　　　　　　　　　　宋之問¶
金閣装新杏瓊筵弄綺梅人間都未識天上忽先開蝶¶
繞香絲住蜂憐艶粉廻今年春色早應為剪刀催¶
　　　同前　　　　　　　　　　劉　憲¶
上林春館披春光獨早知剪花疑始發刻鷰似新窺色¶
濃輕雪㸃香淺嫩風吹此日叨陪侍恩榮慙數枝¶
　　　同前　　　　　　　　昭容上官氏¶
宻葉因裁吐新花逐剪舒攀條雖不謬摘葉詎知虚春¶
<pb:KR4h0022_WYG_169-11a>¶
至由來發秋還未肯踈借問桃将李相亂欲何如¶
　　　同前　　　　　　　　　　蘇　頲¶
曉入宜春苑穠芳吐禁中剪刀因裂素粧粉為開紅彩¶
異驚流雪香饒㸃便風裁成識天意萬物與花同¶
　　　春日侍宴幸芙蓉園應制　　李　嶠¶
年光竹裏遍春色杏間遥煙氣籠青閣流文蕩畫橋飛¶
花隨蝶舞艶曲伴鸎嬌今日陪歡豫還疑陟紫霄¶
　　　同前　　　　　　　　　　蘇　頲¶
<pb:KR4h0022_WYG_169-11b>¶
御道紅旗出芳園翠輦遊繞花開水殿架竹起山樓荷¶
芰輕薫幄魚龍出負舟寧如穆天子空賦白雲收¶
　　　同前　　　　　　　　　　李　乂¶
水殿臨丹籞山樓繞翠㣲昔遊人託乗今幸帝垂衣澗¶
篠縁峯合巖花逗浦飛朝來江曲地無處不光輝¶
　　　同前　　　　　　　　　　宋之問¶
芙蓉秦地沼盧橘漢家園谷轉斜盤徑江廻曲遶源風¶
來花自舞春入鳥能言侍宴瑶池夕歸途笳吹繁¶
<pb:KR4h0022_WYG_169-12a>¶
　　　三日禁園侍宴　　　　　　沈佺期¶
九重馳道出上巳禊堂開畫鷁中川動青龍上苑來野¶
花飄御座河桞拂天杯日晩迎祥處笙鏞下帝䑓¶
　　　九日侍宴應制得長字(此詩見一百七/十三巻九日門)¶
　　　奉和(一無此/二字)九日侍宴應制得時字¶
　　　　　　　　　　　　　　　蘇　頲¶
嘉㑹宜長日髙遊順動時曉光雲半洗晴色雨餘滋䧏¶
鶴因韶德吹花入御詞願陪陽數節億萬九秋期(一作/㣲臣)¶
<pb:KR4h0022_WYG_169-12b>¶
(復何幸長/得奉私恩)¶
　　此詩一作見嵗時雜詠疑是應制原本後編詩集¶
　　八句皆改¶
　　　中宗䧏誕日長定公主滿月侍宴應制¶
　　　　　　　　　　　　　　　李　嶠¶
神龍見像日仙鳯養雛年大火乗天正明珠對月圓祚¶
遥金篋裏歌奏玉筐前今日宜孫慶還參祝夀篇¶
　　　同前　　　　　　　　　　鄭　愔¶
<pb:KR4h0022_WYG_169-13a>¶
春殿猗蘭羙仙階栢樹榮地逄方節應時覩聖人生月¶
滿増祥莢天長發瑞靈南山遥可獻常願奉皇明¶
　　　嵗夜安樂公主滿月侍宴應制¶
　　　　　　　　　　　　　　　沈佺期¶
除夜子星廻天孫滿月盃詠歌麟趾合簫管鳯雛來嵗¶
短常然桂春盤預折梅聖皇千萬壽乗曉御明臺¶
　　　侍宴桃花園詠桃花應制　　李　嶠¶
嵗去無言忽顦顇時來含笑吐氛氲不能擁路迷仙客¶
<pb:KR4h0022_WYG_169-13b>¶
故欲開蹊待聖君¶
　　　同前　　　　　　　　　　趙彦昭¶
紅蕚競妍春苑曙粉茸新向御筵開長年願奉西王宴¶
近侍慙無東朔才¶
　　　同前　　　　　　　　　　徐彦伯¶
源水叢花無數開丹跗紅蕚間青梅從今結子三千嵗¶
預喜仙逰復再來¶
　　　同前　　　　　　　　　　李　乂¶
<pb:KR4h0022_WYG_169-14a>¶
綺蕚成蹊遍苑芳紅英撲地滿筵香莫将秋宴傳王母¶
來比春華望聖皇¶
　　　同前　　　　　　　　　　蘇　頲¶
桃花灼灼有光輝無數成蹊㸃更飛為見芳林含笑侍¶
遂同温樹不言歸¶
　　　宿羽亭侍宴應制(見一百七十五/巻亭門應制)¶
　　　　　　　　　　　　　　　杜審言¶
　　　白蓮花亭侍宴應制　　　　沈佺期¶
<pb:KR4h0022_WYG_169-14b>¶
九日(一作/月)陪天仗三秋幸禁林霜威變緑嶼雲氣落青¶
岑水殿黄花合山亭綘葉深朱旗夾小徑寳馬駐青潯¶
苑吏收寒菓饔人膳野禽承懽不覺暝遥響素秋砧¶
　　　仙蕚亭初成侍宴應制　　　前　人¶
山中氣色和宸賞第中過輦路披仙掌帷宫拂帝蘿泉¶
臨香澗落峯入翠雲多無異登𤣥圃東南望白河¶
　　　仙蕚池亭侍宴應制　　　　前　人¶
歩輦尋丹障行宫在翠㣲川長㸔鳥㓕谷轉聴猿稀天¶
<pb:KR4h0022_WYG_169-15a>¶
磴扶階逈雲泉透户飛閑花開石竹幽葉吐薔薇徑狹¶
難留騎亭寒欲進衣白龜表(疑作/來)獻夀仙吹返彤闈¶
　　　嵩山石漴侍宴應制　　　　前　人¶
金輿旦下緑雲衢彩殿晴臨碧澗隅溪水泠泠逐行漏¶
山煙片片引香爐仙人六膳調神鼎玉女三漿捧帝壺¶
自昔汾陽紆道駕無如太室覽眞圖¶
　　　三陽宫石漴侍宴應制　　　宋之問¶
離宫秘苑勝瀛洲别有仙人洞壑幽嵓邉樹色含風冷¶
<pb:KR4h0022_WYG_169-15b>¶
石上泉聲帶雨秋鳥向歌筵來是曲雲依帳殿結為樓¶
㣲臣昔忝方明御今日還陪八駿遊¶
　　　麟趾殿侍宴應制　　　　　前　人¶
北闕層城峻西宫&KR0232;道懸乗輿歴萬户置酒望三川花¶
桞含丹日山河入綺筵欲知陪賞處空外有飛煙¶
　　　上陽宫侍宴應制得林字　　前　人¶
廣樂張前殿重裘感聖心砌蓂霜月盡庭樹雪雲深舊¶
幄驂宸御慈恩忝翰林㣲臣一何幸再得聴瑶琴¶
<pb:KR4h0022_WYG_169-16a>¶
　　　侍宴應制　　　　　　　　喬知之¶
紫禁肅晴氛朱城落曉雲豫遊龍駕轉天樂鳯簫聞竹¶
外仙亭出花間輦路分㣲臣一何幸詞賦奉明君¶
　　　奉和幸上陽宫侍宴應制　　前　人¶
紫庭金鳯闕丹禁玉雞川似立蓬瀛上疑遊崑閬前鳥¶
将歌合轉花共錦爭鮮湛露飛堯酒薰風入舜絃水光¶
摇落日樹色帶晴煙向夕廻琱輦佳氣滿巖泉¶
　　　棃園亭子侍宴　　　　　　喬知之¶
<pb:KR4h0022_WYG_169-16b>¶
年光陌上發香輦禁中遊草緑鴛鴦殿花紅翡翠樓天¶
盃承露酌仙管雜風流今日陪歡豫皇恩不可酬¶
　　　守嵗侍宴應制　　　　　　杜審言¶
季冬除夜接新年帝子王孫捧御筵宫闕星河低拂樹¶
殿庭燈燭上薰天彈絲奏管梅風入對局探鈎栢酒傳¶
欲向元正歌萬夀暫留歡賞寄春前¶
　　　故洛陽城侍宴　　　　　　姚元崇¶
遊豫停仙蹕登臨對晩晴川鳬連倒影巖鳥應虛聲野¶
<pb:KR4h0022_WYG_169-17a>¶
奏風成曲山居雲作纓今朝丘壑上髙興小蓬瀛¶
　　　春日洛陽城侍宴　　　　　前　人¶
南山開寳厯北渚對芳蹊的歴風梅度參差露草低堯¶
樽臨上席舜樂下前溪任重由來醉乗酣志轉迷¶
　　　侍宴曲　　　　　　　　　前　人¶
雲陛褰珠扆丹墀覆緑楊隔(疑/)簾粧隠映向席舞低昻¶
鳴佩長廊静開氷廣殿凉歡餘劔履散同輦入昭陽¶
　　　醉中侍宴應制　　　　　　李　白¶
<pb:KR4h0022_WYG_169-17b>¶
桞色黄金嫩棃花白雪香玉樓巢翡翠珠殿鎻鴛鴦選¶
伎隨雕輦徴歌出洞房宫中誰第一飛鷰在昭陽¶
　¶
　¶
　¶
　¶
　¶
　文苑英華巻一百六十九¶
