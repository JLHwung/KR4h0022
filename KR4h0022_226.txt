# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:43.965520
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百二十六
<pb:KR4h0022_WYG_226-1a>¶
欽定四庫全書¶
　文苑英華卷二百二十六　宋　李昉等　編¶
　道門二¶
　　宫觀六十四首¶
　　　入道士觀　　　　　　　　庾　信¶
金華開八景玉洞上三危雲袍白鶴度風管鳯凰吹野¶
衣縫蕙葉山巾篸(去/聲)笋皮何必淮南館淹留攀桂枝¶
　　　遊始興道　　　　　　　　隂　鏗¶
<pb:KR4h0022_WYG_226-1b>¶
紫臺髙不極青溪千仭餘壇邊逢藥銚洞裏閲仙書庭¶
舞經乗鶴池遊被擢(一作/控)魚稍昏薤葉歛欲暝槿花踈¶
徒教斧柯爛㑹自不凌虛¶
　　　和庾肩吾入道士館　　　　周宏正¶
石橋㸔舊跡(一作石橋/有舊路)虛空(一作/靈石)儼衆仙菊潭溜餘水¶
丹竈起寒(一作/殘)煙桃花經作實海水屢成田送還(一作/逆愁)¶
歸里閈(或作/舊里)追問斧柯年¶
　　一作皆藝文類聚¶
<pb:KR4h0022_WYG_226-2a>¶
　　　秋日仙遊觀贈道士　　　　王　勃¶
石圖分帝宇銀牒洞靈宫廻丹縈岫室復翠上巖櫳霧¶
濃金竈静雲暗玉壇空野花常捧露山葉自吹風林泉¶
明月在詩酒故人(集作/水非)同待余逢石髓(集作/駕非)從爾命飛¶
鴻¶
　　　尋道觀(其觀即昌利觀/而張天師居也)　　　前　人¶
芝㕓光分野蓬闕盛規模碧壇清桂閾(集作/影)丹洞肅松¶
樞玉笈三山記金箱五岳圖蒼虬不可得(集作/見)空望白¶
<pb:KR4h0022_WYG_226-2b>¶
雲衢¶
　　　八仙逕(寺南又有昌利觀去寺可/數里巖逕窈窕杖而後進)¶
　　　　　　　　　　　　　　　前　人¶
柰(集作/大)園欣八正松巖訪九仙援蘿規霧術攀桂俯雲¶
煙(集作/阡)岱北鸞驂至遼西鶴騎旋終稀脱塵網連日下¶
芝田¶
　　　和輔先入昊天觀星瞻(集作/星占)　楊　烱¶
遁甲爰皇里星瞻太一宫天門開奕奕佳氣欝葱葱碧¶
<pb:KR4h0022_WYG_226-3a>¶
落三乾外黄圖四海中邑居環若水城闕抵新豐玉檻¶
崑崙側金樞地軸東上真朝北斗元始詠南風漢君祠¶
五帝淮王禮八公道書編(一作/籖)竹簡靈藥灌梧桐草茂¶
(一作/蔓)瓊階緑花繁寳樹紅石樓紛似畫地境淼如空桑¶
海中應積桃源路不窮黄軒若有問三月住崆峒(集作/往崆)¶
(峒/)　　桑海中(集作/年)¶
　　　和劉侍郎入隆唐觀　　　　前　人¶
福地隂陽合仙都日月開山川凌四嶮城樹隠三臺伏¶
<pb:KR4h0022_WYG_226-3b>¶
檻排雲出飛軒遶澗廻參差陵倒景瀟洒軼浮埃百果¶
珠為實群峰錦作苔懸蘿暗凝霧瀑布響成雷方士燒¶
丹液真人泛玉杯還如問桃水更似得蓬萊漢帝求仙¶
日相如作賦才自然金石奏何必上天台¶
　　　遊廢觀　　　　　　　　　前　人¶
青嶂倚丹田荒凉數百年猶知小山桂尚識大羅天藥¶
敗金爐火苔昏玉女泉嵗時無壁畫朝夕有階煙花栁¶
三春節江山四望懸悠然出塵網從此狎神仙¶
<pb:KR4h0022_WYG_226-4a>¶
　　　遊紫霞觀　　　　　　　　駱賔王¶
碧落澄秋景𤣥門啓曙關人疑列禦至客似令威還羽¶
蓋從斯(集作/徒欣)仰雲車未可攀祗應傾玉醴特(集作/時)許寄¶
頽顔¶
　　　遊靈公觀　　　　　　　　前　人¶
靈岑(集作/峰)標勝地(集作/境)神府枕通川玉殿斜連漢金堂¶
迥架煙斷風踈晩竹流水切危(集作/寒)絃别有青門外空¶
無(集作/懐)𤣥圃仙¶
<pb:KR4h0022_WYG_226-4b>¶
　　　春日登金華觀　　　　　　陳子昻¶
白玉仙臺古丹丘别望遥山川亂雲日樓榭入烟霄鶴¶
舞千年樹虹飛百尺橋還疑赤松子天路坐相招(集作/邀)¶
　　　緱山廟(此詩三百二十巻/重出今己削去)　　宋之問¶
王子賔仙去飄颻笙鶴飛徒聞滄海變不見白雲歸天¶
路何其逺人間此㑹稀空歌白雲暮霜月漸㣲㣲¶
　　　過太一觀賈生房　　　　　王　維¶
昔余栖遁日之子煙霞鄰共携松葉酒俱篸竹皮巾攀¶
<pb:KR4h0022_WYG_226-5a>¶
林遍巖洞採藥無冬春謬以道門子徵為驂御臣常恐¶
丹液就先我紫陽賔天促萬塗盡哀傷百慮新跡峻不¶
容俗才多反累真泣對雙泉水還山無主人¶
　　　一柱觀　　　　　　　　　張　說¶
舊說江陵觀初疑神化來空山結雲閣綺靡隨風廻柰¶
何任(一作/祗)一柱斯焉容衆材竒巧(集作/功)非長世今餘草¶
露臺¶
　　　同邢判官尋龍湍觀歸湖中　孫　逖¶
<pb:KR4h0022_WYG_226-5b>¶
星使下仙(集作/天)京雲湖喜晝晴更從探穴處還作棹歌¶
行絲管荷風入簾帷竹氣清莫愁歸路逺水月夜虛明¶
　　　尋雍尊師隠居　　　　　　李　白¶
群峭碧磨天逍遥不記年撥雲尋古道倚樹聴流泉花¶
暖青牛卧松髙白鶴眠語來江色暮獨自下寒煙¶
　　　潯陽紫極宫感秋　　　　　前　人¶
何處聞秋聲翛翛北忩竹廻薄萬古心攬之不盈掬静¶
坐觀衆妙浩然媚幽獨白雲南山來就我簷下宿懶從¶
<pb:KR4h0022_WYG_226-6a>¶
唐生决羞訪季主卜四十九年非一往不可復野情轉¶
蕭散世道有翻覆陶令歸去來田家酒應熟¶
　　　清明日宴梅道士房　　　　孟浩然¶
林卧愁春盡開軒覧物華忽逢青鳥使邀我赤松家丹¶
(一作/金)竈初開火仙桃正落花童顔若可駐何惜醉流霞¶
　　此詩二百十四巻重出今已削去¶
　　　遊精思觀回王白雲在後　　前　人¶
出谷未停午到家已夕曛(集作至家/日已曛)廻瞻下山路但見¶
<pb:KR4h0022_WYG_226-6b>¶
牛羊群樵子暗相失草蟲寒不聞衡門猶未掩佇立待¶
(集作/望)夫君¶
　　　宿天台桐栢觀　　　　　　前　人¶
海行信風㠶夕宿逗雲島緬尋滄洲趣近愛赤城好捫¶
蘿亦踐苔輟棹恣窮(集作/探)討息隂憇桐栢采秀弄芝草¶
鶴唳清露垂鷄鳴信潮早願言觧纓絡從此去煩惱髙¶
歩凌四明𤣥縱(集作/蹤)得三老紛吾逺遊意學此(集作/樂彼)長¶
生道日夕望三山雲濤空浩浩¶
<pb:KR4h0022_WYG_226-7a>¶
　　　宿太平觀　　　　　　　　綦毋潜(見集/本)¶
夕到玉京寢窅𡨕雲漢低䰟交仙室蝶曙聴羽人鷄滴¶
瀝花上露清泠松下溪明當訪真隠揮手入無倪¶
　　　茅山洞口　　　　　　　　前　人¶
華陽仙洞口半嶺拂雲㸔窈窕穿苔壁(集作/陸)差池對石¶
壇方隨地脉轉稍覺水精寒未果變金骨歸來兹路難¶
　　　過方尊師院　　　　　　　前　人¶
羽客北山尋草堂松逕深養神宗示(集作/爾)法得道不知¶
<pb:KR4h0022_WYG_226-7b>¶
心洞户逢雙履寥天有一琴(一作/禽)更登𤣥圃上仍種杏¶
成林¶
　　　武陵龍興觀黄道士房問易因題(一作/贈)¶
　　　　　　　　　　　　　　　王昌齡¶
齋心問易太陽宫八卦真形一氣中仙老言餘鶴飛去¶
玉清墻上雨濛濛¶
　　　尋常山南溪道人(一作/士)隠居　劉長卿¶
一路經行處莓苔見履痕白雲(集作/鳥)依静渚春草閉閒¶
<pb:KR4h0022_WYG_226-8a>¶
門過雨㸔松色隨山到水源溪花與禪意相對亦忘言¶
　　　洞陽山(已見一百/五十九巻)¶
　　　過包尊師山院　　　　　　前　人¶
賣藥曽相識吹簫此復聞杏花誰是主桂樹獨留君潄¶
玉臨丹井圍碁訪白雲道經今為寫不慮惜鵝群¶
　　　自紫陽觀至華陽洞宿侯尊師草堂簡同逰¶
　　　　　　　　　　　　　　　李延陵¶
石林媚烟景句曲盤江甸南向佳氣濃峯峯遥隠見漸¶
<pb:KR4h0022_WYG_226-8b>¶
臨華陽口㣲路入葱蒨七曜懸洞宫五雲抱山殿銀函¶
竟誰發金液徒堪薦千載桃花春(一作空/桃花)秦人深不見¶
東溪喜相遇貞白如㑹面青鳥來去閒紅霞朝夕變一¶
從化真骨萬里乗飛電蘿月延歩虛松花醉閒宴幽人¶
即長往茂宰應交戰明發歸琴堂知君懶為縣¶
　　　題玉真觀李秘書　　　　　韓　翃¶
白雲斜日影深松玉宇瑶壇知幾重把酒題詩人散後¶
華陽洞裏有踈鍾¶
<pb:KR4h0022_WYG_226-9a>¶
　　　同題仙遊觀　　　　　　　前　人¶
仙臺下見五城樓風物凄凄宿雨収山色遥連秦樹晩¶
碪聲近報漢宫秋踈松影落空壇净細草香開(一作/閒)小¶
洞幽何用别尋方外去人間亦自有丹丘¶
　　　宿洞靈觀　　　　　　　　皇甫冉¶
孤煙洞靈觀積雪暮山寒松栢凌髙殿莓苔封古壇客¶
來清夜久仙去白雲殘明日開金籙焚香又沐蘭¶
　　　過李尊師院(集作過樓/觀李尊師)　　　盧　綸¶
<pb:KR4h0022_WYG_226-9b>¶
城闕望烟霞常悲仙路賖寧知樵子逕得到葛洪家犬¶
吠松間月人行洞裏花留詩千載鶴送客五雲車訪(集/作)¶
(傲/)世山空在觀碁日未斜不知塵俗士誰解種胡麻¶
　　　尋賈尊師　　　　　　　　前　人¶
玉洞秦時客焚香映緑蘿新傳左慈訣曽與右軍鵝井¶
舊隂苔遍方書古字多成都今日雨應共酒相和¶
　　　虢州逄侯釗同尋南觀因贈别時停居務¶
　　　　　　　　　　　　　　　盧　綸¶
<pb:KR4h0022_WYG_226-10a>¶
相見翻惆悵應憐責廢官過深慙禄在識淺頼刑寛獨¶
失耕桑業同思弟姪歡衰貧羞客過卑束㑹君難放鶴¶
歸雲壁澆花遶石壇輿還江海上跡在是非端林宻風¶
聲結山髙雨勢寒悠然此中别賔僕亦䦨干(一作/珊)¶
　　　題天華觀　　　　　　　　前　人¶
峰嶂徘徊霞影新一潭寒水絶纎鱗朱字靈書千萬巻¶
(集作/軸)蒼髯道士兩三人芝童解說壺中事玉管能留天¶
上春昨見仙丹求不得漢家簮紱(集作/綬)在羸身¶
<pb:KR4h0022_WYG_226-10b>¶
　　　和李中丞詶萬年房少府過汾州景雲觀因以¶
　　　　寄(房與李早/年同居此)　　　　　　前　人¶
顯晦澹無跡賢哉常晏如如何驚孤鶴忽乃傳雙魚叙¶
以泉石舊悵然風景餘低徊青油幕夢寐白雲居玉洞¶
桂香滿雪壇松影踈沉思瞩仙侣紆組正軍書積學早¶
成道感恩難遂初梅生諒有感歸止豈無廬¶
　　　題葉道士山房　　　　　　顧　况¶
水邊垂栁赤欄橋洞裏仙人碧玉簫近得麻姑書信否¶
<pb:KR4h0022_WYG_226-11a>¶
潯陽向上不通潮¶
　　　題玉真觀公主山池院　　　司空曙¶
香殿&KR0335;遺影春朝玉户開羽衣重素機(集作/几)朱網儼塵¶
埃(集作/輕埃)石自蓬山得泉經太液來栁絲遮緑浪花粉落¶
青苔鏡掩鸞空在霞銷風不廻(一作/來)惟餘古桃(一作/古壇)樹¶
傳是上仙栽¶
　　　同蕭鍊師宿太一廟　　　　李　益¶
㣲月空山曙春初(集作/祠)謁少君落花壇上掃(集作/拂)流水¶
<pb:KR4h0022_WYG_226-11b>¶
洞中聞酒引芝童奠香餘桂女焚鶴飛將羽節遥向赤¶
城分¶
　　　雲陽觀寄袁稠　　　　　　李　端¶
花洞漏沉沉(集作花洞/晩隂隂)仙壇隔杏林潄泉春谷冷𢷬藥¶
夜窻深石上開仙酌(集作/山酒)松間對玉琴戴家溪北住雪¶
後去相尋¶
　　　武康郭外望許緯先生山居　崔　洞¶
湖上千峰帶落暉白雲開處見柴扉松門一逕仍生草¶
<pb:KR4h0022_WYG_226-12a>¶
應是仙人(一作/先生)向郭稀¶
　　　題茅山李尊師所居　　　　嚴　維¶
天師百歲少如童不到山中更不逢洗藥毎臨新瀑水¶
歩虚時遶最髙峯籬根五月&KR0335;殘雪座石千年䕃古松¶
此去人寰知近逺廻㸔路隔一重重¶
　　　經故賀賔客鏡湖道士觀　　朱　放¶
已得歸鄉里逍遥一外臣那隨逝(集作/流)水去不待鏡湖¶
春雪裏登山屐林間漉酒巾空餘(集作/&KR0335;)道士觀誰是學¶
<pb:KR4h0022_WYG_226-12b>¶
仙人¶
　　　宿王尊師居　　　　　　　于　鵠¶
夜愛雲林好寒天月裏行青牛眠樹影白犬吠猿聲一¶
磬山(集作/上)院静千燈溪路明從來此峯客幾個得長生¶
　　　過凌霄洞天謁張先生祠¶
　　　　　　　　　　　　　　　前　人¶
戢戢亂峯裏一峯獨凌天下㸔知(一作/如)尖髙上有十里¶
泉至人愛幽深一住十五(一作/五十)年懸犢(一作/牘)到其上乗¶
<pb:KR4h0022_WYG_226-13a>¶
牛耕藥田衣食不下求乃是雲中仙山僧獨知處相引¶
衝碧烟斷崖畫昏黒槎臬横雙(一作/隻)椽面壁攀石稜養¶
力方敢前累歇日已没始到茅堂邊見客不問誰禮質¶
無周旋醉卧枕欹樹坐寒展青氊折松掃藜牀秋菓顔¶
色鮮鍊蜜敲石炭洗澡乗瀑泉白犬䑛客衣驚走聞腥¶
羶乃知軒冕徒寜比雲壑眠(一作皆王/安石詩選)¶
　　　早上凌霄第六峰入紫谿禮白鶴祠¶
　　　　　　　　　　　　　　前　人¶
<pb:KR4h0022_WYG_226-13b>¶
路轉第六峰傳是十里程放石試淺深䃂壁蛇鳥驚欲¶
下先襞衣路低避枯莖廻途歇嵌崛整帶重冠纓及到¶
紫石溪晻晻天已明漸近神仙居桂花濕溟溟隂苔無¶
人蹤是得白鶴翎忽然見朱樓象牌題玉京沉沉五雲¶
影香風散縈縈清齋列上堂忩户懸水晶青童搗金屑¶
臼杵聲丁丁腥羶遥問誰稽首稱姓名若容在溪口願¶
乞殘雲英¶
　　　同張明府遊仙臺　　　　　朱　灣¶
<pb:KR4h0022_WYG_226-14a>¶
松檜隂隂一逕㣲中峯石室到人稀仙官不住青山在¶
古老相傳白日飛華表問㸔何歲木片雲&KR0335;著去時衣¶
今朝&KR0375;(疑作/茂)宰尋真宰暫駐雙鳬且莫歸¶
　　　宿天柱觀　　　　　　　　僧靈一¶
石室初投宿仙翁喜暫容花源隔水見洞府過山逢泉¶
湧堦前地雲生户外峰中宵自入定不是欲降龍¶
　　　經仙人渚即沈山下古人沈羲白日昇仙處¶
　　　　　　　　　　　　　　　僧皎然¶
<pb:KR4h0022_WYG_226-14b>¶
日月人間短何時此得仙古山春已盡遺渚事空傳不¶
見騰雲駕徒臨(一作/聞)洗藥泉如今成逝水翻使恨流年¶
　　　仙女臺(得仙/字)　　　　　　　前　人¶
寂寞(一作/寂)舊桑(一作/朱)田誰家(一作/何時)女得仙應無鷄犬在¶
空有子孫傳古木花猶發荒臺月尚懸(一作荒臺/路未還)片雲¶
低不散(一作暮/雲一片)疑是却(一作/欲)歸年¶
　　　題應聖觀　　　　　　　　王　建(見集/本)¶
精思堂上畫三身廻作仙宫度美人賜藥御書金字貴¶
<pb:KR4h0022_WYG_226-15a>¶
行香天樂羽衣新空廊雨滴花甎縫小殿蟲縁玉像塵¶
頭白女冠猶說得枯株不似已前春¶
　　　題東華觀　　　　　　　　　前　人¶
路盡烟光外院門題上清鶴雛靈解(集作/虛)語瓊葉軟無¶
聲白髪道心熟黄衣仙骨輕還歸對憂樂何處覔長生¶
　　　和楊三舍人晩秋與崔二舍人張秘監苖考功¶
　　　　同遊昊天觀時中書寓直不得陪隨因追往¶
　　　　年曾與舊僚聯遊此觀記題在壁已有淪亡¶
<pb:KR4h0022_WYG_226-15b>¶
　　　　書事感懷輙以呈寄兼呈東省三給事之作楊¶
　　　　君見徵鄙詞因以繼和　　　武元衡¶
瑶圃髙秋㑹金閨奉詔辰朱輪天上客白石洞中人珮¶
響泉聲雜朝衣羽服親九重青瑣秘三秀紫芝新化藥¶
秦方士偷桃漢侍臣玉笙王子駕遼鶴令威身歎逝頺¶
波逺緘詞麗曲春重將悽恨意苔壁問遺塵(一作/因)¶
　　　題元和師仙藥室　　　　　　楊　衡¶
山邊蕭寂室石掩浮雲扄遶室㣲有路松烟深㝠㝠入¶
<pb:KR4h0022_WYG_226-16a>¶
松汲寒水對鶴問仙經石几香未盡水花風欲零何年¶
去華表幾度窮滄溟却顧宦遊子𦕈如霜中螢¶
　　　遊陸先生故巖居　　　　　前　人¶
獨壑臨萬嶂蒼苔絶行跡仰窺猿挂樹(一作/松)俯對鶴巢¶
石上有一巖屋相傳靈人宅深林無陽暉幽水轉鮮碧¶
拾薪遇遺鼎探空得古籍結念候雲興燒香坐終夕¶
　　　宿青牛谷梁鍊師仙居　　　前　人¶
隨雲歩入青牛谷青牛道士&KR0335;我宿可憐夜久月明中¶
<pb:KR4h0022_WYG_226-16b>¶
惟有壇邊一枝竹¶
　　　經東都安國觀九公子舊院作¶
　　　　　　　　　　　　　　　劉禹錫¶
仙院御溝東今來事不同門開青草日樓閉緑楊風將¶
犬昇天路披霓赴月宫武皇曽駐蹕親問主人翁¶
　　　元和十年自朗州承詔至京戱贈㸔花諸君子¶
　　　　　　　　　　　　　　　前　人¶
紫陌紅塵拂面來無人不道㸔花廽𤣥都觀裏桃千樹¶
<pb:KR4h0022_WYG_226-17a>¶
盡是劉郎别(集作/去)後栽¶
　　　再遊𤣥都觀絶句　　　　　前　人¶
百畆庭中半是苔桃花净盡菜花開種桃道士歸何處¶
前度劉郎今獨來¶
　　　善養臺下作(集作/山上)　　　　　前　人¶
先生見堯心相與公(集作/去)九有斯民既已治我得安山¶
(一作/林)藪道為自然貴名是無窮夀瑶壇在此山識者常¶
廽首¶
<pb:KR4h0022_WYG_226-17b>¶
　　　玉真觀　　　　　　　　　張　籍¶
臺殿曽為貴主家春風吹盡竹窻紗院中仙女脩香火¶
不許閒人入㸔花¶
　　　不食仙姑山房　　　　　　前　人¶
寂寂桂花裏草堂唯素琴因仙曽改姓見客不言心月¶
出溪路静鶴鳴雲樹深丹砂如可學便欲住幽林¶
　　　西上經靈寳觀(觀即尹真/人舊宅)　　孟　郊¶
道士無白髮語音靈泉清青松多夀色白石恒夜明放¶
<pb:KR4h0022_WYG_226-18a>¶
歩霽霞起振衣華風生真文秘中頂寳氣浮四楹一片¶
古關路萬里今人行上仙不可見孤(集作/驅)䇿徒西征¶
　¶
　¶
　¶
　¶
　¶
　¶
<pb:KR4h0022_WYG_226-18b>¶
　¶
　¶
　¶
　¶
　¶
　¶
　¶
　文苑英華巻二百二十六¶
