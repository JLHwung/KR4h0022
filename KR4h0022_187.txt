# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:42.981168
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百八十七
<pb:KR4h0022_WYG_187-1a>¶
欽定四庫全書¶
　文苑英華巻一百八十七　宋　李昉等　編¶
　省試八¶
　　秋山極天浄一首　　　落日山照曜一首¶
　　積雪為小山一首　　　監試蓮花峯一首¶
　　謝真人僊駕過舊山二首¶
　　宣州試䆫中列逺岫一首¶
　　登雲梯二首　　　　　日暖萬年枝四首¶
<pb:KR4h0022_WYG_187-1b>¶
　　風動萬年枝三首　　　禁中春松四首¶
　　貢院樓北新栽小松四首¶
　　尚書都堂瓦松一首　　文宣王廟古松一首¶
　　幽人折芳桂一首　　　秋風生桂枝一首¶
　　月中桂樹一首　　　　華州試月中桂一首¶
　　府試木向榮一首　　　古木卧平沙一首¶
　　竹箭有筠三首　　　　震為蒼筤竹一首¶
　　嘉禾合穎二首　　　　秋稼如雲一首¶
<pb:KR4h0022_WYG_187-2a>¶
　　麥穗两岐一首　　　　餘瑞麥一首¶
　　良田無晩歲一首　　　霜菊二首¶
　　月夜梧桐葉上見寒露一首¶
　　　秋山極天浄　　　　　　　朱延齡¶
雨洗高秋淨天臨大野閑葱蘢清萬象繚繞出層山日¶
落千峯上雲銷萬壑間緑蘿霜後翠紅葉雨來殷散彩¶
輝呉甸分形壓楚闗欲尋霄漢路延首願登攀¶
　　　落日山照曜　　　　　　　失　名¶
<pb:KR4h0022_WYG_187-2b>¶
徘徊空山下晼晩殘陽落圓影過峯巒半規入林薄餘¶
光徹羣岫亂彩分重壑石鏡共澄眀巖光同照灼棲禽¶
去杳杳夕烟生漠漠此境(一作/景)誰復知獨懐謝康樂¶
　　　積雪為小山　　　　　　　劉慎虚¶
飛雪伴春還春庭曉自閒虚心應任道遇賞遂成山峯¶
小形全秀巖虚勢莫攀以幽能皎㓗謂近可循環孤影¶
臨氷鏡寒光對玉顔不隨遲日盡留顧歲華間¶
　　　監試蓮花峯　　　　　　　劉得仁¶
<pb:KR4h0022_WYG_187-3a>¶
太華萬餘重岧嶤只此峯當秋倚寥泬入望似芙蓉翠¶
㧞千尋直青危一朶穠氣分毛女秀靈有羽人蹤倒影¶
侵闗路香風(集作/流香)激廟松塵埃終不及車馬自憧憧¶
　　　謝真人僊駕過舊山　　　　范傳正¶
麾盖從僊府笙歌入舊山水流丹竈缺風起草堂闗白¶
鹿行為衛青鸞舞自閒種松鱗未老移石蘚仍斑望路¶
烟霄外廻輿嶺岫間豈惟遼海鶴空歎令威還¶
　　　同前　　　　　　　　　　夏方慶¶
<pb:KR4h0022_WYG_187-3b>¶
何年成道去綽約化童顔天上辭真侣人間憶舊山桑¶
田今已變蘿蔓(一作/逕)尚堪攀雲覆瑶壇浄苔生丹竈閒¶
逍遥㸔白石寂寞閉𤣥闗應是悲塵累思將羽駕還¶
　　　宣州試窻中列逺岫　　　　白居易¶
天静秋山好窻開曉翠通遥憐峯窈窕不隔竹䝉籠萬¶
㸃當虚室千重疊逺空列簷攅秀氣縁隙助清風碧愛¶
新晴後明宜反照中宣城郡齋在望與古詩(集作/時)同¶
　　　登雲梯　　　　　　　　　殷　琮¶
<pb:KR4h0022_WYG_187-4a>¶
碧落逺澄澄青山路可昇身輕疑易蹋歩獨覺難慿邐¶
迤排將近廻翔勢漸登上寧愁屈曲高更喜超騰江樹¶
遥分藹山嵐宛若凝赤城容許到敢憚百千層¶
　　　同前　　　　　　　　　　湯　洙¶
謝客常遊處層巒枕碧溪經過殊俗境登陟象雲梯歩¶
歩勞山屐行行躡澗霓廻臨天路廣覆聎夕陽低賞詠¶
情彌愜風塵事已睽前脩如可慕&KR0008;(疑作/投)足固思齊¶
　　　日暖萬年枝　　　　　　　蔣　防¶
<pb:KR4h0022_WYG_187-4b>¶
新陽歸上苑嘉樹獨含妍散漫添和氣曈曨巻曙烟流¶
輝宜聖日接影貴芳年自與恩光近那闗煦嫗偏結根¶
誠得地表壽願符天誰道陵寒質從茲不曖然¶
　　　同前　　　　　　　　　　鄭　求¶
旭日升溟海芳枝散曙烟温仁臨樹久煦嫗在條偏陽¶
徳符君惠嘉名表聖年若承恩渥厚常屬棟梁賢生植¶
雖依地光華只信天不才堪仄陋徒望向榮先¶
　　　同前　　　　　　　　　　王　約¶
<pb:KR4h0022_WYG_187-5a>¶
靄靄&KR0686;庭裏沉沉玉砌陲初升九華日潜暖萬年枝煦¶
嫗光偏好青葱色轉宜每因韶景麗長沐惠風吹隠映¶
當龍闕氛氲隔鳯池朝陽光照處唯有近臣知¶
　　　同前　　　　　　　　　　鄭師貞¶
禁樹敷榮早偏將麗日宜光摇連北闕影泛滿南枝得¶
地方和煦逢時異赫曦葉和盈數積根是永年移霄露¶
猶殘潤薫風更共吹餘暉誠可託况近鳯凰池¶
　　　風動萬年枝　　　　　　　韋　紆¶
<pb:KR4h0022_WYG_187-5b>¶
嘉名標萬祀擢秀出深宫嫩葉含煙藹芳柯振惠風參¶
差摇翠色綺靡舞晴空氣禀禎祥異榮霑雨露同天年¶
方未極聖壽比應崇幸列華林裏知殊衆木中¶
　　　同前　　　　　　　　　　樊陽源¶
珍木羅前殿乗春任好風振柯方裊裊舒葉乍䝉䝉影¶
動丹墀上聲傳紫禁中離披偏向日凌亂半分空輕拂¶
祥煙散低摇翠色同長令占天眷四氣借全功¶
　　　同前　　　　　　　　　　許　稷¶
<pb:KR4h0022_WYG_187-6a>¶
瓊樹春偏早光風處處宜曉浮三殿日暗度萬年枝婀¶
娜摇僊禁繽翻映玉池含芳煙乍合拂砌影初移為近¶
韶陽煦皆先衆卉垂成隂知可待不與衆芳隨¶
　　　禁中春松　　　　　　　　陸　贄(類詩作/白行簡)¶
隂隂清禁裏蒼翠滿春松雨露恩偏近陽和色更(一作/正)¶
濃高枝分曉日靈韻(一作/虚吹)雜宵鐘嵐(一作/香)助鑪烟逺形¶
疑盖影重願符千載(類詩作/千嵗)壽不羡五株封儻得(類詩/作長)¶
(得/)廻天眷全勝老碧(一作/一)峯¶
<pb:KR4h0022_WYG_187-6b>¶
　　　同前　　　　　　　　　　周　存¶
幾嵗含貞節青青紫禁中日華留偃盖雉尾轉春風不¶
為繁霜改那將衆木同千條攅翠色百尺澹晴空影宻¶
金莖近花明鳯沼通安知幽澗側獨與散樗叢¶
　　　同前　　　　　　　　　　員南溟¶
欝欝貞松樹隂隂在紫宸葱蘢偏近日青翠更宜春雅¶
韻風來起輕烟霽後新葉深棲語鶴枝亞拂朝臣全節¶
長依地陵雲欲致身山苖䕃不得生植荷陶鈞¶
<pb:KR4h0022_WYG_187-7a>¶
　　　同前　　　　　　　　　　常　沂¶
映殿松偏好森森列禁中攅柯霑聖澤踈盖引皇風晩¶
色連秦苑春香滿漢宫操將貞石固材與直臣同翠影¶
宜青𤨏蒼(一作/纎)枝秀碧空還知沐天眷千載更葱蘢¶
　　　貢院樓北新栽小松　　　　李正封¶
青蒼初得地華省植來新尚帯山中色猶含洞裏春近¶
樓依北戸隠砌浄遊塵鶴壽應成盖龍形未有鱗為梁¶
資大厦封爵耻嬴秦幸此觀光日清風屢得親¶
<pb:KR4h0022_WYG_187-7b>¶
　　　同前　　　　　　　　　　白行簡¶
華省春霜曙樓隂植小松移根依厚地委質别危峯北¶
户知猶逺東堂幸見容心堅終待鶴枝嫩未成龍夜影¶
㸔仍薄朝嵐色漸濃山苖不可䕃孤直俟秦封¶
　　　同前　　　　　　　　　　錢衆仲¶
愛此凌霜操移來獨占春貞心初得地勁節始依人晩¶
(疑/)月烟猶薄當軒色轉新枝低無宿羽葉静不留塵每¶
與芝蘭近常慙雨露均幸因逢顧盼生植及茲辰¶
<pb:KR4h0022_WYG_187-8a>¶
　　　同前　　　　　　　　　　呉武陵¶
拂檻愛貞容移根自逺峯曽經芳(一作已/曽經)草沒終不住¶
(疑/)苔封葉少初陵雪鱗生欲化龍乗春濯雨露得地近¶
垣墉逐吹香㣲動含烟色漸濃時廻日月照為謝小山¶
松¶
　　　尚書都堂瓦松　　　　　　李　𣋌¶
華省祕僊蹤高堂露瓦松葉因春後長花為雨來濃影¶
混鴛鴦色光含翡翠容天然斯所寄地勢太無從接棟¶
<pb:KR4h0022_WYG_187-8b>¶
臨䨇闕連甍近九重寧知深澗底霜雪嵗兼封¶
　　　文宣王廟古松　　　　　　李　胄¶
列植成均裏分行古廟前隂森非一日蒼翠自何年寒¶
影煙霜暗晨光枝葉妍近簷隂更静臨砌色相鮮每愧¶
聞鐘磬多慙接豆籩更宜教胄子於此學貞堅¶
　　　幽人折芳桂　　　　　　　失　名¶
厚地生芳桂遥林聳榦長葉開風裏色花吐月中光曙¶
鳥啼餘翠幽人愛早芳動時垂露滴攀處拂衣香曲調¶
<pb:KR4h0022_WYG_187-9a>¶
聲猶苦孤(一作/因)高力自強一枝終是折榮耀在東堂¶
　　　秋風生桂枝　　　　　　　失　名¶
寒桂秋風動蕭蕭自一枝方將擊林變不假舞松移散¶
翠幽花落摇青宻葉離哀猿驚助褭花露滴争垂遺韻¶
連波聚流音萬木隨常聞小山裏逋客最先知¶
　　　月中桂樹　　　　　　　　顧封人¶
芬馥天邊桂扶踈在月中能齊大椿長不與小山同皎¶
皎舒華色亭亭麗碧空虧盈寧委露摇落不闗風歲晩¶
<pb:KR4h0022_WYG_187-9b>¶
花應發春餘質詎豐無因遂攀賞徒欲望青葱¶
　　　華州試月中桂　　　　　　張　喬¶
與月轉鴻濛扶踈萬古同根非生下土葉不墮秋風每¶
以(類詩作/毎向)圓時足還隨缺處空影高羣木外香滿一輪¶
中未種丹霄日應虛玉(一作/白)兎宫如何當(一作何/當因)羽化¶
細得問𤣥功¶
　　　府試木向榮　　　　　　　鄭　谷¶
園林青氣動衆木散寒聲敗葉墻隂在滋條雪後榮忻¶
<pb:KR4h0022_WYG_187-10a>¶
忻春令早藹藹日華輕庾嶺梅先覺隋堤栁暗驚山川¶
應物候臯壤起農情秪待花開日連棲出谷鶯¶
　　　古木卧平沙　　　　　　　王冷然¶
古木卧平沙摧殘嵗月賖有根横水石無葉拂煙霞春¶
至苔為葉冬來雪作花不逢星漢使誰辨是靈槎¶
　　　竹箭有筠　　　　　　　　李　程¶
常愛凌寒竹堅貞可喻人能將先進禮義與後彫隣冉¶
冉猶全節青青尚有筠陶鈞二儀内柯葉四時春待鳯¶
<pb:KR4h0022_WYG_187-10b>¶
花仍吐停霜色更新方持不易操對此欲觀身¶
　　　同前　　　　　　　　　　席　䕫¶
共愛東南羙青青歎有筠貞姿衆木異秀色四時均枝¶
葉當無改風霜豈憚頻虛心如待物勁節自留春鮮潤¶
期棲鳯嬋娟可並人可憐初籜卷粉澤更宜新¶
　　　同前　　　　　　　　　　張仲方¶
東南生緑竹獨美有筠箭枝葉詎曽凋風霜孰云變偏¶
宜林表秀多向嵗寒見碧色乍葱蘢青光常蒨練皮開¶
<pb:KR4h0022_WYG_187-11a>¶
鳯彩出節勁龍文見愛此守堅貞含歌屬時彦¶
　　　震為蒼筤竹　　　　　　　朱慶餘¶
為擢東方秀蕭(集作/脩)然異衆筠青葱纔映粉䝉宻正含¶
春嫩籜霑微雨幽根絶細塵乍憐分徑小偏覺帯烟新¶
結實皆留鳯垂隂似庇人願為竿在手深水釣(集作/掛)赬¶
鱗¶
　　　嘉禾合穎　　　　　　　　孟　簡¶
玉燭將成嵗封人亦自歌八方霑聖澤異畆發嘉禾共¶
<pb:KR4h0022_WYG_187-11b>¶
秀芳何逺連莖瑞且多穎低甘露滴影亂惠風過表稔¶
由神化為祥識氣和因知興嗣嵗王道舊無頗¶
　　　同前　　　　　　　　　　失　名¶
天祚皇王德神呈瑞榖嘉感時苖特(一作/自)秀證道葉方¶
華氣轉騰佳色雲披映早霞薫風浮合頴湛露浄祥花¶
六穗垂兼倒孤莖嫋復斜影(疑/)同唐叔獻稱慶比周家¶
　　　秋稼如雲　　　　　　　　蔣　防¶
肆目如雲處三田大有秋葱蘢初滿墅(類詩作/蔽野)散漫正¶
<pb:KR4h0022_WYG_187-12a>¶
盈疇稍混從龍勢寧同觸石幽紫芒分羃羃青野(類詩/作清)¶
(夜/)澹油油始愜倉箱望終無滅裂憂西成知不逺雨露¶
復何酬¶
　　　麥穗两岐　　　　　　　　鄭　畋¶
聖慮憂千畆嘉苖薦两岐如雲方表盛成穗忽標竒瑞¶
露縱横滴祥風左右吹謳謡連上苑花日遍平陂(一作/岐)¶
史册書堪重丹青畫更宜願依連理樹俱作萬年枝¶
　　　餘瑞麥　　　　　　　　　張　聿¶
<pb:KR4h0022_WYG_187-12b>¶
瑞麥生堯日芃芃雨露偏两岐分更合異畆穎仍連冀¶
獲明王慶寧唯太守賢仁風吹靡靡甘雨長芊芊聖德¶
應多稔皇家配有年已聞天下㤗誰為濟西田¶
　　　良田無晩歲　　　　　　　丁　澤¶
人功雖未及地力信非常不任耕耘早偏宜黍稷良無¶
年皆有穫後種亦先芳憮憮(疑/)盈千畆青青保萬箱何¶
湏祭田祖詎要察農祥况是春三月和風日又長¶
　　　霜菊　　　　　　　　　　席　䕫¶
<pb:KR4h0022_WYG_187-13a>¶
時令忽已變行㸔被霜菊可憐後時秀當此凛風肅淅¶
瀝翠枝翻淒清金蘂馥凝姿節堪重登艶景非淑寧祛¶
青女威願盈君子掬持來泛罇酒永以照幽獨¶
　　　同前　　　　　　　　　　失　名¶
秋盡北風去律移寒氣肅淅瀝降繁霜離披委殘菊華¶
滋尚照灼幽氣含紛郁的的冐空園萋萋被幽谷騷人¶
有遺詠陶令曽盈掬儻使懐袖中猶堪襲餘馥¶
　　　月夜梧桐葉上見寒露　　　戴　察¶
<pb:KR4h0022_WYG_187-13b>¶
蕭踈桐葉上月白露初團滴瀝珠(疑/)光滿熒煌素彩寒¶
風摇愁玉墜枝動惜珠乾氣冷初(疑/)秋晩聲微覺夜䦨¶
凝空流欲遍潤物浄宜㸔莫厭窺臨倦將晞聚更難¶
　¶
　¶
　¶
　¶
　文苑英華卷一百八十七¶
