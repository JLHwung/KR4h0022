# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:51.562937
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百七十九
<pb:KR4h0022_WYG_479-1a>¶
欽定四庫全書¶
　文苑英華巻四百七十九　宋　李昉等　編¶
　寧邦¶
　　臨難不顧狥節寧邦䇿三道¶
　經國¶
　　文可以經邦國䇿三道¶
　長才¶
　　長才廣度沈迹下僚䇿一道¶
<pb:KR4h0022_WYG_479-1b>¶
　　應臨難不顧狥節寧邦科䇿(長壽/三年)¶
　　　第一道¶
問若濟巨川必慿舟楫之勢將興大厦實佇欒櫨之材¶
聖皇提象膺符順天革命變澆風於易簡濟(一作/躋)薄俗¶
於醇醲未明求衣日旰忘食無遺庖(一作/炰)鼎不棄芻蕘¶
聞逆耳之言欣(一作/怡)然啓齒聽犯鱗之說假以温顔緬¶
懐六(一作/七)聖之規勞求五臣之俊至如臨難不顧知無¶
不為獻替帷幄匡過補缺爰自御命之流並應搜揚之¶
<pb:KR4h0022_WYG_479-2a>¶
旨子大夫博古强學見賢思齊一善或同(一作咸/周非)千載¶
相遇肇自漢魏以及梁陳若斯之人者(一無/者)布在方䇿¶
宜具載(一作/陳)年代各叙徽猷無憚米鹽用旌多識¶
　　　對　　　　　　　　　　　薛　稷¶
對曰后克艱厥后臣克艱厥臣是羣龍無首虚已明庭¶
之上鼷䑕全身深穴神丘之下故有勞於一饋不輟子¶
高之耕待以三旌無過屠羊之肆懐乎朽馭(一作懍/乎秋駕)既¶
識為君之難跼此春氷未見為臣之易然而夣弼降佐¶
<pb:KR4h0022_WYG_479-2b>¶
風起雲從其天祐之俊乂將至當今制賢以禄制爵以¶
庸設言不違式化厥訓覇王騏驥翼天駟而齊衡社禝¶
元龜升帝寳而負兆猶是幽芳在採雲逸來覊垂倒景¶
之懸光燭重泉之沉隱故逺臣得離山草比獻野芹瞻¶
望天臺數跡對曰帝徳廣運六臣參其業天道大明五¶
帝陳其序猶黼黻之章五色鼎鼐之餁五味五靈之効¶
禎祥五音之和雅樂若乃同義變力古人中求則紀信¶
誑項以免君王經刎頸以紓國九鄉居府王脩從赴難¶
<pb:KR4h0022_WYG_479-3a>¶
之義二國合圍路中無返言之失漢帝之憚汲黯陳王之¶
畏桞荘社稷之臣於是乎在恪居爾位勤不告勞則蕭公¶
堂堂呉漢紏紏馮豹伏於閣下黄公宿於臺上憂公奉國¶
可以不謂忠乎書誡面從詩詠司直犯顔無隱求福不囬¶
周昌之比漢髙同乎桀紂劉毅之方晉武類彼桓靈申屠¶
剛之軔車鍾離意之排閤史魚是慕直在其中聖人(闕/)議¶
君子謀道張良之翼漢王郭嘉(一作/隗非)之協魏主宋武之得¶
穆之齊高之得禇彦定䇿决勝謀夫孔多蓬矢桑弧有志¶
<pb:KR4h0022_WYG_479-3b>¶
四海飛旌挿羽道好二同膠柱豈調絃之術飲氷實將命¶
之難陸賈南行責蠻夷之失禮陳湯西討誅單于之暴慢¶
終令趙佗貢職郅支傳首竹帛所載斯其庶乎謹對¶
　　　第二道¶
問自周星攅耀漢日通輝象教聿興苾蒭鬱起眷兹和¶
衆因果為先伊此法門棟梁攸屬我皇光膺天授託降¶
閻浮𢎞八觧之要津啟四禪之幽鍵濟含生於彼岸證¶
圓果於中天紺宇巍巍緇徒翼翼莫不譽髙澄什聲重¶
<pb:KR4h0022_WYG_479-4a>¶
安逺振三飜於辨囿悟兩諦於談筵飛錫煙蒸乗杯霧¶
委蘭艾因而或揉玉石由是難甄迹雖選於𤣥關名乃¶
編於白屋若欲令沙汰促以金科將恐乖智海之𢎞規¶
匪提河之遺範然則經行之所在釋氏而含容朱紫分¶
區談王化而期切弛(一作/施)張之術去就何從¶
　　　對¶
對曰竊惟善本無生兹縁常寂捨身捨智湼槃之行可¶
觀不動不定般若之名已立尊容聖質剖碧玉而恒傳¶
<pb:KR4h0022_WYG_479-4b>¶
寳相靈摸鏤紫金而尚在運二儀而廻掌巍乎寳力極¶
萬物之濡足皇矣能仁是以付受有歸鬱興尊記知來¶
之鑒逺明於萬刼祚聖之符大啟於九部始則江漢廣¶
被終以闗河積學由是名僧軰出賢衆肩降道行息於¶
顧澄什而服侣戒梵禪結視安逺而俯孩雖葱嶺伽藍¶
涉流沙而西極白木聚落浮漲海而東馳聖教之興為¶
期為感(此句/疑)但敬重堅固有悲忍之大權循習䕶持有¶
煩惱之深淺物情以之勤切俗慕由是懇到苟求利養¶
<pb:KR4h0022_WYG_479-5a>¶
或滋貪濁濫名竊服行偽學非魚目叨珍遂入摩尼之寳¶
烏鵲借類便假伽藍之翼謂宜宥而勿罰限其自新巻迹¶
緇林之遊反服白衣之役則慜(一作/&KR0598;)愚受智寛令四飛辨¶
是决嫌浮食一變九色揚翰不謬於楚雞六管流聲豈混¶
於齊士庻人無量在釋典而雖𢎞出家有限慿國經而必¶
恪維摩之入諸必(疑作/心)藏尚為居士之身菩薩之惠其神¶
通由特在家之誡未虧平等何妨(一作/方)慎擇謹對¶
　　　第三道¶
<pb:KR4h0022_WYG_479-5b>¶
問神農王(一無/王字)曰金城千里湯池百步而無粟者不(一作/弗)¶
能守也然則師出以律咸資於糗糧兵雖尚竒必藉於流¶
衍皇周八紘有截四海無虞折衝樽爼之間旅軍袵席之¶
上而吐蕃小醜時擾於沙塲黙啜遺兇偷生於玉塞由是¶
任以精卒寄以邉陲車徒置騎實賴防禦飛芻運粟輓轉¶
之弊(一作飛芻&KR1966;/粟轉餽之弊)尤深疆理屯田播植之功難就欲使人¶
無憂於半菽嵗有積於如坻强國富甿佇聆良䇿¶
　　　對¶
<pb:KR4h0022_WYG_479-6a>¶
對曰持人之術地著為本應敵之道糗糧為先故李悝¶
盡地力而創謀本能强魏衛鞅開阡陌而急戰終以覇¶
秦當今三壤既平九税有職倉庾陳積秷秸充仞山川¶
効祉而咸叙陰陽感化而致和狡戎黠羌不討之日乆¶
矣天有星象以分其區地有山河以致其險素野遐曠¶
𤣥國寒凉塞下三春未辨重重之樹河邉九月已落青¶
青之草我后惻隱巖廊之下垂拱袵席之上聖智備天¶
地神武動山岳悠然逺覧白露凉秋建日月朱鳥之旗¶
<pb:KR4h0022_WYG_479-6b>¶
樹風雨蒼牛之艶(疑/)将帥良猛謀慮深長猶重息人未¶
脩伐鬼而犬羊無檢時驚邉柝定逺侯之功畧還出玉¶
門戍校尉之七營更連金郡麻奴小醜敢懐凌斥之心¶
榆鬼殘袄仍延晷刻之命結山豪而嘯聚驅糓馬而陸¶
梁百萬之師糗糧易盡空虚之地轉餉難集良可追蹤¶
墾草取彼大田脩充國之舊圖採威明之逺筭将軍素¶
勵爰興斷河之術都尉垂強畢盡通溝之利舉農夫而¶
休戰士息轉輸而用耕牛智効其謀勇奮其力資虜金¶
<pb:KR4h0022_WYG_479-7a>¶
之如粟籍邉馬之如羊賞士犒師選騎舘糓或休垣罷¶
障城㓕途殚然後坐鳳凰之臺驗麒麟之貢王旅凱入¶
豈不休哉清問徒訓(疑/)危言每竭短才杼軸景夕貽憂¶
謹對¶
　　　文可以經邦國策(景雲/二年)¶
問三雄鼎立四海𤓰分魏氏獨跨于中原孫劉割㨿于¶
南土五勝更襲唯受命以當塗四大居尊咸仗義而稱¶
帝二十八宿指躔次於何方三十六郡列封疆於何所¶
<pb:KR4h0022_WYG_479-7b>¶
醇化懿綱非無寛猛之規愛國治人自有弛張之度皇¶
皇祖考並建鴻名眇眇子孫俱聞失德為功業之厚薄¶
而存亡之後先至如獻納忠規縱横武節既自方於樂¶
毅或見比於張良各有其人詳諸史傳所行事迹咸請¶
縷陳¶
　　　對　　　　　　　　　　　晁良貞¶
對曰漢代崩離三光分景齊甿盪析九土殊方權備割¶
㨿於岷吳瞞丕纂圖於冀兖火行土德則有攸歸紫色¶
<pb:KR4h0022_WYG_479-8a>¶
蛙聲豈無兼峙䇿曰二十八宿指躔次於何方三十六¶
郡列封疆於何所至若畢昴為大魏之郊井絡應庸蜀¶
之分星紀直奎吳之野婺女寄虚越之精此其躔次也¶
至若常山鉅鹿孟德之設教㑹稽豫章文臺之建國考¶
廣漢犍為之地實夜郎𤣥德之邦星土之殊於是乎在¶
䇿曰醇化懿綱非無寛猛之規愛國治人自有弛張之¶
度皇皇祖考並建鴻名眇眇子孫俱聞失德為功業之¶
厚薄而存亡之後先者且夫天命不謟帝圖難僣劉既¶
<pb:KR4h0022_WYG_479-8b>¶
備矣當禪與人此乃事本於元符何止功殊於厚薄祚¶
窮安樂不亦宜哉至於魏主以雄猜之姿虎噬河朔吳¶
王以英威之畧鳳起江南欺孤有言貽譏於石勒令圖¶
發論見稱於陸機蜀滅於前吳亡於後物之理也夫何¶
足疑䇿曰至如獻納忠規縱横武節既自方於樂毅或¶
見比於張良各有其人詳諸史傳所行事迹咸請縷陳¶
者山川出雲賢豪擇木英英文若見比於留侯桓桓孔¶
明自方於昌國聞九錫而殊議節表純臣荷三顧而知¶
<pb:KR4h0022_WYG_479-9a>¶
恩身歸奥主命畢空噐不其惜哉威餘返旗蓋亦竒矣¶
大者逺者斯焉取斯謹對¶
　　　同前　　　　　　　　　　鄭少㣲(第二/人)¶
對漢氏失德魏圖爰啟孫劉建號唇齒相依咸能廓帝¶
緒以定業振皇綱而握紀雖數有五勝運鍾當塗而土¶
無二王終殊覇業然則封疆畫界俯稽於地理瞻星揆¶
景仰煥於天文東井發曜於梁岷傍分屬漢南斗連輝¶
於吳㑹逺接荆衡詳魏土之分野當畢昴之躔次伊洛¶
<pb:KR4h0022_WYG_479-9b>¶
列山川之郡曹公居四隩之中毗陵在吳華陽惟蜀疆¶
里所得其在兹乎至於開國基行政令咸垂統履順永¶
傳來葉創業興緒克昌後昆終數代而一何倫比雖鴻¶
名休德将崇貽厥之謀而繼代守文頗著聿脩之羙是¶
以堂構始於祖考功業由於厚薄負荷因其子孫存亡¶
以之先後至於忠規動俗武節冠時異代齊名孔明自¶
方於樂毅死而可作文若偶比於張良懐獨見之眀既¶
一謀於匡濟行闇合之䇿終不謝於孫吳謹備諸前庻¶
<pb:KR4h0022_WYG_479-10a>¶
㡬萬一謹對¶
　　　同前　　　　　　　　　　雍惟良¶
對天命靡常地變其宗三雄鼎㨿分割乾坤或利近江¶
海銀銅之凑或邑居河洛桑梓之餘用能仗風雲采松¶
竹開物成務廣運靖人至如仰緯星躔傍分列郡成都¶
應乎井絡建鄴開於斗牛若乃發跡譙墟圖光畢昴竟¶
能一紫宙之意兆黄精之符然而物運弛張得失成敗¶
此關諸天意也諒非人事也豈功業之厚薄何存亡之¶
<pb:KR4h0022_WYG_479-10b>¶
先後長想前修載述古跡且為人臣者善指事之要專¶
切直之言然則荀氏之比張良沉機已迅葛候之方樂¶
毅希古自高俱能明允克誠興光大化代收其噐人獻¶
其謀觀國以取肅軍容退惡以力扶王室其理甚博厥¶
美惟先畫為九州時更七代徒勤短思有媿縷陳謹對¶
　　　長才廣度沉迹下僚䇿(證聖/元年)¶
問四岳疇庸羲和代掌其任九官命職稷禹不易其能¶
逢化乆以庸(一作/康)時藉功深而成務洎乎嬴劉以降曹¶
<pb:KR4h0022_WYG_479-11a>¶
馬承流罕為官以擇人直循資而就列或十旬而登三¶
事或一日而致九遷遂開趨競之門莫守代工之美國¶
家網羅羣彦驅駕時英其政洽於至和其人淳於太古¶
今欲削漢魏之遺法復堯禹之逺圖能其事者永守其¶
官稱其職者不遷其任增秩賜爵用申勸善之規金帛¶
璽書載表優賢之義變通之理尚或多端用捨之途佇¶
聞良筭(一作/䇿)¶
　　　對　　　　　　　　　　　張　倚(登科記/作漪)¶
<pb:KR4h0022_WYG_479-11b>¶
對昔者明王之御天下也奉若天道建邦設都樹之以¶
后王化之以師長用人弗及私昵建官惟在賢才夫難¶
知非獨在於今日故曰知人則哲惟帝難之自生人以¶
來有國之主莫不得賢則治失賢則亂此乃自然之義¶
百王不能易也是知賢人君子國之所急詩曰南山有¶
臺北山有萊樂只君子邦家之基言人君得其賢臣所¶
以成其美化廣其基業也遐觀歷代聖王之求賢哲也¶
義匪一途或精選以取之或降訪以得之有營之經載¶
<pb:KR4h0022_WYG_479-12a>¶
而始獲有求之不日而便至遲速之理雖異輔弼之職¶
不殊黄帝勞於夣想而感力牧誠之至也唐堯務於疇¶
咨而致䕫龍訪之審也至唐虞之黜陟幽明三考就績¶
夏禹之顧盼空谷之起成名殷宗託夣於傅巖姬文遊¶
心於渭水此六君者可謂勤於求賢而善於用人也故¶
能使元凱就績申甫登朝道濟五臣功宣十亂康良作¶
誦喜起成歌人無險詖之情代有雍熈之樂由庚入詠¶
天保為詩下懐報主之心上荷受天之禄書曰百僚師¶
<pb:KR4h0022_WYG_479-12b>¶
師百工惟時庻績其凝此之謂也斯並政符大道理合¶
至公委質能臣之一德所以天工可代人爵攸冝慿乆¶
化以濟寰瀛藉深功而安宇宙暨戰國之代王道寖㣲¶
各佇英賢或雜或覇楚襄勞持金之聘燕昭躬擁篲之¶
禮空聞僣號之議未覩升平之業雖桓公之有仲父晉¶
侯之獲趙文委任責成共登覇道唯勤鬬爭之理不務¶
淳和之績而動乖王度舉違帝典故五尺童子耻之不¶
論况所由齷齪何其卑也秦皇不仁虐亂是極儒生塡¶
<pb:KR4h0022_WYG_479-13a>¶
於坑井詩書㓕於煙火忠貞清白以為徒苦謟佞邪媚¶
謂之至公卒以覆亡為後代誡實由逺賢近佞使之然¶
也漢高祖雖不好儒然亦任用英傑登壇而禮韓信輟¶
洗而迎酈生委蕭曹以股肱寄張陳以社稷至孝武之¶
代儒學漸該採董仲舒之䇿始令郡國貢舉於是賢良¶
方正之士霧委雲集其晁錯公孫𢎞匡衡蕭望之軰並¶
繼踵而至故當文景之代號為得人詩稱濟濟多士文¶
王以寜漢所以寜者亦士之力也光武仗吳鄧以立功¶
<pb:KR4h0022_WYG_479-13b>¶
任賈㓂以起事㧞竒取異决自於心爰至顯宗中興於¶
兹為盛由此而兩漢之代數百年間陟正黜邪褒善貶¶
惡雖不襲唐虞之法亦去煩芟亂㡬乎大成矣逮獻靈¶
之際姦猾縱横升必以財進不由道於是縉紳㓗白之¶
士疾之若讐乃曰舉秀才不知書察孝亷父别居寒素¶
清白濁如泥高第良将怯如龜至乃懸爵而賣之列價¶
而爭之守正道者以為陸沉由斜徑者謂之智變衣冠¶
為之失序賢哲由是潜藏遂使社稷䘮亡後嗣覆㓕悲¶
<pb:KR4h0022_WYG_479-14a>¶
夫此伐檀所以興刺黍苖(一作/麥秀)所以勞歌無他故焉賢¶
人不得進也及乎當塗啟運典午開基陳羣制九品之¶
條劉毅興八損之權故曹羲疾其闊逺孫楚以為鬼録¶
遂令權要歸於中正威福去於天朝臧否任情品藻乖¶
次宋齊之季梁隋之末聘士求賢罕聞稽古棟橈鼎折¶
唯見陵夷既同自鄶之譏詎勞更㒒之説聖上覽百王¶
之得失立萬代之規模大開舉爾之科廣陳訓廸之典¶
用與不用賢否各稱其能材與不材輪桷並當其任小¶
<pb:KR4h0022_WYG_479-14b>¶
人去位疾之猶若冦讎君子盈朝求之恒如不及故得¶
百僚無濫九有昇平不聞濡翼之譏永絶爛頭之誚仲¶
長亡越級之論賈生無調下之悲今欲逺服堯禹之蹤¶
近棄劉曹之法增秩令其永任錫帛許其不遷使官不¶
易能職遵代掌雖優賢之義有所㑹通而隨時之談或¶
恐未可何則太古敦朴務静人希敦朴則易淳務静人¶
希則易理故不勞而功可就今聖明撫運才多俗阜俗¶
阜則事煩才多則理劇必資明哲獨任不以避嫌但使¶
<pb:KR4h0022_WYG_479-15a>¶
委得其人數遷何妨化理如其用失其理乆任豈廢功¶
虧愚管所窺以為如此大體期於不濫所務在於得賢¶
茍違此途未知其可謹對¶
　¶
　¶
　¶
　¶
　¶
<pb:KR4h0022_WYG_479-15b>¶
　¶
　¶
　¶
　¶
　¶
　¶
　¶
　文苑英華巻四百七十九¶
