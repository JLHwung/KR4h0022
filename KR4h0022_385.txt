# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:48.485518
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百八十五
<pb:KR4h0022_WYG_385-1a>¶
欽定四庫全書¶
　文苑英華巻三百八十五　宋　李昉等　編¶
　南省一¶
　　左右僕射¶
　　　授蕭重俅(一作恵/休下同)左僕射詔　沈　約¶
門下尚書萬事之本隆替是寄緫司頓闕宜速有人征¶
虜將軍呉興大守建安縣開國子蕭重俅才學(一作/具)淹¶
通識裁詳允内著嘉庸外敷美政入副朝端僉議斯在¶
<pb:KR4h0022_WYG_385-1b>¶
可守尚書左僕射餘如故主者施行(南史蕭恵休為/僕射重俅恐誤)¶
　　　授王亮左僕射詔¶
門下朝端任重刑政(一作/禮)斯出自非民望時宗莫諧兹¶
舉通直散騎常侍吏部尚書領太子左衛率王亮器識¶
夷逺風鍳清奥賛務釐朝庶績惟允宜崇名器以副具¶
瞻可尚書左僕射主者速施行¶
　　　授劉幽求左僕射制　　　　蘇　頲¶
門下尚書佐理四方取則端揆成務百工是師非允具¶
<pb:KR4h0022_WYG_385-2a>¶
曕孰康庻績封州流人劉幽求風雲𤣥感川岳粹靈學¶
綜九流文窮三變義以臨事精能貫日忠以成謀用若¶
投水茂勲立艱難之際嘉話盈啓沃之初存讜直以不¶
囬(&KR0199;唐書作/顧又作諛)為姦邪之所忌釁萌頗露譛端潜(後篇/作□)發¶
元宰見逐讒人孔多既誅(唐書/作殄)羣兇方宣大化期問政¶
於經始載登賢於夢卜可依舊金紫光禄大夫守尚書¶
左僕射知軍國大(唐書無/大字)事監脩國史上柱國徐公仍¶
依舊還實封七百户并賜錦衣一襲主者施行¶
<pb:KR4h0022_WYG_385-2b>¶
　　此篇四百四十八巻重出今已削去¶
　　　授李林甫右僕射制　　　　孫　逖¶
門下端揆之職官之師長宰輔之位朕之股肱有能兼¶
領必在時傑光祿大夫吏部尚書兼集賢殿學士上柱¶
國李林甫國之懿屬(一作/文)有濟時之明略自委三事于¶
兹九年大猷是經庶績惟叙使夫人登福夀俗致和平¶
垂拱而化以臻于道葢天之賛我亦時乃之休况矜慎¶
有恒終始如一外無滿盈之色内秉謙卑之誠嵗寒彌¶
<pb:KR4h0022_WYG_385-3a>¶
堅夕惕彌厲褒徳之義又何與之宜兼三綬之榮俾在¶
百僚之首可尚書左僕射兼右相吏部尚書餘如故¶
　　　授李忠臣右僕射制　　　　常　衮¶
勅文昌所以法成象端右所以長庶寮秦漢則内掌武¶
事魏晉或外綏戎政今之垣翰重任勤勞有功歴踐六¶
卿始終一徳必訪羣議然後當盛選淮西節度觀察處¶
置等使開府儀同三司檢校工部尚書兼安州蔡州刺¶
史御史大夫上柱國西平郡王李忠臣忠厚純茂信而¶
<pb:KR4h0022_WYG_385-3b>¶
可親寛肅静深通而必正備五才之用有百勝之全徃¶
者冦蘖亂常關洛多故爰奮其旅以先啓行大城名都¶
所麾必克元兇巨猾傳首相望定齊休士有建威之得¶
雋破趙㑹食亦淮隂之用竒漢東汝南専制千里緫三¶
軍之號令兼八使之澄清約已撫人守(集作/道)公遵職訓¶
師以禮載寧於戎閫&KR0057;賦從薄繼入於王府四封不聳¶
一紀于兹况忠衛之勲邦家是頼陜郊廵幸憂國存誠¶
能釋位以勤王亦見危而致命疾風逾勁何日忘之申¶
<pb:KR4h0022_WYG_385-4a>¶
伯于藩自當褒勸韓侯入覲宜有寵光式是南宫俾崇¶
禮秩可檢校尚書右僕射知省事餘並如故¶
　　　授崔圓左僕射制¶
門下左右丞相師長庶官無人則缺詔徳而授以其乆¶
次是有轉遷特進檢校尚書左僕射知省事兼楊州大¶
都督長史御史大夫充淮南節度觀察處置等使上柱¶
國崔圓山東偉才忠厚成性文髙大雅學富全經直道¶
而行匪躬之故謀叅經史節貫嚴凝甞决議於廟堂早¶
<pb:KR4h0022_WYG_385-4b>¶
書勲於王府外綏戎政乆鎮名都苦心恤人精力勤職¶
圗艱思昜適要除煩敦風化而少長有禮齊法令而軍¶
戎知禁正身不渝奉上彌恪有大賂南金之貢有浮泗¶
逹河之&KR0519;事多𢎞濟人不疲勞淮海晏然朕實毗倚寵¶
章所以褒善大任所以寄賢俾升禮秩無替成命可檢¶
尚書左僕射餘並如故主者施行¶
　　　授令狐彰右僕射制¶
勅中䑓萬事之㑹端右庶僚之式所以緫詳叅貳恢演¶
<pb:KR4h0022_WYG_385-5a>¶
恊宣勲徳兼崇則殊在師長之重勤勞於外則不親損¶
益之煩凢命此官必書於冊極兹朝選用屬時賢滑亳¶
等州節度使開府儀同三司檢校工部尚書持節滑州¶
諸軍事兼滑州刺史御史大夫上柱國霍國公令狐彰¶
腹心純臣忠允明亮有張仲孝友之行有吉甫文武之¶
才秉其直方資以簡厚早擅韜畧尤工墨妙艱危致命¶
出入勤王中興之勲羣帥難尚雖驃騎之北至髙闕淮¶
隂之東下井陘積事度長抗衡(集作/行)異代自受任千里¶
<pb:KR4h0022_WYG_385-5b>¶
疆于両河靖安軍戎肇正封域𢎞布風教宣明憲章優¶
禮意於文吏洽仁化於甿俗息馬論道譲其保塞之勞¶
愛人省刑守我中朝之典載脩職貢以奉京師頃者復¶
彼河流省其役費除歴年之所病匪踰月而成功開濟¶
良謀東藩是頼不㤀利國益見深衷予嘉乃休朝有明¶
勸念齊侯之勞賜同申伯之封賞厚其禮秩允答奉公¶
可檢校尚書右僕射餘並如故¶
　　　授田神功右僕射制¶
<pb:KR4h0022_WYG_385-6a>¶
門下萬事之本歸於司㑹百僚之師屬我端右所以綜¶
詳名實叅貳紀綱詔徳選勞於是乎在開府儀同三司¶
檢校兵部尚書使持節汴州諸軍事兼汴州刺史御史¶
大夫充汴宋等州節度使上柱國信都郡王田神功忠¶
敬孝友寛厚深(集作/沉)毅經之以詩書緯之以韜畧言能¶
顧行勇必體仁信義不愆於風雨知謀自叶於蓍蔡早¶
膺戎寄式是師貞有决勝合變之竒有明賞必罰之當¶
精貫白日氣陵髙秋馭(集作/友)盧龍之軍萬夫觀政(集作/萬里)¶
<pb:KR4h0022_WYG_385-6b>¶
(横/海)討淮夷之叛一戰平呉統制濟河懋昭聲績徃以犬¶
戎内&KR0034;華夏多虞入勤服勞扈逰能力忠衛社稷勲書¶
甲令建牙移鎮在浚之郊守龜䝉鳬繹之險當曺宋齊¶
魯之㑹牧人馭衆憂國奉公宣文教以布朝章訓武經¶
以明軍法脩職貢之禮率先閫外通轉輸之利益贍關¶
中疆宇不聳田萊加闢風俗澄一河南晏然夫以勲業¶
之崇而等威未峻報功優異(集作/賢)豈允僉屬固宜副文¶
昌之長緫周官之任仍兼連率益重方隅可檢校尚書¶
<pb:KR4h0022_WYG_385-7a>¶
右僕射兼充本道觀察處置使餘並如故主者施行¶
　　　授韓臯左僕射制　　　　　元　稹¶
勅夫一邑之政而猶資老者之智用壯者之决况朝廷¶
之大得不以耆年重望居表正之地儀刑於(集作以/儀刑)百¶
辟乎惟爾金紫光禄大夫檢校尚書右僕射兼吏部尚¶
書韓臯始以直言事代宗皇帝司諌諍復以文章政術¶
事徳宗皇帝為舎人中丞京兆尹在順宗憲宗時出領¶
藩方入備卿長逮予小子歴事五君勤亦至矣而又處¶
<pb:KR4h0022_WYG_385-7b>¶
權近之際未甞以㤙幸自寵於一時當趨嚮之間終不¶
以薄厚見窺於衆目豈所謂徐公之行已有常而詩人¶
之風雨不改耶日者銓覈羣才兼勞揆務頗煩倫擬有¶
異優崇罷去職勞正名端右(集作/揆)俾絶積薪之嘆且明¶
尚齒之心凢百庶寮無㤀咨禀可尚書左僕射餘並如¶
故¶
　　左右丞¶
　　　授劉知柔尚書右丞制　　　蘇　頲¶
<pb:KR4h0022_WYG_385-8a>¶
門下天䑓管轄爰正紀綱人望僉宜方膺授受銀青光¶
禄大夫行尚書户部侍郎上柱國彭城縣開國伯劉知¶
柔時行推美舊徳歸髙明暢襟情(一作/懐)閒華風表蹈典¶
墳之芳潤緫詞賦之笙簧慮常宻於在公迹自勤於為¶
政萬人登數已聞書版之精六官揆才更俟彈珠之妙¶
可行尚書右丞㪚官勲如故主者施行¶
　　　授源乾曜等尚書右丞等制¶
黄門一轄之重百官取則茍非其人何以成務正議大¶
<pb:KR4h0022_WYG_385-8b>¶
夫行尚書户部侍郎上柱國安陽縣開國男兼御史中¶
丞源乾曜清深宻静有彌綸之識正議大夫行紫微舎¶
人上柱國倪若水剛正明斷有精覈之才並果行育徳¶
以文飭吏事閑逹舊章發揮大禮南䑓執簡動中規模¶
西掖揮毫舉成倫要必能主其禁令肅此綱維宜膺郗¶
詵之寵更叶楊喬之拜乾曜可尚書左丞勲封如故若¶
水可尚書右丞㪚官勲如故主者施行¶
　　　授陸景融尚書右丞等制　　孫　逖¶
<pb:KR4h0022_WYG_385-9a>¶
門下紀綱中省賛貳六卿稱職惟難任賢斯在榮陽郡¶
太守陸景融等夙昭時望見重人倫脩徳行為本源用¶
文章(一作/詞)為潤飭清心雅道獨運虚舟敏識英才髙標¶
利噐著名滋乆更事亦多天䑓缺官廷議僉屬宜膺求¶
舊之舉俾叶徃諧之命可依前件¶
　　　授張紹貞尚書右丞制¶
門下朝議大夫守益州大都督府長史持節劒南節度¶
度支營田副大使知節度事兼採訪處置使攝御史中¶
<pb:KR4h0022_WYG_385-9b>¶
丞上柱國張紹貞中積温恵外形嚴肅通才應物妙理¶
為心亟踐方州咸推課最爰施宻命且寄専征而紀綱¶
一䑓彌綸百事缺官斯乆選衆尤難宜輟南轅用昇右¶
轄可尚書右丞㪚官勲如故¶
　　　授宋鼎尚書右丞等制¶
門下紀綱一䑓爰資右轄彌綸五教必擇亞卿通議大¶
夫尚書刑部侍郎借紫金魚袋宋鼎雅操貞規為律人¶
之器朝議大夫中守尚書工部侍郎上輕車都尉郭虚¶
<pb:KR4h0022_WYG_385-10a>¶
已通才敏識有成務之能並文行相資公忠自逹履周¶
行而有裕在歴官而必聞柯葉不移芳馨可乆宜允副¶
於朝選俾逓遷於省闥鼎可守尚書右丞虚已可尚書¶
户部侍郎㪚官各如故¶
　　　授崔翹尚書右丞制¶
門下司㑹之府尤重於紀綱舉能而官必慎於名器太¶
中大夫守河南(一作/東)郡太守本道採訪處置使上柱國¶
崔翹文儒纉業忠(闕/)　　　　　　為狥公之節歴官¶
<pb:KR4h0022_WYG_385-10b>¶
滋乆更事亦多南省缺員中朝選舊宜取才於攬轡更¶
馳名於握管可守尚書右丞散官如故¶
　　　授徐浩尚書左丞制　　　　賈　至¶
勑中書舍人徐浩精潔恵和敏而好學有凌雲之詞賦¶
兼臨池之翰墨祗勤直道厥徳允修右掖司言已光綸¶
綍南宫掌轄仍佇紀綱可兼尚書左丞¶
　　　授崔倫尚書左丞制　　　　常　衮¶
門下蘇武張騫使匈奴十餘嵗不失節而歸漢武不過¶
<pb:KR4h0022_WYG_385-11a>¶
典屬國騫拜中大夫而已朕毎以勞大賞薄而流嘆也¶
頃以昆夷之俗繼好勤誠不忘綏懐喻我文告乃命太¶
中大夫前守太子右庶子兼御史中丞上䕶軍賜紫金¶
魚袋崔倫宣明威恵撫柔西海言忠事直舉無二信臨¶
大節而不奪匪謀身而茍免終能復命亦既序成使乎¶
四方可謂專逹况躬服謨訓暢於詞律在天寳中已踐¶
郎位選部草議至今稱之顧其階歴當處要重之地加¶
之(集作/以)盡悴服勤所宜超進緫典綱紀歸於䑓轄以倫¶
<pb:KR4h0022_WYG_385-11b>¶
才理精宻練逹朝章俾參柄用佇明政本仍加榮級以¶
勸勞臣可銀青光禄大夫行尚書左丞勲如故¶
　　　授張重光尚書左丞制¶
門下國朝多以六卿之貳出領三輔入必稍遷或復舊¶
職不然則以左右轄處之中外迭居從其班列銀青光¶
禄大夫前華州刺史兼御史大夫充鎮國軍及潼關防¶
禦等使上柱國清河縣開國候張重光明道若昧大方¶
無隅循(一作/脩)禮以節事體信以逹順㒺有擇行在於厥¶
<pb:KR4h0022_WYG_385-12a>¶
躬其學既精其徳亦厚可以質正大議和恒雅俗服在¶
通列鬱其休聲周歴五曺之副建明萬事之本剖符關¶
輔叅化京師亦既政成且聞河潤紀綱䑓務圗任舊人¶
職無不綜佇有條理可行尚書左丞散官勲封如故主¶
者施行¶
　　　授席豫尚書右丞等制　　　徐安貞¶
門下朝散大夫使持節鄭州諸軍事守鄭州刺史上柱¶
國席豫等早升清禁備經推擇或政成大郡或績佇中¶
<pb:KR4h0022_WYG_385-12b>¶
朝可以秉於樞轄正之僕御副於内府亞以尹京各恭¶
廼職允兹休命可依前件¶
　　　授庾承宣尚書右丞制　　　白居易¶
勅朝議大夫守尚書刑部侍郎驍騎尉庾承宣昔我太¶
宗文皇帝甞謂尚書丞百職綱維事一失中則天下有¶
受其弊者因命戴胄魏徴及杜正倫劉洎軰繼領是職¶
分居左右職(集作/官)脩事理人到於今稱之故吾前命崔¶
從持左綱今命承宣操右轄衆口籍籍頗稱(集作/為)得人¶
<pb:KR4h0022_WYG_385-13a>¶
况承宣端諒勤敏周知典故必能為我紐有條之綱抳¶
妄動之輪坐曺得出入郎官立朝得奏彈御史决㑹政¶
要扶樹理本無俾戴魏劉杜專美於貞觀中可守尚書¶
右丞散官勲如故¶
　　　授孔戣尚書左丞制¶
勅漢詔丞相嵗貢(集作/舉)質直忠厚遜譲者葢所以急賢¶
雋扶政教厚風俗也然則退藏踈賤之士茍有一善尚¶
搜而揚之况任乆位崇才全望重而不致於急官要職¶
<pb:KR4h0022_WYG_385-13b>¶
者將何(集作/安可)以紀綱庻政而羽儀朝廷焉正議大夫守¶
右散騎常侍上柱國賜紫金魚袋孔戣自千年來歴中¶
䑓左曺國庠卿寺洎藩守近侍之職各於其任皆有可¶
稱矧又貞白端荘澹然自立進無矜滿之色居無堕替¶
之容求之周行不可多得若戣者宜當扶政教厚風俗¶
之選也尚書丞掌决百事樞轄六曹晉魏以還右减(集/作)¶
(卑/)於左惟有立者可以糾吏惟無瑕者可以律人無以¶
易戣徃恭乃(一作/爾)位可尚書左丞散官勲賜並如故¶
<pb:KR4h0022_WYG_385-14a>¶
　　　授周敬復尚書右丞制　　　楊紹復¶
勅百事根本在文昌官綱轄不脩則庶政堕矣是以選¶
擢之際常難其人不有精才孰膺兹選(一作/任)江南西道¶
都團練使觀察處置等使檢校右㪚騎常侍周敬復以¶
精逺之詞早登科籍以深奥之學遂列顯名振風績於¶
南宫奮華輝於翰苑聲猷(一作/由)實著名以事髙厥徳允¶
修在公不倦俾賛丞於都座庶警䇿於周行振舉朝倫¶
有望於爾可尚書右丞¶
<pb:KR4h0022_WYG_385-14b>¶
　　　授崔蠡尚書左丞制　　　　崔　瑕¶
勅提六聫之紀綱緫一䑓之樞要自非才識兼茂夙標¶
峻整則何以統攝羣吏肅清衆官前天平軍節度使崔¶
蠡軒裳積慶文學藻身黄鍾涵待扣之音青萍蓄善割¶
之利早分列宿獨膺題柱之榮入踐禁闈共許演綸之¶
美累居重任亟换名藩貢籍銓衡必登於藻鑑觀風馭¶
衆益顯其長才廉車扇愷悌之仁將席藴韜鈐之畧情¶
惟戀闕志在推賢詞必由衷事多餘美顧我任才之意¶
<pb:KR4h0022_WYG_385-15a>¶
當爾受代之辰言念前勞載加新命爾其瑩秦䑓以分¶
美惡操漢律以檢尤違必俟端標用分曲影可依前件¶
　¶
　¶
　¶
　¶
　¶
　¶
<pb:KR4h0022_WYG_385-15b>¶
　¶
　¶
　¶
　¶
　¶
　¶
　¶
　文苑英華巻三百八十五¶
