# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:41.568052
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷一百二十六
<pb:KR4h0022_WYG_126-1a>¶
欽定四庫全書¶
　文苑英華巻一百二十六　宋　李昉等　編¶
　紀行¶
　　𤣥覧賦一首　　　　　東征賦一首¶
　　　𤣥覧賦　　　　　　　　梁孝元帝¶
歲次旃蒙月建司空變凌隂之吕扇廣莫之風蕭子褰¶
帷九水作牧三宫乃盱衡而言曰惟天為大惟堯則之¶
惟地蓋厚惟王國之粤我皇之握鏡實乃神而乃聖陳¶
<pb:KR4h0022_WYG_126-1b>¶
六聨於八則𢎞九職於三令運璇樞而御宇執玉衡而¶
齊政大矣廣矣無德而稱俯齱齵於軒羲諒斗筲於子¶
姒包河圖與洛書括龍官乎鳳紀超大德於百王髙鴻¶
名於萬祀惟天縱於副后踰啓誦而惟首既倫儒於肅¶
成復斷獄於長壽豈止丕莊屈膝將令班鄭捧帚譬衢¶
樽而待酌若懸鐘之湏扣前踰繫象之外聲髙洙泗之¶
右伊俯已之顓愚謬聨蕚於天衢筮東門而畫野創南¶
國而分墟詔伯宗以為儐誥内史而策書用分兹於茅¶
<pb:KR4h0022_WYG_126-2a>¶
社從侯服而俾予類金獸以封建非桐珪以錫虞爾其¶
湘水之東即我龜蒙魏甘露而分邑呉太平而定中鎮¶
麟山之崔嵬傍龍跡其(一作/而)穹窿金城髙而相属石燕¶
起而依風豈連鑣於分陜羡追蹤於二公彼琅臺之作¶
守有彭泗之嘉名殊竝海之分地異魚石之所城經沈¶
子之髙墉蓋水運之堤封謝禮樂之干櫓閱武騎之輣¶
衝軾錦車而前騖驅魚軒而繼蹤無復鸞歌鳳舞唯對¶
緑桞青松留呉宫之宿鷰響平陵之夜鐘(樂府詩逺/聽平陵鐘)飛¶
<pb:KR4h0022_WYG_126-2b>¶
余轡而西征戍太真之舊營鳴節鼔之金鐲屯戎車於¶
石城戮滔天之封豕斬横海之長鯨每輟書而歎息景¶
樹德之風聲從王役於鏡中浮文鷁而載鴻經謝亭而¶
帳飲想彦伯之髙(或作/仁)風度五城而騁望見三冀之無¶
窮故以飛雲蒼隼白鱧青桐金吾舍利鳴鶴紫宫眺方¶
嶽乎雲間望赤坂之朱殷想真長之送别懷思曠之還¶
山此檜檝而方逺彼松舟而未閒倦旅泊於新丘同渭¶
水之不流或千人而竝唱乍萬人而相鈎毁橋由於瑗¶
<pb:KR4h0022_WYG_126-3a>¶
度鑿空資於仲謀睇三茅之靈秘懷九轉之仙記紫臺¶
石室之文青首銀函之字獨有披霧之心彌軫凌雲之¶
志捫殷碑之愴望挹延州之髙譲井觱沸而䖤蟺勢﨑¶
嶇而低昻見傳巴之度曲開(疑作/聞)安歌之浩唱想觀樂¶
乎朝陽憶紆衣乎夕張廻途(疑作/余)舲之美風聳余棹乎¶
雲陽彼桑梓之必敬况松(疑作/枌)榆之舊鄉將逰目於五¶
湖乃浩覧(或作夕/結覧非)於姑蘇臨閶門之跨水聳重闕而開¶
都睇太伯之卜祀爰避國於勾呉去西滸之樂政尊東¶
<pb:KR4h0022_WYG_126-3b>¶
夷之楷模時渡谷水之陽尚想嘉禾之方壯慶亭於呉¶
后雄檇李於越王觀泉亭之涌波崖巍巍而峩峩張素¶
蓋而縈洲嶼馳白馬而越江沲鼔洪濤於萬里曽未動¶
於纎羅及戾止乎東歐(疑作/甌)登玉笥與銅牛山東武而¶
遥集鴈南海而飛浮巖亭亭其似蓋氣苕苕其若樓登¶
舜橋而延首瞰禹井而淹留御史之牀猶在督䕶之門¶
不脩雖濫同於借寇愧人瘼之何求皇覧揆余之忠誠¶
詔入謁於承明既攝州於淮海且作尹乎中京慕張生¶
<pb:KR4h0022_WYG_126-4a>¶
之摘伏挹邉延之勵精珥金貂而待問鳴玉佩而趨庭¶
兼三河及三輔總九緯乎九經揚王庭之俊選聞褎然¶
於前則時濫假於中台掌邦教之觀國乍南宫而薦士¶
且右鄉而表德判辟雍之樂語辯金馬之儒墨驅安車¶
以騁望壯天居之麗極詳夫皇王爰處本無定所堯都¶
平陽舜在冀方𤣥王居亳成周卜洛故知黄旗紫蓋域¶
中為天地之所合風雨之所㑹䕃美氣之葱葱浮卿雲¶
之靄靄聳梁山而成闕縈長淮而似帶昔者甘泉暉章¶
<pb:KR4h0022_WYG_126-4b>¶
平樂未央凌霄飛雨麒麟鳳凰九華仁壽百福明光玉¶
階紫闈雕柱錦墻木蘭為棟文杏為梁温臺冬燠秋窓¶
夏凉甲乙之帳庚辛之枋未有祗園之右齊之仁壽用¶
擬舟航長為稱首日殿月宫金池珠叢七重迢逓千柱¶
玲瓏虹橋左(或作/右)跨鴈苑南通紫紺之堂臨水青蓮之¶
臺帶風及夫皦光未旭更籌曙促猶然陽燧之火尚執¶
驪龍之燭或帶桃花之綬乍響𤣥山之玉爰八命而建¶
旟誠非親而勿居應鳴(一作/膺)鞞於龍角覆緹幕於熊車¶
<pb:KR4h0022_WYG_126-5a>¶
開轅門於淮渚泛艅皇之容與吟紫騮之長歌奏𤣥雲¶
之疊鼔開右座而納文設左廣而投武(或作光/而招武)既風起¶
而雲飛復摧班而拉虎泛樓船而鬱紆憶覇楚之雄圖¶
悲騅馬之不逝忘鹿逐之長驅豈烏江之天險資赤帝¶
之神符於是途經灌壘(或作/罍)水分當利彼吳王之連和¶
延魏后之交質趙將軍之建節辛侍中之奉使亮鼎足¶
其何言限脩江而為二泊九井而問津蓋六服之都㑹¶
方函谷之設險譬魯陽之襟帶觀棄繻之裂帛見髙車¶
<pb:KR4h0022_WYG_126-5b>¶
之輔軑顧濡湏之故巘每當食而忘飯鬬二虎於江干¶
爭兩龍於脩坂既凱㨗而來旋遂鳴鐃而獨返彼銅山¶
之可傷何驕容之無方已築長洲之苑復實海陵之倉¶
遂稱兵而内侮冝朝起而夕亡原西陵以肇基始衝梯¶
於士治載為前茅之首實表勤王之師同薏苡之興謗¶
成貝錦之深疑良弓藏而髙鳥盡入不謙而出不辭逰¶
雷中而徜徉遇日吉而辰良祀公瑾以桂酒薦魯肅以¶
椒漿賔(疑/)討曹之英策蓋謀桓之秘方衣披披而屢舞¶
<pb:KR4h0022_WYG_126-6a>¶
神欣欣而樂康弔劉安於下雉聊載懷於惇史或䇿杖¶
而龍飛或叱石而羊起將雞鳴於天上逐(疑/)埋䰟於蒿¶
里匪仙道之云偽蓋為仁其由已經釣臺而髙邁過鄂¶
渚而西浮變青門之三襲為黄塵之一丘城逶迆而中¶
斷階坡陁而半留分沙羡而啓鎮即開蕃(與藩/同)於夏州¶
星尚連於翼軫舍兼分於斗牛麗滄浪之水清良信美¶
乎濯纓嗟(疑/)其釣而非釣復何慮而何營羗有願而不¶
䕶(疑作/獲)拂蘭橈而上征冬已謝而春辭聊方舟而水嬉¶
<pb:KR4h0022_WYG_126-6b>¶
看白沙而似雪望却月而成眉臨石渚其如鏡玩弱桞¶
其猶絲停赤壁而延佇聊愴望而方思呉水鄉之舟檝¶
魏陸産之臯貔本呉長而魏短况地利與天時結憤風¶
而炎上燎原火於驚颸灰霧霏而擊馬箭參差而麗龜¶
成班車之逸氣碎當途於鹿麋分洞庭於呉上限東益¶
於巴丘如淄澠之相别似涇渭之分流雖滔滔而直㵼¶
終耿耿而横浮想蘭香之薦枕懷娥皇之夜逰若夫子¶
瑜設險之記閻遨逰(或作/浪)湧之地既下車而踐境早詢¶
<pb:KR4h0022_WYG_126-7a>¶
求於方志曉泊鬻拳之津夕瞻荒谷之寺居桞下而布¶
德坐棠隂而髙視班六條於宰邑賢十部於從事每題¶
輿於仲舉豈虛名乎叔治藉務隙於登臨乃紛吾之本¶
志時復設羽蓋揚旌斾乗雕玉從貝帶浮雲起登髙唐¶
泛枉渚望涔陽荆棘生於龍門之下狐兔穴于馬牧之¶
旁臨章華而流(一作/留)盼見舊楚之凄凉試極目乎千里¶
何春心之可傷其舊(一無/此字)渚宫也夾江帶阡布濩井¶
田通達(一作/連)交道高門接連人要(一作/腰)水心之劔家¶
<pb:KR4h0022_WYG_126-7b>¶
有給(一作家/給火)耕之田既追隨而得性寔燕處而超然若¶
平臺之中觀閣相通雄梁渡水壯翼臨空金堤之路銅¶
鞮之宫閣冩凌霄樓布麗譙横走馬而為觀擬牽牛而¶
作橋爾乃樹之榛栗椅桐梓漆三色(一作/巴)黄甘千户朱¶
橘桃䕃井而成蹊萍浮江而泛實蟬鳴枝而候稻范飛¶
冠(蜂/也)而吐蜜復有水底石髮山筋地骨書帶新抽屏風¶
互發反魂長生靈夀女貞金鹽玉䜴堯韭舜榮交譲之¶
目代謝之名忘憂長樂桃杷(疑/)鼔箏竹則篔簹緑箓交¶
<pb:KR4h0022_WYG_126-8a>¶
戰䇿皮淚沾虞后龍還葛陂便姢防露(七諫便娟之竹/葳蕤而防露)¶
檀欒夾池聊右書而左琴且繼踵於華隂彼門人之問¶
(疑/)道各家求而有心先鈆擿於魚魯乃紛定於陶隂識¶
三家之云謬知五門之可尋時仰禀於皇猷討巴濮於¶
裨鯈乃稜威於華墨出車檻之云修觀月窟之入附覩¶
日勒之來遊既虎牙而成號又龍額而為侯仰皇德之¶
洪深疑朱離(詩注西夷之/樂曰朱離)於佅(文選東都賦僸佅兠離/李善注佅東夷之樂也)¶
任見白題之蹋鼔看烏孫之學琴獻桂條之良賮奉桃¶
<pb:KR4h0022_WYG_126-8b>¶
枝之怪琛嗤聚米於馬援哂畵地於臧旻彼蠢爾之為¶
鯁伊慿陵而未靜異黄巾於黒山非緑林於青嶺余喟¶
然以指蹤實濟寛而持猛負歩光之文劔驚漢陽之夕¶
景麾靈琚之左轉光玳簮而右篸白雲(一作/霜)生而陣合¶
紅塵起而軍暗於是驅驌驦命蹶張廻翠蓋之金𤓰臨¶
絳宫之玉堂擬都䕶之戊巳模荆尸之甲裳作齊軍之¶
減竈斆燕師之卧墻觀田畯於虞澤命車右而前驅猶¶
從戎於細桞若驅馬於長榆矜猿鳴之抱木傷兔走之¶
<pb:KR4h0022_WYG_126-9a>¶
依株每惻然而作色方載馳而轉軾閱放麑而興憫對¶
亂鱗而動惻矧髙宴於城隅駐五馬而踟蹰乃(此上疑/作燐)¶
有青琴碧玉絳樹緑珠西河王豹東野綿駒蘭釭夕然¶
合璧斜天照流風之廻雪映出水之初蓮非吾心之所¶
悦曽未始而流連濫叨榮於分陜踰一紀之星躔子既¶
生而冠字嗟留滯以迥邅罷臨邉之瑞節觀楚黎之卧¶
轍向秋野之蒼茫對寒江之幽咽散歸雲之鬱蓊吐長¶
風之飉&KR0146;聞羗笛之哀怨聽胡笳之悽切慘(疑作/摻)余袂¶
<pb:KR4h0022_WYG_126-9b>¶
兮淚成行攀余轅兮不忍别奉信珪而入朝驅駟馬(一/作)¶
(駿/馬)而乗軺既緫司於戎旅亦兼餙於豊貂登贙踞而目¶
極忽平原之已超帶方逵之九軌接馳道之三條彼重¶
門之擊柝馮霞起以建標雜丹樓以藻井間青山於綺¶
寮耆(疑/)落星之嵸巃覩㸌火之迢遥鬱如蓬萊之臨滄¶
海憬如崑崙之出絳霄函夏之所覿江漢之所朝若夫¶
天不愛道地不愛寳賔連(瑞木見/白虎通)紫逹(文選曲水詩/序作紫脫)華¶
平朱草(見東/觀記)麒麟五色飛兔雙翼集我君圃之旁逰我¶
<pb:KR4h0022_WYG_126-10a>¶
帝梧之側于斯時也天子郊禘于圜丘髙玉簡於東漢¶
邁金版於西周奏蒼璧而服大裘樂有雲翹之舞牲非¶
蠒栗之牛設黄琮而禮地望方澤乎神州節㑹咸池之¶
琯冕無繁露之旒觀三農乎九榖薦黍稷之穜稑命甸¶
師而清塵詔封人而出宿敬青壇而致虞動翠耜而祈¶
榖時季春之上已臨祓禊乎沼沚杏花發於露寒棘實¶
浮於濛汜爰長乆之御節採日精於山趾天策夜而動¶
星鈎陳朝而按軌予是時也陪玉軑餙金覊驅騄駬曜¶
<pb:KR4h0022_WYG_126-10b>¶
翠羆乗倜儻控權竒寳劔昭晰綵&KR0008;陸離乍俯馬足時¶
仰月支見靈烏之占巽觀司南之候離習執鞭而珥筆¶
雖日夕而忘疲奥(疑/)重明堂地景(一有/邑字)已(丙巳乃明堂/之方梁未諱)¶
(丙或唐人冩/丙作景耳)乎正陽乃八窗而四逹開上員而下方置¶
隂鍳之明(或作/以朝)水設珪瓉而盈觴誶天官乎冡宰服端¶
委而辯方䖍植物之蕰藻鄙將饗之牛羊藉鴻私而置¶
傳復推轂而懷方泝蛟川於滙澤㳂鵠塞於潯陽何蠡¶
川之浩浩而匡岫之蒼蒼其匡岫也盤紆崷崪嶾嶙鬱¶
<pb:KR4h0022_WYG_126-11a>¶
律峻極于天干霄秀出岑嶔﨑嶬烏兔蔽虧㟏岈豁聞¶
(疑作/開)背原面野噴飛流於天末鼔雷霆於巖下聳髙舘¶
於雲中聨藂祠於星社雕甍綺閣吁可畏其欲落雲霧¶
杳冥縈萬嶺而俱青照曜山莊岧嶤石梁鴈門餘帳隆¶
安故床鏡臨江而分影鑪銜花而共香若乃羽族徘徊¶
察風應雷鴛鴦感夢乾鵲知來露華挾䳄而肅侣銜環¶
帶壟而合(或作/舎)猜孔接影而䬙颺鶄交頸而毰毸爾其¶
彭蠡際天用長百川沸渭渝溢㶑淡連延大則浩汗滉¶
<pb:KR4h0022_WYG_126-11b>¶
漾細則澆灌潺湲遇祈(或作/神)颷之弗爽彼所(或作/祈)報之¶
無愆且摶摇以九萬乍髙颷而三千其中則有瀺灂嘉¶
魚鷰羽龍鬚戴星含石蒲(疑/)身雉軀乍浮圓鏡時泛明¶
珠報蕩子之長信送仙人之短書耻觀魚而為樂觧舒¶
鴈於髙繳必冀孔愉之龜當如噲叅之鶴愾衝冠而發¶
憤嗟吾人之施薄觀進退於我生每篤靖而居貞羞為¶
金谷之富不矯石閭之清每鞠躬而遵節藉王道之既¶
平貴靜者人所便予得之於自然非三百之不足惜五¶
<pb:KR4h0022_WYG_126-12a>¶
十於豊年笑汙斜之行潦喜甘雨於石田飛新梅於倡¶
粉拂輕絮於房綿月芝抽而曉落燈花開而夜燃菊從¶
風而金散荷帶水而珠圓已寤歌於折桞復行吟而採¶
蓮課七分與六日推兩地與參天夕章程而勾股亦剡¶
注而叅連幼墳籍以自娯迄方今而不渝雲氣芝英之¶
簡懸針倒薤之書緘乎蒸栗之帙餙乎酸棗之珠擬河¶
獻之留真希淳儒(一作/于)之席珍笑彭聃之下士聊重義¶
而自欣(一作臨秋水之至/樂登春臺而自欣)鑿户牖而長望混木鴈而兼¶
<pb:KR4h0022_WYG_126-12b>¶
陳嗟今來而古徃方(一作/聊)絶筆於獲麟¶
　　凢一作皆藝文類聚節文¶
　　　東征賦　　　　　　　　　高　適¶
嵗在甲申秋窮季月髙子逰梁復乆方適楚以超忽望¶
君門之悠哉㣲先容以効拙始(一作/姑)不隱而不仕宜漂¶
淪而播越出東苑而遂行㳂濁河而兹始感隋皇之敗¶
德劃平原而為此西馳洛汭東竝淮涘地豁山開川流¶
波委六宫景從千官邐迤龍舟錦㠶照耀乎數千(一有/百字)¶
<pb:KR4h0022_WYG_126-13a>¶
里大駕將去羣盗日起尸位者巻舌而偷生直諌者觧¶
頤而後死寄腹心於梟獍任手足於蛇虺終(一作/既)受殺¶
於匹夫尚興疑於愛子豈不為窮力役於征戰務淫逸¶
於奢侈六軍悲牧野之師萬姓哭遼陽之鬼嗟顛覆於¶
瞬(一作/曩)目指年代於流水唯見長亭之煙火悲(一無/此字)曠¶
野之荆杞至鄼縣之舊邑懷蕭相之髙風既屈節於主¶
吏每歸誠於沛公始俱起於天下乃從定於闗中推金¶
帛於他人挹圖籍於我躬按山川之險阻敕(一作/救)天地¶
<pb:KR4h0022_WYG_126-13b>¶
於(一作/之)屯蒙嘉盈俸以増邑方挹(一作/指)蹤而建功納邵¶
平以防患舉曹參而告終經絰城而永望想譙郡而銷¶
憂慨魏武之雄圖終大濟以横流用兵戈以威四海挾¶
天子而令諸侯乃擅命以誅伏徒矯跡以安劉吾始未¶
知夫逆順胡寧比(一作/德字)於殷周下符離之西偏臨彭城¶
之髙岸連山鬱而(一作/其)漭蕩分大澤(三字一作/大埤平)乎𣺌漫¶
憶(一無/此字)昔天未厭禍項氏叛换觧齊歸楚自蕭擊漢天¶
地無色風塵潰亂憫君王之坎軻混士卒以奔散苟炎¶
<pb:KR4h0022_WYG_126-14a>¶
運之克昌豈人生之塗炭次靈璧之逆旅面垓下之遺¶
墟嗟魯公之慷慨聞楚聲之(一作/而)悒於歌㧞山之(一作/以)¶
涕洟竊覇圖而莫居捐(一作/擯)亞父之何甚悲虞姬之有¶
餘出重圍而狼狽至隂陵以躊躇顧天亡以自負雖身¶
死兮焉如登夏丘而寓(一作/縱)目對蒲隧而愁予聞(一作/問)¶
取慮之斯在徴長直而舍諸宿徐縣之廻津惟偃王之¶
舊域方以小而事大豈無位而有德彼皆昏暴以䘮邦¶
(一作/民)伊何仁義而亡國髙延陵而(一作/之)挂劔慕班彪之¶
<pb:KR4h0022_WYG_126-14b>¶
述職湎(一作/緬)沛水之悠悠俯婁林之行(一作/紆)直即日河¶
滸依然泗上山川土田耳目清曠眺睢(一作/淮)源之呀豁¶
倚(倚一/作偉)楚關之雄壯挂輕席於中流順長風以破浪過¶
盱眙之邑屋傷義帝之波蕩雖(一作/歎)三户之亡秦知萬¶
人以離項越龜山而訪泊入漁浦而待潮鴻鴈飛兮木¶
葉下楚歌悲兮雨瀟瀟霜封野樹氷凍寒苖岸草無色¶
蘆花自飄幸息肩於人事願投跡於漁樵思魏闕而天¶
逺向秦川而路遥候鳴雞以進㠶趨亂流以爭迅縱孤¶
<pb:KR4h0022_WYG_126-15a>¶
舟於浩大撫垂堂以誡慎遵徃主(二字一/作在渚)於淮隂徴昔¶
賢於韓信哀王孫以(一作/之)寄食嘉漂母之無愠鄙亭長¶
之不仁乃晨炊而嗇恡忽從龍以獲騁遂擒豹以自奮¶
破全趙有竒謀(三字一作/而用竒)稱假齊以益振幸辭通以感¶
惠俄結豨而謀釁當處(一作/在)約而心亨曷持盈而不順¶
陵赤岸之迢逓棹白波之紆餘歴山陽之村野投㐮賁¶
之邑居人多耆(一作/嗜)艾俗喜觀漁連葭葦於郊甸雜汀¶
洲於里閭感百川之朝宗彌結念於歸歟日杲杲以麗¶
<pb:KR4h0022_WYG_126-15b>¶
天雲飄飄以巻舒魯放情而(一作/於)蹈海丘永歎於乘桴¶
遇坎則止吾今不知其所如哉¶
　　凢一作皆川本文粹乃集本¶
　¶
　¶
　¶
　¶
　文苑英華巻一百二十六¶
