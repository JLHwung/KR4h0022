# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:49.983513
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百三十三
<pb:KR4h0022_WYG_433-1a>¶
欽定四庫全書¶
　文苑英華巻四百三十三　宋　李昉等　編¶
　赦書十四¶
　　雜赦書¶
　　　曲赦并州管内詔　　　　　許敬宗¶
門下上𤣥育物大徳基於施生前哲至仁大造原於去¶
殺是以矜愼庶獄得其情而泣辜兼濟含靈窮其巢而¶
解網朕懐此道逾切古人彼蒼垂鑒使膺司牧爰自㓜¶
<pb:KR4h0022_WYG_433-1b>¶
齒乃屬時屯五岳為封豕之墟四海被長鯨之毒茫茫¶
區夏並懸命於焚原蠢蠢窮黎咸轉骨於冰谷是用仁¶
心内發龔討外申吟嘯風雲揭日月而清大祲簸跳山¶
河補乾坤以正封域捄其垂餌之厄惠其夀考之安煦¶
以陽和同被發生之貺溽以膏潤申兹愷澤之錫粤自¶
斯壤首建鴻名資此義徒遂登大寶夫小物不忘禀靈¶
周於兆庶惟朕懐舊植性同其五情語地雖異中陽論¶
心不殊代邸今兹黄髮已留連於廣宴在彼赭衣宜霑¶
<pb:KR4h0022_WYG_433-2a>¶
恩於宥罪可曲赦并州管内貞觀二十年正月十六日¶
申時以前大辟罪已下已發覺未發覺已結正未結正¶
繫囚見徒皆赦除之其犯十惡故殺人刼贓傷人謀殺¶
人已傷官人枉法受財監治主守自盗所監治并常赦¶
不免者不在赦例其有挾藏軍器亡命山澤百日不首¶
復罪如初敢以赦前事相告言者以其罪罪之¶
　　　安養百姓及諸改革制　　　　内制¶
勅愛人者天地之徳育物者陽和之氣朕立極行政體¶
<pb:KR4h0022_WYG_433-2b>¶
元順時期於緝熈致彼仁夀今永惟春令慶在發生當¶
萬有之遂心慮一物之失所救人恤隠雖已著於成式¶
施惠布徳俾更𢎞於新令其天下百姓有灼然單貧不¶
存濟者縁租庸先立長行每郷量放十丁猶恐編户之¶
中懸磬者衆限數既少或未優洽若有此色尚軫于懐¶
特宜每郷前放三十丁仍準㫖條處分待資産稍成任¶
依恒式其所放丁委縣令對郷村一一審定務湏得實¶
仍令太守子細案覆本道使察訪如有不當者本里正¶
<pb:KR4h0022_WYG_433-3a>¶
村正先决一百配入軍團縣令解太守本道使不舉者¶
量貶降十徳為武必先禁暴五材並用誰能去兵自古¶
盖非獲已闗山逺戍雖多戀本之情禄位高懸終有懋¶
功之賞若能感激信可優矜其諸征行人家有兼丁如¶
載限向滿情愿自相替者宜聽其家内應合更差防及¶
諸雜差科一切放免古者黜陟幽明廉問風俗匪惟察¶
吏亦以恤人今考績之期已滿於三載求瘼之意欲觀¶
於四方宜即選擇使臣分往諸道訪察官吏善惡廵問¶
<pb:KR4h0022_WYG_433-3b>¶
百姓疾苦兼太守縣令老耄者比問諸郡或有損處尋¶
令賑恤猶慮艱辛湏更優矜務使周濟其開元二十九¶
載内外官所舉太守縣令等朕以撫字之任急於用賢¶
特令舉親務欲求實翹車既至頓網無遺不限登科皆¶
令効職既推心而無負期濟理而有成一自守官向已¶
終秩思聞為政之績以觀推薦之義先有處分必行賞¶
罰尤湏審察將復前言廻日並具狀奏聞且量地制邑¶
大小雖殊置吏養人逺近如一比來中下縣令或非精¶
<pb:KR4h0022_WYG_433-4a>¶
選吏曹因循徒務填闕天下大率小縣稍多至於蒼生¶
詎免其弊若無優奬豈致循良既在得人寜拘格限宜¶
令選人内取中外清資是明經進士應制明法并資䕃¶
出身有幹局書判者各於當色内量减一兩選注選擬¶
赴任之日仍令引見朕當察審去就其老弱者更不得¶
輙注考滿之後準畿官等例三選聽集在任有政績尤¶
異者三考外委本道採訪使與通狀應是下下縣仍并¶
升為中下縣又令長字人不可蹙闕比來補授直至選¶
<pb:KR4h0022_WYG_433-4b>¶
時亦可縣在僻逺多不情愿遂虗其位累載闕人既無¶
本官為政不一户口逃散莫不由兹自今已後宜令選¶
司先量才注擬如非時有事故等闕者所有當月牒中¶
書門下於内外官中簡擇進擬遣今所在京員外人數¶
稍衆既無職事頗亦滯才其高品者宜簡擇量授郡守¶
六品以下堪理人者亦授縣令俾其効用冀有成績天¶
下郡縣先有欠公廨本處今既分税錢並準式依本足¶
例支給使厚其禄以竭其心經國之制省官為本况分¶
<pb:KR4h0022_WYG_433-5a>¶
司揆務既有常員授職任人湏存定限若踰程式實紊¶
紀綱其内外六品以下員外官至考滿後一切並停合¶
依選例自今以後更不得注擬其皇親諸親㓜小及諸¶
色承恩授官軍功技術内省左右龍武軍并諸畨官等¶
不在此限所司仍具作條件處分且禮經垂訓篇目攸¶
殊或未盡於通體是有乖於大義昔如堯命四子所以¶
授時周分六官曾不繫月先王行令盖取於斯苟分至¶
之可言何弦望之足舉其禮記月令宜改為時令但五¶
<pb:KR4h0022_WYG_433-5b>¶
分定位岳鎮總其靈萬物阜成雲雨施其潤上帝攸宅¶
寰區是仰且岱宗西岳先已封崇其中岳等三方典禮¶
猶闕朕以眇身紹膺鴻緒紫機夙讓黄屋非尊屬天衢¶
未亨王室多難載廹公卿之議遂膺歴數之重凛乎馭¶
朽慄若渉泉自臨萬邦斯為三載頃者居遏宻之際莫¶
議郊禋之禮霜露之恩日月增深今三元告辰萬物伊¶
始假于清廟升彼圓丘躬耕祈榖率禮斯備大官視膳¶
而牲潔奉常陳樂而邕和爰自降制之始迄于禮畢之¶
<pb:KR4h0022_WYG_433-6a>¶
際祥風候律瑞日揚光卿雲紛集於壇場甘露傍流於¶
郊甸非常之慶豈獨在予宜因天地之心式覃雷雨之¶
澤可大赦天下¶
　　　至都大赦天下制　　　　　蘇　頲¶
黄門周宅中土秦里上田皆王者之都也時邁觀風載¶
廵展義皆王者之政也朕嗣守宸極頗移年所冕旒而¶
視心每周於萬邦車轍所届迹不出於三輔豈懐安於¶
憚勞姑省費而休力然以設京師者不偏於西據奉宗¶
<pb:KR4h0022_WYG_433-6b>¶
廟者亦候於東征安可阻從人之心增徯予之怨是用¶
闓陽發嵗練日簡辰乗和氣以應物御惠風以行令永¶
言告至載叶伻來顧兹菲躬畏此鴻業下輦而有宫室¶
即舊不加登臺而有山川覽今猶昔森然在目用軫于¶
懐思𢎞逺圖俾作寛典不忘師古之義特布惟新之澤¶
可大赦天下自開元五年二月三日昧爽已前大辟罪¶
已下罪無輕重已發覺未發覺已結正未結正繫囚見¶
徒常赦所不原者咸赦除之唯謀反大逆不在赦限(云/)¶
<pb:KR4h0022_WYG_433-7a>¶
(云/)夫政欲清净詞尚省要間者思致於(一作/于)乂未臻其¶
道文書盈几閣而吏益欺詔命下閭里而人莫諭得非¶
失於牴牾弊於(詔令/作在)煩蕪耶簡而易從禁則難犯令式¶
格勅有不便者先令尚書省集議刋定宜詳厥衷合于¶
大體亡命山澤挾藏軍器百日不首復罪如初敢以赦¶
前事相告言者以其罪罪之赦書日行五百里布告天¶
下知朕意焉主者施行¶
　　　大厯四年大赦天下制　　　常　衮¶
<pb:KR4h0022_WYG_433-7b>¶
勅至理之代先徳後刑上歡心以臨下下欣然而奉上¶
禍亂不作法令何施去聖久逺薄於教化簡書填委獄¶
訟煩興苛吏舞文寃人致辟思欲刷耻改行厥路無由¶
豈天地父母慈愛之意也朕主三靈之重託羣后之上¶
夕惕若厲不敢荒寜内訪卿士外咨方岳日不暇給八¶
年于兹而大道淳風鬱而不振四郊多壘連嵗備邉師¶
旅在外役費尤廣賦輿輸轉疲耗吾人困竭無聊窮斯¶
濫矣下之愚昧(舊唐書作下庶暗/昧集作下愚闇昧)不見刑網戎士在軍¶
<pb:KR4h0022_WYG_433-8a>¶
未習法令犯禁抵罪其徒實繁幽繫狴牢(集作繫/牢之間)未詳¶
事實吏議不决動淹時序傷沮和氣屢彰咎徴此皆朕¶
之不明教之未至豈上失其道而繩下以刑敢不罪已¶
以答災𤯝且人者君之肢體害之則君有所傷刑者教¶
之輔助失之則人無所措慮有寃濫慘然憂傷用明慎¶
罰之典俾𢎞在宥之澤其天下見禁囚徒死罪降從流¶
流已下罪釋放其左降官及流人并移𨽻等並與量移¶
仍委所司即勘責送名中書門下奏聽進止如聞縣官¶
<pb:KR4h0022_WYG_433-8b>¶
比年率意恣行麤杖不依格令致使殞斃深可哀傷頻¶
有處分仍聞乖越自今已後非灼然蠧害者不得輙加¶
非理仍委觀察節度等使嚴加捉搦勿令有犯如違録¶
名奏聞量情科貶宣示中外宜悉朕懐¶
　　　大厯五年大赦天下制¶
門下惟辟奉天作人父母若天垂戒於上人不安於下¶
則修徳勤政以達至誠恤刑獄之寃滯問閭閻之疾苦¶
招納諫諍訪求賢良允廸前烈率由兹道朕獲承宗廟¶
<pb:KR4h0022_WYG_433-9a>¶
之重托於王侯之上夙夜齋慄莫敢荒寜推誠以撫萬¶
邦屈已以安百姓憂勤之至日慎一日服御之給損之¶
又損而渉道猶淺燭理不明國經王度多有廢闕加以¶
冦戎驟犯軍國煩勞賦重人竭因之嵗歉田荒業廢逋¶
散相仍每深怵悼頻有蠲降兼亦簡求良吏以惠矜人¶
除去奸兇用達幽枉大變風俗更張刑政冀人和之漸¶
洽何天𤯝之屢彰固以朕徳之寡昧化之衰薄其咎不¶
逺在予一人亦由郡邑之政未盡條理或貪以害物或¶
<pb:KR4h0022_WYG_433-9b>¶
擾以傷農有凌弱暴寡之寃有不均失中之政人無所¶
措多陷刑辟盖上之教道未至豈忍以文法繩之慘然¶
憂嗟深自引慝雖靡草麥秋之候方斷薄刑而薰風長¶
養之時宜寛庶獄大决踈(集作/疏)網與之更新其天下見¶
禁囚徒死罪並降從流流已下並釋放内外文武官及¶
前資官六品已下并草澤中有碩學專門茂才異等智¶
謀經武諷諫主文者仰所在州府觀察牧宰精求表薦¶
如所由搜揚未盡遺逸林間者即宜詣闕自舉親當策¶
<pb:KR4h0022_WYG_433-10a>¶
試量能擢用朕每覽漢文詔書至陽和之時草木羣生¶
之類皆有以自樂而吾百姓或阽於死亡而莫之省緬¶
然遐想感嘆增懐哀今之人又甚於昔思有贍恤俾安¶
其居觀察節度使及刺史各宜訓勵所部使奉科條變¶
貪官之節激循吏之行其清白明著政理殊尤者具以¶
名聞必加奬擢若冐于貨賄紊我綱紀切宜紏摘當峻¶
刑憲其官人犯賄(集作/贓)經恩免罪者並宜申報中書門¶
下及所司不得容其却上自王室多故積有嵗時皆我¶
<pb:KR4h0022_WYG_433-10b>¶
文武之臣中外戮力今天下既定崇徳報功與之剖符¶
傳代不絶至於蒞官述職各宜明慎典刑貽慶子孫永¶
同休戚於戱武徳貞觀之間有若魏徴王珪李靖李勣¶
房𤣥齡杜如晦等扶翼大運勤勞王家尊主庇人匪躬¶
致命咸有一徳格于皇天緬然長懐風烈猶在其後嗣¶
沈翳特加優奬如廟宇荒毁即宜修葺無徳不報何日¶
忘之具鰥寡孤獨老㓜貧窮不能自存者委州府縣吏¶
取諸色官物量事賑給仍招擕户口勸課農桑應所在¶
<pb:KR4h0022_WYG_433-11a>¶
州府有興功役處非灼然急切者宜並停之四瀆五岳¶
名山大川神明所居風雨是主宜委中書門下分使致¶
祭以達精誠孝子順孫義夫節婦事跡明著者特加旌¶
表頒示中外知朕意焉主者施行¶
　　　大厯七年大赦天下制¶
門下濟於道者化醇而刑措善於理者綱舉而網踈朕¶
渉道未𢎞燭理多昧常亦遐想太古高揖𤣥風保合太¶
和在宥天下盖徳薄而未臻也是用因時以設教便俗¶
<pb:KR4h0022_WYG_433-11b>¶
以立防務盡平恕用伸哀恤又教淺而多犯也加以邊¶
虞未戢井賦猶繁荒瘵之際冦攘斯起遂令圜土嘉石¶
之下積有纍囚危章互簡之中困於法吏屬盛陽之候¶
大暑方蒸永念狴牢何堪鬱灼所以沮傷和氣感致咎¶
徴天道人事豈相逺也如聞天下諸州自春以來咸(一/作)¶
(或/)愆時雨首種不入宿麥未登哀我矜人何恃不恐皆¶
由朕過益用懼焉惕然憂嗟深自咎責所以悉减常膳¶
(唐書作减/膳撤樂)别居齋宫禱于神明冀獲嘉應仲夏之月静¶
<pb:KR4h0022_WYG_433-12a>¶
事無刑以助晏陰以𢎞長養斷薄决小已過於麥秋繼¶
長增高宜順乎天意可大赦天下其大厯七年五月十¶
五日昧爽已前已發覺未發覺已結正未結正應天下¶
見禁囚徒罪無輕重一切悉宜放免所司(詔令/作由)更不湏¶
類例聞奏宜令諸道節度觀察及諸州牧縣宰於當管¶
内所有名山靈跡各精誠致祭祈降甘澤冀獲豐稔永¶
思流弊庶振風猷其巴南諸州仍嵗水旱廹於凍餒或¶
至流離因有剽求苟全性命懼刑網之所及姑嘯聚以¶
<pb:KR4h0022_WYG_433-12b>¶
相依抑有由焉盖非獲已永言其弊用軫于懐如能相¶
率來歸各安生業並無所問咸許自新敢以赦前事相¶
告言者以其罪罪之亡命山澤挾藏軍器百日不首復¶
罪如初赦書日行五百里宣示中外咸使知聞主者施¶
行¶
　　　大赦京畿三輔¶
門下古者以季春三月布徳行惠恤刑振乏朕親執犧¶
牲玉帛獲奉于上帝神祗九年于兹矣克已思理明不¶
<pb:KR4h0022_WYG_433-13a>¶
能燭昆夷未叙王略猶虞嵗㑹三秦之師日有千金之¶
費悉索敝賦疲於餽軍侯甸之間徴求耗竭百榖翔貴¶
闗中小歉窮則斯(集作/思)濫安能懼刑因而成盗多有犯¶
法至於軍戎之士致使廪賜不充因之逃亡扺于(詔令/作或)¶
(抵/)邦憲事非獲已情亦可察焉(集無/此字)近以露濡之感(集/作)¶
(思/)明發有懐屬禁煙(集作/火)之令節方薦鮪於寢園聖祖¶
敷佑景靈告祥先天後天載荷嘉貺以陰以雨又助發¶
生固宜順釋(音/曲)成之仁布惟新之命赦罪育物曠然滌¶
<pb:KR4h0022_WYG_433-13b>¶
除其京兆府及三輔并京城内諸司諸使見禁囚徒犯¶
死罪已下特宜釋放其有犯未發覺者罪無輕重亦宜¶
一切放免如有妄論告者以其罪罪之其官典犯贓不¶
在免限頃者魚朝恩夙有功勲委之戎事而徴求黎庶¶
空竭閭閻加之廣有貿易奪人賄利京城之内擅致刑¶
獄恣行忍虐幽執無辜部領師人乖於撫馭資糧刻薄¶
勞役煩苛惡稔釁盈自嬰沉痼念其勲舊許以優閑令¶
罷兵權遂其養疾而宗社降鑒神明所殛羸瘵不起旋¶
<pb:KR4h0022_WYG_433-14a>¶
至斃亡既往無追一切不問所管將士等同坐於王事¶
各効忠(詔令/作辛)勤是朕爪牙自致勲業並宜仍舊勿有憂¶
懼盖以朕誠乖感物明未知人失於授任而臻此也今¶
則虚懐引咎親御禁戎特(集作/必)加優寵以表勞績其資¶
聖寺禁人并追捕勘責等即宜並停然以王畿艱(集作/多)¶
弊矜恤疲人蠲税罷徭與之休息尚恐流庸罕復貧弱¶
未安益用憂勤諒資損約京兆府百姓承前應欠負官¶
物等委所由勘責實在百姓腹内者一切放免其在所¶
<pb:KR4h0022_WYG_433-14b>¶
由腹内者不在放限畿内官人手力資課及府官充職¶
掌名額稍多所有(集作/在)祗供不免煩費並諸縣郵逓路¶
次館驛諸色徴科等一物已上並委中書門下與京兆¶
尹即㑹計責取色目一一商量條件處置務令减省以¶
息煩勞其諸司諸使廻易一切並停不急之務亦宜且¶
罷農隙之後然準常式宣示中外知朕意焉¶
　　　赦京城内囚徒制¶
門下朕以寡薄獲守丕圖恭(詔令/作龔)黙思道克謹天戒常¶
<pb:KR4h0022_WYG_433-15a>¶
恐至誠不達景化未敷寅畏之誠寢興在慮自純陽用¶
事靈雨愆旬麥雖有秋禾未嘗畝有阻三農之候將貽¶
百姓之憂是用齋心滌思禱于上下神祗雲從自郊月¶
未離畢膏澤不降憂勤益深雖水旱成災陰陽恒數而¶
刑法(集作/政刑)失中或致愆伏豈信(集作/簡)孚有爽衷敬未誠¶
歟嗟我矜人䧟於(集作/于)刑辟當炎蒸之序在縲絏之中¶
久積幽寃有傷和氣所以引成湯之六事過實在予寛¶
大禹之九刑誠存育物期於作解以救如焚其京城見¶
<pb:KR4h0022_WYG_433-15b>¶
禁囚徒死罪降從流流已下罪一切釋放仍委中書門¶
下即䟽理處分訖奏聞雖赦罪從輕或謂之長惡宥過¶
無小寜失於不經庶空夏臺用緩秋典宣示中外令知¶
朕意¶
　¶
　¶
　¶
　文苑英華巻四百三十三¶
