# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:46.350260
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百十四
<pb:KR4h0022_WYG_314-1a>¶
欽定四庫全書¶
　文苑英華巻三百十四　　宋　李昉等　編¶
　居處四¶
　　閣四十首　　　　　　堂二十三首¶
　　閣¶
　　　登州中新閣　　　　　　　庾　信¶
跨虛陵倒景連雲拒少陽璇極龍鱗上雕甍鵬翅張千¶
尋文杏照十里木蘭香開忩對髙掌平坐望河梁歌響¶
<pb:KR4h0022_WYG_314-1b>¶
開天樂鍾聲徹建章賦用王延夀書須韋仲將龍來隨¶
畫壁鳳起逐吹簧石作芙蓉影池如明鏡光花梁反披¶
葉蓮井倒垂房徒然思鷰賀無以預鵾翔¶
　　　登宇文内史入重陽閣　　　前　人¶
北原風雨散南宫容衛踈待詔還金馬儒林歸石渠徒¶
懸仁夀鏡空聚茂陵書竹淚垂秋筍蓮衣落故蕖顧成¶
始移廟陽陵正徙居舊蘭憔悴長殘花爛漫舒别有昭¶
陽殿長悲故婕妤¶
<pb:KR4h0022_WYG_314-2a>¶
　　　登禪定寺閣　　　　　　　宋之問¶
梵宇出三天登茲望八川開襟坐霄漢揮手拍雲煙函¶
谷青山外昆明落日邉東京楊柳陌少别已經年¶
　　　使過襄陽登鳳林寺山閣　　前　人¶
香閣臨清漢丹梯隠翠微林篁天際宻人世谷中違苔¶
石銜仙洞蓮舟泊釣磯山雲浮棟起江雨入庭飛信美¶
隨南國嚴程限北歸幽情不可再留歩惜芳菲¶
　　　和崔侍御日用遊開化寺閣　呉少微¶
<pb:KR4h0022_WYG_314-2b>¶
左憲多才雄故人尤鷙鶚䕶贈單于使休軺太原郭舘¶
次厭煩歊清懐尋寂寞西縁十里餘北上開花閣初入¶
雲樹間㝠蒙未昭廓漸出欄榥外萬里秋景焯嵗晏風¶
落山天寒水歸壑覽物頌幽果至乗動𤣥鑰但敷利解¶
言永用忘昏著¶
　　　岳州九日宴道觀西閣　　　張　説¶
摇落長年歎蹉跎逺宦心北風嘶代馬南浦宿陽禽住¶
此黄花酌酣餘白首吟涼雲霾楚望濛雨蔽荆岑登眺¶
<pb:KR4h0022_WYG_314-3a>¶
思晴景誰將巻濁隂釣歌出江霧樵唱入山林魚以佳¶
(一作/嘉)名採木為美材侵大道由中悟逍遥匪外尋參佐¶
多君子詞筆妙賞(一作/賞達)音留題(一作/淹留)洞庭觀望古意何¶
深(一作佳嵗/時雜詠)¶
　　　登總持寺閣　　　　　　　張九齡¶
香閣起崔嵬髙髙沙版開攀躋千仭上紛詭萬形來草¶
間商君陌雲重漢后臺山從幽谷斷川向斗城回林裏¶
春容變天邉客思催登臨信為美懐逺獨悠哉¶
<pb:KR4h0022_WYG_314-3b>¶
　　　晩憇王少府東閣　　　　　前　人¶
披軒肆流覽雲壑見深重空水秋彌凈林烟晩更濃座¶
隅分洞浦簷際列羣峯窈窕生幽意參差多異容還慚¶
大隠跡空想列仙蹤頼此昇攀處蕭條得所從¶
　　　宿雲門寺閣　　　　　　　孫　逖¶
香閣東山下煙花象外幽燃燈千嶂夕巻幔五湖秋畫¶
壁飛鴻鴈紗忩宿斗牛更疑天路近夢與白雲遊¶
　　　西閣曝背(集作/日)　　　　　　杜　甫¶
<pb:KR4h0022_WYG_314-4a>¶
凛冽倦𤣥冬負暄嗜飛閣羲和流徳澤顓頊媿倚薄毛¶
髮具自私(集作/和)肌膚潛沃若太陽信深仁衰氣歘有託¶
欹傾煩注眼容易收病脚瀏漓木梢猿(集作流/離木杪)翩翻(集/作)¶
(僊/)山巔鶴明知苦聚散哀樂亦已昨(集作日/已作)即事㑹賦¶
詩人生忽如錯(集作/昨)古來遭喪亂賢聖盡蕭索胡為將¶
暮年憂世心力弱¶
　　　飛仙閣　　　　　　　　　前　人¶
出(集作/土)門山行窄微徑縁(集作徑/微上)秋毫棧雲欄干峻梯¶
<pb:KR4h0022_WYG_314-4b>¶
石結構牢萬壑欹疎林積隂帶奔濤寒日外淡泊長風¶
中怒號歇鞍在地底始覺所歴髙往來雜坐卧人馬同¶
疲勞浮生有分定饑飽豈可逃歎息謂妻子我亦(集作/何)¶
隨汝曺¶
　　　龍門閣　　　　　　　　　前　人¶
清江下龍門絶壁無尺上長風駕髙(集作/白)浪浩浩自太¶
古危途中縈盤(集作縈/盤道)仰望垂綫縷滑石欹誰鑿浮梁¶
裊相拄目眩隕雜花頭風吹過(集作/過飛)雨百年不敢料一¶
<pb:KR4h0022_WYG_314-5a>¶
墜那得取飽聞(集作/知)經瞿唐足見度大庾終身歴艱險¶
恐懼從此數¶
　　　登瓦官寺閣　　　　　　　李　賔¶
晨登瓦官閣極眺金陵城鍾山對北户淮水入南榮漫¶
漫雨花落嘈嘈天樂鳴兩廊振法鼔四角吹(集作/唫)風筝¶
杳出霄漢上仰攀日月行山空霸氣滅地古寒隂生寥¶
廓雲海晩蒼茫宫觀平門餘閶闔字樓識鳳凰名雷作¶
百川(集作/山)動神扶萬拱傾靈光一向(集作/何足)貴長此鎮吳¶
<pb:KR4h0022_WYG_314-5b>¶
京¶
　　　登巴陵開元寺西閣贈衡嶽僧方外¶
　　　　　　　　　　　　　　　前　人¶
衡嶽有開士五峯秀真骨見君萬里心海水照秋月大¶
臣南溟去問道皆請謁酒以(集作/明非)甘露言清涼潤肌髮¶
湖海落天鏡香閣陵銀闕登眺餐恵風新花期啟發¶
　　　同皇甫冉登𤣥閣　　　　　李嘉祐¶
髙閣朱欄不厭遊蒹葭白水遶長洲孤雲獨鳥川光暮¶
<pb:KR4h0022_WYG_314-6a>¶
萬井千山海氣秋清梵林中人轉靜夕陽城上角偏愁¶
誰堪逺作秦吳别離恨歸心雙淚流¶
　　　題鮑行軍小閣　　　　　　嚴　維¶
宇下無留事經營意獨新文房已得地相閣是推輪席¶
上招賔急山隂對雪頻虛明先旦暮啟閉異冬春談笑¶
兵家法逢迎幕府賔還將負暄處時借在隂人¶
　　　晩霽登王六東閣　　　　　前　人¶
試上江樓望初逢山雨晴連空青嶂合向晩白雲生俊¶
<pb:KR4h0022_WYG_314-6b>¶
美要殊觀蕭條見逺情情來不可極日暮水流清¶
　　　登景雲寺閣　　　　　　　張亢宗¶
胡馬飲河洛我家從此遷今來獨垂淚三十六峯前¶
　　　晩霽登汝南大雲閣　　　　賈彦璋¶
禪宫新雨歇香閣晩登臨邑樹晴光起川苖佳氣深水¶
包城下岸雲細郢中岑自歎牽卑日聊開望逺心¶
　　　宿香山閣　　　　　　　　前　人¶
暝望香山閣梯雲宿半空軒忩閉潮海枕席拂煙虹朱¶
<pb:KR4h0022_WYG_314-7a>¶
網防棲鴿紗燈䕶夕蟲一聞鷄唱曉已見日曈曈¶
　　　登聖善寺閣　　　　　　　禇朝陽¶
飛閣青雲裏先秋獨早凉天花散窻近月桂拂簷香華¶
嶽三峯小黄河一帶長空聞指歸路煙處是垂楊¶
　　　和嚴長秋日登太原龍興寺閣野望¶
　　　　　　　　　　　　　　　歐陽詹¶
百丈化城樓君登最上頭九霄冋棧路八到視并州煙¶
火遺堯庶山河啟聖猷短垣齊介嶺片白指汾流清鐸¶
<pb:KR4h0022_WYG_314-7b>¶
中天籟哀鳴下界秋境閑知道勝心逺見名浮豈念乗¶
肥馬方應駕大牛自憐蓬逐吹不得與良遊¶
　　　和太原鄭中丞登龍興寺閣　前　人¶
青忩朱户半天開極目凝神望幾廻晉國頽墉生草樹¶
皇家瑞氣在樓臺千條水入黄河去萬㸃山從紫塞來¶
獨恨侍遊違長者不知髙意是誰陪¶
　　　登天宫閣　　　　　　　　白居易¶
午時乗興出薄暮未能還髙上煙中閣平㸔雪後山委¶
<pb:KR4h0022_WYG_314-8a>¶
形羣動裏任性一生間洛下多閑客其中我最閑¶
　　　題宣州開元寺水閣　　　　杜　牧¶
六朝文物草連空天澹雲閒今古同鳥去鳥來山色裏¶
人歌人哭水聲中深秋簾幕千家雨落日樓臺一笛風¶
惆悵無因逢范蠡參差煙樹五湖東¶
　　　天河閣到啼猿閣即事　　　顧非熊¶
萬壑褒中路何曾不駕虚濕雲和棧起燋枿帶餘畬(疑/作)¶
(畬/餘)巖狖牽垂果湍禽接迸魚每逢維艇處塢裏有人居¶
<pb:KR4h0022_WYG_314-8b>¶
　　　題天雲寺西閣　　　　　　薛　能¶
閣臨偏險寺當山獨坐西城笑滿顔四野有歌行路樂¶
五營無戰射堂閒鼙和調角秋空外砧辦征衣落照間¶
方擬殺身酬聖主敢於髙處戀鄉闗¶
　　　題開元寺閣　　　　　　　前　人¶
一閣見一郡亂流仍亂山未能終日住尤愛暫時閑唱¶
棹吳門去啼林杜宇還髙僧不可羡西景掩揖(疑/)闗¶
　　　秋宿青龍禪閣　　　　　　李　洞¶
<pb:KR4h0022_WYG_314-9a>¶
前山不可望暮色漸沉圭日轉須彌北蟾來渤澥西風¶
林亂僧話霜枮(疑/)欠猿啼閣外千家夢分明見裏迷¶
　　　湖閣　　　　　　　　　　李羣玉¶
楚色籠秋草秋光洗洞庭夕霏生水寺初月落(集作/盡)雲¶
汀棹響來空濶漁歌去(集作/發)杳𡨕欲浮欄下艇一到斗¶
牛星¶
　　　題宣州開元寺閣　　　　　張　喬¶
誰家煙徑長莓苔金碧虛欄竹上開流水逺分山色斷¶
<pb:KR4h0022_WYG_314-9b>¶
清猿時帶角聲來六朝明月唯詩在三楚空山有鴈廻¶
達理始應盡(疑/)惆悵僧閒應得話天台¶
　　　回鑾閣寫望　　　　　　　前　人¶
古閣上空半寥寥千里心多年爲客路盡日倚欄吟微¶
(疑/)壓秦川重深來虜塞心(疑/)回鑾今不見煙霧杳沉沉¶
　　　滕王閣寫望　　　　　　　前　人¶
創來人世殊幾度繞汀盧(一作/盧)疊浪有時有閒雲無日¶
無早凉先燕去返照後㠶孤未得榮歸計菱歌滿舊湖¶
<pb:KR4h0022_WYG_314-10a>¶
　　　登寳歴寺閣　　　　　　　陳　陶¶
金碧髙層世界空凭蜺長嘯八蠻風横軒水壯蛟龍府¶
倚棟星開牛斗宫三楚故墟殘景北六朝荒苑斷山東¶
不堪懐古勞悲笑安得鵬摶顥氣中¶
　　　和西江(一作/江南)李助副使早登開元寺閣¶
　　　　　　　　　　　　　　　前　人¶
虛豁登寳閣三休極層構獨立天地間煙雲滿襟袖鼇¶
荒初落日劔野呈綺繡愁檻祝融微隂軒九江湊拂簷¶
<pb:KR4h0022_WYG_314-10b>¶
皇姑舍錯落白榆秀倚砌天竺祠蛟龍蟠古甃翛然觀¶
六合一指齊宇宙書劔忽若(闕/)青雲日方晝南朝空蒼¶
莾楚澤稀耕耨萬事溺頽波一航安可涭(疑/)徒云寄麟¶
泣六五終難就資斧念徐生湖光隠圭竇早聞羣黄鶴¶
飄舉此江岫陵谷空藹然人樵已鶵&KR1145;燕宫豸冠客憑¶
覽發清奏珠玉難嗣音摐轅愧孤陋¶
　　　夏月題逺公北閣　　　　　羅　鄴¶
危閣壓山岡晴空疑鳥行勝搜花界盡響益梵音長有¶
<pb:KR4h0022_WYG_314-11a>¶
月堪先到無風亦自凉人煙紛繞繞諸(疑/)樹共蒼蒼榻¶
戀髙樓語甌憐晝茗香此身閒未得驅馬入殘陽¶
　　　登瓦官寺閣　　　　　　　羅　隠¶
下盤空跡上雲浮偶逐僧行歩歩愁暫憇已知湏用意¶
漸危爭忍不回頭煙中樹老重江晩鐸外風輕四境秋¶
懶指臺城更東望鵲飛龍闕盡荒邱¶
　　　揚州(集作/廣陵)開元寺閣上作　　前　人¶
滿檻山川漾落暉檻前前事去如飛雲中鷄犬劉安過¶
<pb:KR4h0022_WYG_314-11b>¶
月裏笙歌煬帝歸江蹙海門㠶散去地吞淮口樹相依¶
紅樓翠幕知多少長向東風有是非¶
　　　滕王閣春日晩晀　　　　　曹　松¶
陵春帝子閣偶眺日移西浪勢平花塢㠶隂上桞堤凝¶
嵐藏&KR0043;翼疊鼔碎歸蹄只此長吟詠因髙思不迷¶
　　　題昭州山寺常寂上人水閣　前　人¶
常寂常居常寂裏年年月月是空空堦前未放巖根斷¶
屋下長教海眼通本為入來尋佛窟不期行處踏龍宫¶
<pb:KR4h0022_WYG_314-12a>¶
他時憶着堪圖畫一朶雲山二水中¶
　　堂¶
　　　䟽圃堂　　　　　　　　　庾肩吾¶
北宫多暇豫時駕緫鸞鑣路靜繁莈撒輪移羽葢飄臨¶
空坐飛觀回首望浮橋風長曙鍾近地逈(初學記/作逺)洛城¶
遥疎林不礙目(初學記/作日)涸浦暫通潮徒然等賔從並作¶
愧羣僚¶
　　　文翁講堂　　　　　　　　盧照隣¶
<pb:KR4h0022_WYG_314-12b>¶
錦里淹中舘岷山稷下亭空梁無燕雀古壁有丹青槐¶
落猶疑市苔深不辨銘良哉二千石江漢表遺靈¶
　　　酬楊比部員外暮宿琴堂朝躋書閣率爾見贈¶
　　　　之作　　　　　　　　　王　維¶
舊簡拂塵㸔鳴琴俟(集作/候)月彈桃源迷漢姓松樹有秦¶
官空谷歸人少青山背日寒羡君棲隠處遥望白雲端¶
　　　草堂　　　　　　　　　　杜　甫¶
昔我去草堂蠻夷塞城都今我歸草堂此(集作/成)都適(一/作)¶
<pb:KR4h0022_WYG_314-13a>¶
(此/)無虞請陳初亂時反覆乃須臾(集作/斯須)大將赴朝廷羣¶
小起異圖中宵斬白馬盟㰱氣已麤西取卭南兵北斷¶
劒閣隅布衣數十人亦擁專城居其勢不兩大始聞藩¶
漢殊西卒却倒戈(集作倒/干戈)賊臣互相誅焉知肘腋禍自¶
及梟獍徒義士猶(集作/皆)痛憤紀綱亂相踰一國實三公¶
萬人(集作/民)欲為魚唱和作威福孰肯辨無辜眼前列杻¶
械背後吹笙竽談笑行殺戮血流(集作/濺血)滿長衢到今用¶
越地風雨聞號呼鬼(集作/人)妾與鬼馬色悲充爾娛國家¶
<pb:KR4h0022_WYG_314-13b>¶
法令在此又足驚吁賤子且奔走三年望東呉弧矢暗¶
江海難為遊五湖不忍竟捨此復來薙榛蕪入門四松¶
在歩屧(集作/堞)萬竹踈舊犬喜我歸低徊入衣裾隣舍喜¶
我歸酤酒提葫蘆(集作携/榼壺)大官知(集作/喜)我來遣騎問所¶
須城郭知(集作/喜)我來賔客隘(集作/溢)村墟天下方(集作/尚)未¶
寜健兒勝腐儒飄颻(集作/飄飄)塵埃(集作/風塵)際何地置老夫於¶
時是疣贅骨髓幸未枯飲啄媿殘生食薇不敢餘¶
　　　終南山雙峯草堂作　　　　岑　參¶
<pb:KR4h0022_WYG_314-14a>¶
歐路(集作/迹)歸山田偃息(集作/息心)謝時輩晝還草堂卧但以¶
(集作/與)雙峯對興來恣佳遊事惬符勝槩著書髙忩下日¶
夕見城内曩為世人誤遂負平生愛久與林壑辭及來¶
杉松大偶茲精廬近屢得(集作/數預)名僧㑹有時逐樵漁(集/作)¶
(漁/樵)盡日不冠帶崖口上新月石門破蒼藹色向羣木深¶
花摇一潭碎緬懐鄭生谷頗憶嚴子瀬勝事猶可追斯¶
人邈千載¶
　　　裴六書堂　　　　　　　　王昌齡¶
<pb:KR4h0022_WYG_314-14b>¶
閒堂閉空音(一作/隂)竹林但清響忩下長嘯客區中無遺¶
想經綸精微言兼濟當獨徃¶
　　　過横山顧山人草堂　　　　劉長卿¶
秪見山相掩誰言路尚通人來千嶂外犬吠百花中細¶
草香帶雨垂楊閑自風却尋樵徑去惆悵緑溪東¶
　　　題王十九茅屋　　　　　　李嘉祐¶
滿庭多種藥人里作山家終日能留客凌寒亦對花海¶
鷗過竹嶼門桞拂江沙知爾卑棲意題詩美白華¶
<pb:KR4h0022_WYG_314-15a>¶
　　　題武陵草堂　　　　　　　楊　浚¶
草堂列仙樓上在青山頂户外窺數峯階前對雙井雨¶
來花盡濕風度松初冷登棧行不疲入溪語彌靜本能¶
去塵服兼欲事金鼎正直心所存諂諛長自省適知幽¶
遁趣已覺煩慮屛更愛雲林閑吾將卧南潁¶
　　　題鄭拾遺草堂　　　　　　韋應物¶
借地建(集作/結)茅棟横竹挂朝衣秋園雨中緑幽居塵事¶
違隂(集作/凉)井夕蟲亂髙林霜果稀子有白雲意構此想¶
<pb:KR4h0022_WYG_314-15b>¶
巖扉¶
　　　湖南草堂讀書招李少府　　釋皎然¶
削去僧中事南池便隠居為憐松子夀還卜道家書藥¶
院常無客茶罇獨對余有時招送吏來飯野中蔬¶
　　　過趙居士擬置草堂處所　　王　建¶
休師竹林北空可兩三間雖愛獨居好終來相伴閒猶¶
嫌近前樹為好㸔南山的有深耕處春初須早還¶
　　　錢侍郎使君以題廬山草堂詩見示因以戱(集/作)¶
<pb:KR4h0022_WYG_314-16a>¶
　　　　(酬/之)之(見二百五/十八巻)¶
　　　題别遺愛草堂兼呈李十使君(李十亦嘗隠/廬山白鹿洞)¶
　　　　　　　　　　　　　　　前　人¶
曾住鑪峯下書堂對藥臺斬新蘿徑合依舊竹忩開砌¶
水親㸔决池荷手自栽五年方蹔至一宿又須回縱未¶
長歸得猶勝不到來君家白鹿洞聞道亦生苔¶
　　　冬夜宴河東李相公堂(命笙歌送酒見/二百十六巻)¶
　　　　　　　　　　　　　　　劉禹錫¶
<pb:KR4h0022_WYG_314-16b>¶
　　　後梁宣明二帝碑堂下作¶
玉馬朝周從此辭園陵寂寞對豐碑千行宰樹荆州道¶
暮雨蕭蕭聞子規¶
　　　尋隠者常九山人東溪草堂　朱　灣¶
尋(集作/窮)得仙源訪隠淪漸來深處漸無塵初行竹裏唯¶
通馬直到花間始見人四面雲山誰作主數家煙火自¶
為隣路傍樵客何須問朝市如今不是秦¶
　　　李常侍書堂　　　　　　　釋無可¶
<pb:KR4h0022_WYG_314-17a>¶
結構因墳籍簷前竹未生塗鉛忩日早閱槧幌風輕息¶
架蛩驚客垂燈雨過城已應窮古史師律孰齊名¶
　　　和厲元侍御題户部相公廬山草堂¶
　　　　　　　　　　　　　　　劉得仁¶
白雲居創畢詔入鳳池年林長雙峯樹潭分並寺泉石¶
溪盤鶴外岳室閉猿前柱史題詩後松門更肅然¶
　　　草堂　　　　　　　　　　趙　嘏¶
練江横在草堂前楊柳洲西載酒船兩見梨花歸不得¶
<pb:KR4h0022_WYG_314-17b>¶
每逢雲鳥即依然斜陽映閣山當寺微緑含風月滿川¶
同羣故人攀桂盡把詩吟向寂寥天¶
　　　老圃堂　　　　　　　　　薛　能¶
邵平𤓰地接吾廬榖雨乾時偶自鋤昨夜春風欺不在¶
就牀吹落讀殘書¶
　　　題友人草堂　　　　　　　張　喬¶
空山卜隠初生計亦無餘三畝水邉竹一牀琴畔書深¶
林收晩果絶頂拾秋蔬堅話長如此何年獻子虚¶
<pb:KR4h0022_WYG_314-18a>¶
　　　王先輩草堂　　　　　　　陸龜蒙¶
松徑雲隈到靜堂杏花臨澗水流香身從亂後全家隠¶
日校人間一倍長金緑(疑作/籙)漸加新品秩玉皇偏賜羽¶
衣裳何如聖代彈冠出方朔曾為漢侍郎¶
　¶
　¶
　¶
　¶
<pb:KR4h0022_WYG_314-18b>¶
　¶
　¶
　¶
　¶
　¶
　¶
　¶
　文苑英華巻三百十四¶
