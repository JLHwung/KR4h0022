# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:45.006541
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷二百六十五
<pb:KR4h0022_WYG_265-1a>¶
欽定四庫全書¶
　文苑英華卷二百六十五　宋　李昉等　編¶
　寄贈十九¶
　　韓琮二首　　　　　羅鄴四首¶
　　髙極一首　　　　　喻坦之三首¶
　　張喬八首　　　　　王貞白二首¶
　　黄韜六首　　　　　張蠙六首¶
　　楊䕫一首　　　　　羅隠十七首¶
<pb:KR4h0022_WYG_265-1b>¶
　　王轂一首　　　　　曹松二首¶
　　沈顔一首　　　　　裴說五首¶
　　唐彦謙六首　　　　李山甫一首¶
　　　晩春江晴寄友人　　　　　韓　琮¶
晩日低霞綺晴山逺畫眉春青(絶句詩選/作青青)河畔草不是¶
望鄉時¶
　　　秋晩信州推院親友或責無書即事寄答¶
　　　　　　　　　　　　　　　前　人¶
<pb:KR4h0022_WYG_265-2a>¶
官信安仁拙書非叔夜慵謬馳驄馬傳難附鯉魚封萬¶
里勞何補千年運忝逢不量横草力虚慕入雲蹤潔水¶
空澄鑑持鉛亦礪鋒月寒深夜桂霜凛近秋松憲摘無¶
逃魏寃申得夢馮問貍将挾虎纎蠆敢虞蜂商吹移砧¶
調春華改鏡容歸期方畹積愁思暮山重仙鼠猶驚燕¶
莎雞欲變蛩唯應碧湘浦雲落及芙蓉¶
　　　聞友人入越幕因寄之　　　羅　鄴¶
稽嶺春生酒凍銷煙鬟蒨袖恃嬌嬈峰邉聚雪晴香老¶
<pb:KR4h0022_WYG_265-2b>¶
波上長虹晩影摇正哭阮途歸未得更聞江筆赴嘉招¶
人間榮悴真堪恨坐想征軒鬢未凋¶
　　　途中寄友人　　　　　　　前　人¶
秋庭悵望别君初折柳分襟十載餘相見或因中夜夢¶
寄來多是隔年書携樽座外花空老垂釣江頭柳漸疎¶
裁得詩憑千里鴈吟來寧不憶吾廬¶
　　　赴職單于留獻所知　　　　前　人¶
職忝翩翩逐建牙笈隨征騎入胡沙定将千里書憑鴈¶
<pb:KR4h0022_WYG_265-3a>¶
應看三春雪似花年長有心終報國時清到處便營家¶
逢秋不擬同張翰為憶鱸魚却嘆嗟¶
　　　下第書懐寄友人　　　　　前　人¶
清世誰能辨陸沉相逢休作憶山吟若敎仙桂在平地¶
更有何人肯苦心去國漢妃還似玉亡家石氏豈無金¶
且安懐抱休惆悵琴瑟調髙樽酒深¶
　　　及第後贈試官　　　　　　髙　極¶
公子求賢未識真欲将毛遂比常倫當時不及三千客¶
<pb:KR4h0022_WYG_265-3b>¶
今日如何十九人¶
　　　陳情謹獻中丞　　　　　　喻坦之¶
孤拙竟何營徒希折桂名始終誰肯薦得失自難明貢¶
乏雄文獻歸無瘠土耕滄江長發夢紫陌久慙行意縱¶
求知切才唯懼鍳精五言非琢玉十載看遷鶯進取心¶
甘鈍傷嗟骨每驚塵襟痕積淚客鬢白新莖顧盼身愖¶
敎吹噓羽覺生依門情轉切荷徳力湏傾奨善猶憐貢¶
垂恩必不輕從兹便提絜雲路自生榮¶
<pb:KR4h0022_WYG_265-4a>¶
　　　寄華隂姚少府　　　　　　前　人¶
泰華當公署為官興可知硯和青靄凍簾對白雲垂峻¶
掌光浮日危蓮影入池料於三考内應惜徳音移¶
　　　晩泊富春寄友人　　　　　前　人¶
江鍾寒夕㣲江鳥望巢飛木落山城出潮生海棹歸獨¶
吟霜島月誰寄雪天衣此别三千里闗西信更稀¶
　　　劉補闕自九華山拜官因以寄獻¶
　　　　　　　　　　　　　　　張　喬¶
<pb:KR4h0022_WYG_265-4b>¶
冥鴻夕不羣徵拜動天文地主迎過郡山僧送出雲登¶
車殘月在宿館亂離分若更思林下還湏共致君¶
　　　寄南中友人　　　　　　　前　人¶
相夢如相見相思去後頻舊時行處斷華髪别來新浪¶
動三湘月煙藏五嶺春又無歸北客書札寄何人¶
　　　寄績溪陳明府　　　　　　前　人¶
古邑猿聲裏空城只半存岸移無舊路沙漲别成村鼓¶
角喧京口山江盡汝濆六朝興廢地行子一銷魂¶
<pb:KR4h0022_WYG_265-5a>¶
　　　寄處士梁燭　　　　　　　前　人¶
賢哉君子風誦與古人同採藥楚雲裏移家湘水東星¶
霜秋野濶雨雹夜山空早晩相招隠深耕老此中¶
　　　贈進士顧雲　　　　　　　前　人¶
潮檻煙波别釣津西京同似荻洲貧不知守道歸何日¶
相對無言盡㡬春晴景逺山花外暮(疑/)雲邉(疑/)髙盖水¶
邉蘋與君愁寂無消處賖酒清門送楚人¶
　　　城南寓居寄知已　　　　　前　人¶
<pb:KR4h0022_WYG_265-5b>¶
花木閒門苔蘚生滻川特去得吟情病來久絶洞庭信¶
年長却思廬岳耕落日獨歸林下宿暮雲多遶水邉行¶
干時退出長如此頻愧相憂道姓名¶
　　　贈友人　　　　　　　　　前　人¶
自說安貧歸未能竹邉門掩小池氷典琴賖酒吟過寺¶
送客思鄉上㶚陵待月夜留煙島客憶雲閒話翠㣲僧¶
㡬時獻了相如賦共向嵩山採茯苓¶
　　　二¶
<pb:KR4h0022_WYG_265-6a>¶
九霄無詔下何事觸青塵宅帶松蘿僻田惟猿鳥親吟¶
看仙掌月期有洞庭人莫問煙霞句懸知見岳神¶
　　　秋日旅懐寄右省鄭拾遺　　王貞白¶
永夕愁不寐草蟲喧客庭半忩分曉月當枕落殘星鬢¶
髮逰梁白家山近越青知音在諫省苦調有誰聽¶
　　　贈劉凝評事　　　　　　　前　人¶
棘寺官初罷梁園静掩扉春深顔子巷花映老萊衣談¶
史曽無滯攻書已造㣲即膺新寵命稱慶向庭闈¶
<pb:KR4h0022_WYG_265-6b>¶
　　　寄鄭縣李侍郎　　　　　　黄　滔¶
古縣新煙火東西入客詩静如長暇日貧更似閒時僧¶
借松蘿主人将雨雪期三年一官罷岳石看成碑¶
　　　贈李補闕　　　　　　　　前　人¶
魯史蜀琴旁陶然舉一觴夕陽明島嶼秋水淺池塘世¶
亂憐官替家貧值歳荒前峯亦曽宿知有辟寒方¶
　　　寄敷水盧校書　　　　　　前　人¶
諫省垂清論仙曹豈久臨雖專良史業未畏直臣心路¶
<pb:KR4h0022_WYG_265-7a>¶
入丹霄近家藏華嶽深還如韓吏部誰不望知音¶
　　　贈明州霍員外　　　　　　前　人¶
惠化如施雨隣州亦可依正衙無吏近髙㑹覺人稀海¶
日旗邉出沙禽角外歸四明多隠客閒約到巖扉¶
　　　寄獻梓桐山侯侍郎　　　　前　人¶
漢宫行廟畧簪笏落人間直道三湘水髙情四皓山賜¶
衣僧脫去表奏主批還地得松蘿塢泉通雨雪灣東門¶
添故事南省缺新班(時有新/命不赴)片石秋從露幽忩夜不闗¶
<pb:KR4h0022_WYG_265-7b>¶
夢餘蟾隠映吟次鳥綿蠻可惜相如作當時事悉閒¶
　　　寄刑部盧員外　　　　　　前　人¶
誰識在官意開門樹色間尋幽頻宿寺乞假擬逰山半¶
白侵吟鬢㣲紅見藥顔不知今夜月㡬客得同閒¶
　　　贈曹郎中　　　　　　　　張　蠙¶
所作髙前古封章自曲臺細看明主意終用出人才省¶
印尋僧鎻書樓領鶴開南山有舊友時向白雲來¶
　　　亂中寄友人　　　　　　　前　人¶
<pb:KR4h0022_WYG_265-8a>¶
别來難覔信何處避艱危鬢黑無多日塵清是㡬時人¶
情将厭武王澤即興詩若便懐深隠還應聖主知¶
　　　寄友人　　　　　　　　　前　人¶
戀道欲何如東西逺索居長疑即見面翻致久無書甸¶
麥深藏雉淮苔淺露魚相思不我㑹明月屢盈虚¶
　　　贈别山友　　　　　　　　前　人¶
從容無限意不獨為離羣年長驚黄葉時清見白雲舊¶
山廽馬見寒瀑别家聞相與存吾道窮通各自分¶
<pb:KR4h0022_WYG_265-8b>¶
　　　别後寄友生(詩選/作人)　　　　　前　人¶
上馬如飛鳥飄然隔去塵共看今夜月獨作異鄉人就¶
養江田熟移居并賦新襄陽曽卜隠應與孟家隣¶
　　　途次績溪先寄陳明府　　　前　人¶
入境風煙好憂人不易傳新居多是客舊隠半成仙山¶
斷雲衝騎溪長柳拂船何當許過縣聞有箧中篇¶
　　　寄當陽袁皓明府　　　　　楊　䕫¶
髙人為縣在南京竹遶琴堂水遶城地古既資携酒興¶
<pb:KR4h0022_WYG_265-9a>¶
務閑偏長看山情松軒待月僧同坐藥圃尋花鶴伴行¶
百里甚堪留惠愛莫教空說魯恭名¶
　　　投宣武鄭尚書二十韻　　　羅　隠¶
漢代簪纓盛梁園雉堞雄物情湏重徳時論在明公族¶
大踰開魏神髙本降嵩世家唯蹇諤官業即清通翰苑¶
論思外綸闈嘯傲中健毫驚綵鳳髙步出㝠鴻履歴雖¶
吾道行藏必聖聰絳霄無繫滯浙水忽西東庾監髙樓¶
月袁郎滿座風四朝存故事兩地有全功去去才湏展¶
<pb:KR4h0022_WYG_265-9b>¶
行行道益隆避權辭憲署仗節出南宫鴈影相承接龍¶
圖共始終自然湏作礪不必恨臨戎幕下蓮花盛竿頭¶
㺗佩紅騎兒逢郭伋戰(疑/)士得文翁人地應無比簞瓢¶
柰屢空因思一枝桂已作斷根蓬往事應歸㨗勞歌且¶
責躬殷勤信陵館今日自途窮¶
　　　投浙東王大夫二十韻　　　前　人¶
越嶺千峯秀淮流一𣲖長暫憑開物手來展濟時方舊¶
跡蘭亭在髙風桂樹香地清無等級天闊任徊翔麈尾¶
<pb:KR4h0022_WYG_265-10a>¶
譚何勝螭頭筆更狂直曽批鳳詔髙已冠鵷行嘯傲辭¶
民部雍容出帝鄉趙堯推印綬勾踐與封疆水占仙人¶
吹城留御史牀嘉兵鄒潤甫百姓賀知章席煖飛鸚鵡¶
塵輕駐驌驦夜歌珠斷續晴舞雪悠揚化向棠隂布春¶
隨棣蕚芳盛名韜不得雄畧晦彌彰自愧三冬學未窺¶
數仭墻感深唯刻骨時去欲沾裳想望魚燒尾咨嗟鼠¶
齧膓可能因蹇拙便合老滄浪題柱心猶壯移山志未¶
忘深慙百般病今日問醫王¶
<pb:KR4h0022_WYG_265-10b>¶
　　　投寄韋左(一作/右)丞　　　　　前　人¶
赤璧徵文聘中臺拜郄詵班資叅令僕曹署轄星辰幞¶
被從誰起持綱自此新舉明朝典數封納詔書頻禁樹¶
曽摛藻臺烏舊避塵便應酬倚注何處活窮鱗¶
　　　寄易定公乗億侍郎(侍郎有明皇再見阿蠻舞/及龍池柳賦時稱魁絶也)¶
　　　　　　　　　　　　　　　前　人¶
謝舞仍宫柳髙竒世少䨇侍中生不到園令死湏降班¶
秩通烏府尊罍近(集作/奉)碧幢昭王有餘烈試為禱迷邦¶
<pb:KR4h0022_WYG_265-11a>¶
　　　寄侯博士　　　　　　　　前　人¶
規諫揚雄賦邅廻賈誼官久貧還往少孤立轉遷難清¶
鏡流年急髙槐旅舍寒侏儒亦何有飽食向長安¶
　　　寄大理寺徐郎中　　　　　前　人¶
佐棘竟誰同因思證聖中事雖亡(集作/忘)顯報理合有隂¶
功官緒詵枝老生涯(集作/生塵)范甑空㡬時潘好禮重與話¶
清風(證聖中徐有功為大理少卿執法平/恕鹿城主簿潘好禮著論以美之也)¶
　　　寄蘇拾遺(拾遺許公之後今/猶居開元中舊第)　前　人¶
<pb:KR4h0022_WYG_265-11b>¶
　　　　　　　　　　　　　　　前　人¶
早歳長楊賦當年諫獵書格髙時輩伏言切宦情疎慷¶
慨傳丹桂艱難保舊居退朝焚諫草能忘(集作/望)馬相如¶
　　　寄剡縣主簿　　　　　　　前　人¶
金庭養真地珠篆勾稽官境勝堪長往時危喜暫安洞¶
連滄海闊山擁赤城寒他日抛塵土因君擬煉丹¶
　　　感徳叙懐寄上羅鄴王三首(集作秋/日有酬)¶
　　　　　　　　　　　　　　　前　人¶
<pb:KR4h0022_WYG_265-12a>¶
盛(集作/舊)業傳家有寳(集作/佩)刀况(集作/近)聞餘力更揮毫腰¶
間印佩黄金重(集作綬/黄樞貴)卷裏詩裁(集作/文章)白雪髙宴罷嘉¶
賔吟鳳藻獵廽(集作/歸)諸将問龍韜分茅列土(集作登/壇甲子)纔¶
三十猶擬回頭賭錦袍¶
　　　二(集作寄酬鄴/王羅令公)¶
營室東廻䕃赤(集作/斤)丘少年承襲擁清油坐調金鼎尊¶
明主横把琱戈傲列侯書札二王争巧拙篇章七子謝¶
(集作/避)風流西園舊跡今應在衰老無因奉勝逰¶
<pb:KR4h0022_WYG_265-12b>¶
　　　三¶
脉散源分歴㡬朝縱然官宦只賔(集作/卑)僚正憂末𣲖論¶
滄海忽見髙枝拂絳霄百(集作/千)萬貔貅趨玉帳三千賔¶
客冠(集作/弭)金貂良時難得吾宗少應念衰門(京本作/寒門)久¶
(集作/更)寂寥¶
　　　淮南(集作/廣陵)李僕射借示近詩因有投獻¶
　　　　　　　　　　　　　　　前　人¶
朝論國計暮論兵餘力猶隨鳳藻生語繼盤盂抛俗格¶
<pb:KR4h0022_WYG_265-13a>¶
氣通(集作/兼)河岳帶商聲閑尋綺思千花麗静想髙吟六¶
藝(集作/義)清文柄已持堯典在更堪回首向(集作/問)縁情¶
　　　寄京闕陸郎中昆仲　　　　前　人¶
柏臺蘭署四周旋賔榻何妨鴈影連纔見玳簪欹細柳¶
便知油幕勝紅蓮家從入洛聲名大跡為依劉事分偏¶
争柰亂離人漸少麥成(集作/城)新賦許誰傳¶
　　　贈湖州(集作/霅州)裴郎中　　　　前　人¶
貴提金印出咸秦瀟洒江城兩度春一𣲖水清疑見膽¶
<pb:KR4h0022_WYG_265-13b>¶
數重山翠欲留人望崇早合歸黄閣詩好何妨戀白蘋¶
自是受恩心未足却垂䨇翅羡呉筠¶
　　　寄前宣州竇常侍　　　　　前　人¶
往年西謁謝元暉樽酒留歡醉始歸曲檻柳濃(一作/垂)鶯¶
未老小園花煖(集作/嫩)蝶初飛噴香瑞獸金三尺舞雪佳¶
人玉一圍今日亂離尋不得滿蓑風雨釣漁磯¶
　　　寄徐濟　　　　　　　　　前　人¶
往年疎懶共江湖月滿花香記得無霜壓楚蓮秋後折¶
<pb:KR4h0022_WYG_265-14a>¶
雨催蠻酒夜深沽紅塵偶别(一作/到)迷前事丹桂相輕愧¶
後圖(集作/徒)出得函闗抽得手從來不及阮元瑜¶
　　　贈宣武盧從事　　　　　　前　人¶
前年帝里望(集作/從)行塵記得仙家第四人泉煖舊諳龍¶
偃息露寒初見鶴精神歌聽(集作/聲)上榻梁園晩夢遶殘¶
鍾汜水春知有箧中編集(集作/什)在只應從此是經綸¶
　　　贈蒼溪王明府有文在手曰長生¶
　　　　　　　　　　　　　　　王　轂¶
<pb:KR4h0022_WYG_265-14b>¶
執手長生在人皆號地仙水雲真遂性龜鶴足(一作/定)齊¶
年但以酒養氣何言命在天况無婚嫁累應拍尚平肩¶
　　　贈南陵李主簿　　　　　　曹　松¶
外邑官同隠寧勞短使趨看雲情自足愛酒逸應無簟¶
席遺棋子衣裳惹印朱仍聞陂水近亦擬棹菰蒲¶
　　　山中寒夜呈進士許棠　　　前　人¶
山中(集作/寒)草堂煖寂夜有良朋讀易明(集作/分)髙燭煎茶¶
取折(集作/拆)氷庭垂河半角忩露月㣲稜俱入論心地争¶
<pb:KR4h0022_WYG_265-15a>¶
無俗者憎¶
　　　書懐寄友人　　　　　　　沈　顔¶
江湖勞遍尋祗自長愁襟到處慵開口何人可話心登¶
樓得句逺望月抒情深却憶山齋後猿聲相伴吟¶
　　　春早寄華下同人　　　　　裴　説¶
正是花時節思君寢復興市沽終不醉春夢亦無憑岳¶
面懸清雨河心走濁氷東門一條路離恨正相仍¶
　　　贈衡山令　　　　　　　　前　人¶
<pb:KR4h0022_WYG_265-15b>¶
君吟十二載(集作三/十載)辛苦必能官造化猶難隠生靈豈¶
易謾猿跳髙岳静魚擺大江寛與我為同道相留夜話¶
閑¶
　　　南中縣令　　　　　　　　前　人¶
寂寥雖下邑良宰有清威苦節長如病為官豈肯肥山¶
多村地狹水淺客舟稀上國搜賢急陶公早晩歸¶
　　　寄曹松　　　　　　　　　前　人¶
莫見苦吟遲吟遲鬢亦絲鬢斑猶可染詩病却難醫山¶
<pb:KR4h0022_WYG_265-16a>¶
暝雲横處星稠月側時冥搜不可得一句至公知¶
　　　贈賔貢　　　　　　　　　前　人¶
惟君懷至業萬里信悠悠路向東溟出枝來北闕求家¶
無一夜夢㠶掛隔年秋鬢髮争禁得孤舟往復愁¶
　　　秋霽夜吟寄友人　　　　　唐彦謙¶
槐柳蕭疎溽暑收商金頻伏火西流塵衣歳晩縁身賤¶
雨簟更深滿背秋前事悲凉何足道逺書慵懶未能修¶
唯思待月髙梧下更就東林訪惠休¶
<pb:KR4h0022_WYG_265-16b>¶
　　　賀李昌時禁苑新命　　　　前　人¶
玉簡金文直上清禁垣丹地閉嚴扃黄扉議政參元化¶
紫殿稱觴拂夀星萬户千門迷步武非煙非霧隔儀形¶
塵中舊侣無音信知道遼東鶴姓丁¶
　　　又寄　　　　　　　　　　前　人¶
振鷺翔鸞集禁闈玉堂珠樹瑩風儀不知親到靈和殿¶
張緒何如栁一枝¶
　　　上已日寄韓八(已見一百/五十七卷)¶
<pb:KR4h0022_WYG_265-17a>¶
　　　寄蒋二十四　　　　　　　前　人¶
鳥囀蜂飛日漸長旅人情味悔思量禪門淡泊無心地¶
世事生疎欲面墻二月雲煙迷柳色九衢風土帶花香¶
大知髙士禁愁寂試倚䦨干莫斷腸¶
　　　寄懷　　　　　　　　　　前　人¶
有客傷春復怨離夕陽亭畔草青時淚從紅蠟無由制¶
膓比朱絃恐更危梅向好風唯是笑柳因㣲雨不勝垂¶
䨇溪未去饒歸夢夜夜孤眠枕獨欹¶
<pb:KR4h0022_WYG_265-17b>¶
　　　赴舉寄别所知　　　　　　李山甫¶
腰劍囊書出户遲壮心吾命兩相疑麻衣盡舉一䨇手¶
桂樹只生三十枝黄祖不憐鸚鵡客志公偏賞麒麟兒¶
叔牙知我應相痛回首天涯寄所思¶
　¶
　¶
　¶
　文苑英華卷二百六十五¶
