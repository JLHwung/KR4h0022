# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:51.290299
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷四百七十一
<pb:KR4h0022_WYG_471-1a>¶
欽定四庫全書¶
　文苑英華巻四百七十一　宋　李昉等　編¶
　蕃書四¶
　　驃國書¶
　　　與驃國王雍羗書　　　　　白居易¶
勑驃國王雍羗卿性懐(集作/𢎞)毅勇代濟忠貞(集作/貞良)訓撫¶
師徒鎮寜封部欽承王化思奉朝章得睦鄰之善謀秉¶
事大之明義又令愛子逺赴闕庭萬里納忠一心禀命¶
<pb:KR4h0022_WYG_471-1b>¶
誠信彌著忠嘉(集作/嘉相)益深今授卿檢校太常卿并卿男¶
舒難陁那及元祐摩訶思那等三(集作/二)人亦各授官告¶
徃至宜領之此所以表卿勲勤申朕恩禮敬受官爵(集/作)¶
(新/命)永為外臣勉𢎞令圖以副遐矚今有少信物具如别¶
録想宜知悉也冬寒卿比平和(集作/安)官吏百姓等並存¶
問之遣書指不多及¶
　　新羅書¶
　　　勑新羅王金興光書三首　　張九齡¶
<pb:KR4h0022_WYG_471-2a>¶
勑新羅王開府儀同三司使持節大都督雞林州諸¶
軍事上柱國金興光賀正使金竭丹等至兼得所進¶
物省表具知海路艱阻朝賀不闕嵗益忠謹日以嗟稱¶
所謂君子為邦動必由禮頃者渤海靺羯(集作/鞨)不識恩¶
信自(集作/負)恃荒逺且爾逋誅卿疾惡之情常以奮厲故¶
去年遣中使何行成與金思蘭同徃欲以叶謀比聞此¶
賊困窮偷生海曲惟以抄竊作梗道路卿當隨近伺隙¶
掩襲取之竒功若有所成重賞更何所愛(一作/惜)適欲多¶
<pb:KR4h0022_WYG_471-2b>¶
有寄附實恐(集作/慮)此賊抄奪不可不防豈資窮冦待蕩¶
㓕之後終無所惜昨金志兼等到頓縁事物(集作/緒)未及¶
還期忽嬰疹疾遽令救療而不幸殂逝相次數人言念¶
殊鄉載深軫悼想卿聞此良亦增懐然死者生之常固¶
其命也固當理遣無以累情秋初尚熱卿及首領百姓¶
以下並平安好今有答信物及别寄少信物並付金信¶
忠徃至冝領取遣書指不多及¶
　　　二¶
<pb:KR4h0022_WYG_471-3a>¶
勑雞林州大都督新羅王金興光賀正謝恩兩使繼至¶
再省來表深具雅懐卿位總一方道踰萬里純誠見於¶
章奏執禮存乎使臣雖隔滄溟亦如㑹面(集作/面㑹)卿既能¶
副朕虛已朕亦保卿一心眷言(集作/言念)懇誠每以嗟尚况¶
文章禮樂粲焉可觀德義簮𥚑浸以成俗自非才包時¶
傑義(集作/志)合本朝豈得物土異冝而風流一變乃比卿¶
於魯衛豈復同於蕃服朕之此懐想所知也賀正使金¶
義質及祖榮相次永逝念其逺勞情以傷憫雖有寵贈¶
<pb:KR4h0022_WYG_471-3b>¶
猶不能忘想卿乍聞當甚軫悼近又得思蘭表稱知卿¶
欲於淇江置戍既當渤海衝要又與禄山相望仍有逺¶
圖固是長策且蕞爾渤海人已逋誅重勞師徒未能撲¶
㓕卿每嫉惡深用嘉之警㓂安邉有何不可䖏置訖因¶
使以聞今有少物答卿厚意至宜領取春暮已暄卿及¶
首領百姓並平安好遣書指不多及¶
　　　三¶
勑雞林州大都督新羅王金興光比嵗使來朝貢相繼¶
<pb:KR4h0022_WYG_471-4a>¶
雖隔滄海無異諸華禮樂衣冠亦在此矣皆是卿率心¶
忠義能此恭勤朕每嘉之常優等數想卿在逺應體至¶
懐頃者彼遣(集作/處)使來累有物故水土不習飲食異宜¶
奄忽為災遂至不救言念逝者此其命乎想卿乍聞應¶
以傷悼所有(集作/以)表奏皆依來請夏初漸熱卿及吏人¶
並平安好今有少物並付來使至宜領取遣書指不多¶
及¶
　　　與新羅王金重熈書¶
<pb:KR4h0022_WYG_471-4b>¶
勑新羅王金重熈金獻章及僧冲虚等至省表兼進獻¶
及進功德并陳謝者具悉卿一方貴族累葉雄材秉(集/作)¶
(伏/)忠孝以立身資信義而為國代承爵命日慕華風師¶
旅叶和邉疆寜㤗况又時修職貢嵗奉表章進獻精珍¶
忠勤並至功德成就恭敬彌彰載覽謝陳益用嘉歎滄¶
波萬里雖隔於海隅丹悃一心每馳於闕下以兹歎賞¶
(集作/嘉尚)常屬寢興勉𢎞始終用副朕意今遣金獻章等歸¶
國并有少信物具在(集作/如)别録卿母及妃并副王宰相¶
<pb:KR4h0022_WYG_471-5a>¶
以下各有賜物至宜領之冬寒卿比平安好卿母比得¶
如宜官吏僧道將十百姓等各家存問遣書指不多及¶
　　渤海書¶
　　　勑渤海王大武藝書四首　　張九齡¶
勑忽汗州刺史渤海郡王大武藝卿於昆弟之間自相¶
忿閲門藝窮而歸我安得不從(集作/容)然處之西垂(集作/陲)¶
為卿之故亦云不失頗謂得所何則卿地雖海曲常習¶
華風至如兄友弟悌豈待訓習骨肉情深自所不忍門¶
<pb:KR4h0022_WYG_471-5b>¶
藝縱有過惡亦合容其改脩卿遂請取東歸擬肆屠戮¶
朕教天下以孝友豈復忍聞此事誠是惜卿名行豈是¶
保䕶逃亡卿不知國恩遂爾背朕(集作/德)卿所恃者逺非¶
能有他朕比年含容優恤中土所未命將事亦有時卿¶
能悔過輸誠轉禍為福言則已(集作/似)順意尚執迷請殺¶
門藝然後歸國是何言也觀卿表狀亦有忠誠可熟思¶
之不容易耳今使内使徃宣諭朕意一一並須口述使¶
人李盡彦朕亦親有處分皆所知之秋冷卿及衙官首¶
<pb:KR4h0022_WYG_471-6a>¶
領百姓並平安好并遣崔尋挹同徃遣書指不多及¶
　　　二¶
勑渤海郡王忽汗州都督大武藝不識逆順之端不知¶
存亡之兆而能有國者未之聞也卿徃年背德已為禍¶
階近能悔過不失臣節迷非復善即又可嘉(集作迷復/非逺善又)¶
(何/加)朕記人之長忘人之短况又歸服載用嘉歎永祚東¶
土不亦宜乎所令大茂(集作/戊)慶等入朝並已處分各加¶
官賞想具知之所請替人亦令還彼又近得卿表云突¶
<pb:KR4h0022_WYG_471-6b>¶
厥遣使求合擬打兩蕃奚及契丹今旣内屬而突厥私¶
恨欲讎此蕃卿但不從何妨有使擬行執縛義所不然¶
此是人情况為君道然則知卿忠赤動必以聞永保此¶
誠慶流未已春晩卿及衙官百姓並平安好遣書指不¶
多及¶
　　　三¶
勑渤海郡王忽汗州都督大武藝多蒙國所送水手及¶
承前没落人等來表卿輸誠無所不盡長能保此永作¶
<pb:KR4h0022_WYG_471-7a>¶
邉捍自求多福無以加也漸冷卿及衙官百姓已下並¶
平安好遣書指不多及¶
　　　四¶
勑忽汗州刺史渤海郡王大武藝卿徃者誤計㡬於禍¶
成而失道未遥聞義能徙何其智也朕棄人之過收物¶
之誠表卿洗心良以慰意卿旣盡誠節永固東藩子孫¶
百代復何憂也所(集作/近)使至具知欵曲兼請宿衛及替¶
亦已依行大郎雅等先犯國章竄逐南鄙亦皆捨罪仍¶
<pb:KR4h0022_WYG_471-7b>¶
放歸藩卿可知之皆朕意也夏初漸熱卿及首領百姓¶
等並平安好遣書指不多及¶
　　　與渤海王大彛震書　　　　封　敖¶
勑渤海王大彛震王子大昌輝等自省表陳賀并進奉¶
事具悉卿代襲忠貞噐資仁厚遵禮義而封部和樂持¶
法度而渤海晏寜逺慕華風聿修誠節梯航萬里任土¶
之貢獻俱來夙夜一心朝天之禮儀克備龍庭必會鯷¶
域何遥言念嘉猷豈忘寤歎勉𢎞教義常奉恩榮今因¶
<pb:KR4h0022_WYG_471-8a>¶
王子大昌輝等廻國賜卿官告及信物至宜領之妃及¶
副王長史平章事等各有賜物具如别録¶
　　奚書¶
　　　勑投降奚等書　　　　　　張九齡¶
勑新來投降奚等汝本小蕃不自存立頃年依我稍得¶
安全而常持兩端遽即背叛忘恩負義豈是人心今者¶
聞汝復歸亦應知過仍縁困蹙未免嫌疑汝若誠能洗¶
心求以寄命便令處置汝等當須一一聽從即捨徃愆¶
<pb:KR4h0022_WYG_471-8b>¶
更收來效官賞諸事皆如舊日各宜自勉勿不知恩比¶
嚴寒汝等部落百姓並平安好遣書指不多及¶
　　　勑奚都督李歸圖(集作國/下同)書二首¶
　　　　　　　　　　　　　　　前　人¶
勑李歸圖近得李首珪表稱奚衙官褥(集作/耨)雲轍構異¶
謀擕間部落兼藏突厥仍欲圖卿知卿忠義一心紏逖¶
無隱臨危制變果獲罪人此雖天誘其𠂻亦是卿誠效¶
克著聞已誅翦是自㓕亡朕於諸蕃含養過厚忝預人¶
<pb:KR4h0022_WYG_471-9a>¶
類亦合知恩但百姓無識易為驚擾安危動静處之在¶
人以卿才能自應率伏念加威惠勿使猜嫌既去亂群¶
當已寜帖所設官賞惟待有功茍能盡節何憂不賞宜¶
各(集作/各宜)勉勵以副朕懐秋凉卿及將士百姓(四字集/作衙官)以¶
下並平安好遣書指不多及¶
　　　二¶
勑奚都督右金吾衛大將軍歸誠王李歸圖朕比聞突¶
厥欲㓕卿兩蕃先勑守珪嚴為防䕶今聞涅禮已破兇¶
<pb:KR4h0022_WYG_471-9b>¶
徒仍慮其收合餘燼復來掩襲卿可與湼禮相為腹背¶
但突厥不盡後患終深卿可伺其歸師乘其䘮氣與諸¶
將計㑹計逐(集作/逐要)追襲時不可失宜自思之秋深極冷¶
卿及衙官將士並平安好遣書指不多及¶
　　契丹書¶
　　　勑契丹王據垺可突于書¶
勑契丹王據垺及衙官可突于蜀活刺史鬰健等順道¶
則吉惟智能圖逆莭則㐫豈愚所覺卿頃年背誕禍實¶
<pb:KR4h0022_WYG_471-10a>¶
自貽(集作實/養禍貽)今而知之亦猶未晩固是轉災而為福因¶
敗而成功去百死之危保萬全之計則昔者之去何其¶
悖也今兹復來又何智也皆是卿素有籌畧本於忠誠¶
率先種人㧞於死地自爾之後更有何憂朕於諸蕃未¶
嘗負約况於卿等更有舊恩聞卿此來豁然慰意一則¶
兵革都息二則君臣如初百姓之間不失耕種豐草羙¶
水蓄牧隨之更無外虞且知上䇿人生自奉誰不求安¶
保此永年一無他慮在卿所見不(集作/何)假朕言部落初¶
<pb:KR4h0022_WYG_471-10b>¶
歸應須安置可與守珪審定務依蕃部所欲相次(集作/相其)¶
沃饒之所適彼寒暑之便無令下人有所不惬也冬末¶
極寒(集作/寒甚)想卿及衙官軍吏刺史以下及諸部落百姓¶
平安好遣書指不多及¶
　　　勑契丹都督湼禮書¶
勑契丹都督湼禮徃者屈突于兇惡無心憂矜百姓背¶
叛於我將日自防丁壯不得耕耘牛馬不得生養及依¶
附突厥而課稅又多部落吁嗟卿所見也李過析(集作/拆下)¶
<pb:KR4h0022_WYG_471-11a>¶
(同/)因衆人之忿誅頑兇之徒諸部落酋豪相率歸我已¶
令人隨事賞錫(集作/賜)亦云且得安寜過析封王豈直賞¶
功而已亦為百姓衆意頼其撫存不知近日以(集作/已)來¶
若為非理亦聞殺害無罪捧打又多衆情不安遂致非¶
命然卿彼之蕃法多無義於君長自昔如此朕亦知之¶
然是卿蕃王有惡輕殺為此王者不亦難乎但恐卿今¶
為王後人亦常不自保誰願作王卿雖蕃人是當圡豪¶
傑亦須防慮後事豈取快志目前過析既亡卿初知都¶
<pb:KR4h0022_WYG_471-11b>¶
督百姓諸處復又安寜以否(八字集作諸䖏分/復得安寜以否)守珪先¶
擬徃彼亦即令便就處置卿應有官賞即有處分夏中¶
甚熱卿及首領百姓竝平安好今賜卿錦衣一副并鈿¶
帯(二字集作/腰帯恐非)七事至宜領取遣書指不多及¶
　　　勑契丹知兵馬李過析書¶
勑契丹知兵馬中郎李過析等卿比在蕃中已知才畧¶
一此行事十倍所聞既立殊勲又成大節何其壯也可¶
突于狡筭翻覆人靣獸心事其君長不忠不義處其種¶
<pb:KR4h0022_WYG_471-12a>¶
落無信無恩專持兩端隨事向背而屈烈(集作/列)愚蔽與¶
之同惡卿此(集作/此)觀變實為逺圖誅元兇而存一蕃行¶
權宜而合正道所全者大所慮實深今諸部帖然皆卿¶
之力也且頃者携叛聞(集作/又)甚﨑嶇羊馬不保於孳生¶
田疇不安於耕種寄命山谷併力干戈總由頑㐫致此¶
勞苦向若無卿此舉信彼所行以疲弊之殘人當驍雄¶
之巨衆彼則朝夕奔命此方嵗月攻守而衆寡不敵殱¶
㓕有期頼卿先見之明遽用轉禍之計以救萬人之命¶
<pb:KR4h0022_WYG_471-12b>¶
以成萬代之名豈獨大功真為上智今将疇其井賦異¶
姓封王以旌厥庸且有後命在彼初有變故乍應驚擾¶
百姓既知所當安帖卿可與張守珪量事處置務逐便¶
宜今既一家愛同赤子惟其所欲隨事撫存春初尚寒¶
及衙官刺史縣令並百姓以下並平安好遣書指不多¶
及¶
　　　與契丹王鶻戍書二首　　　封　敖¶
勑契丹王鶻戍大首領未荷得等至省所朝賀及進馬¶
<pb:KR4h0022_WYG_471-13a>¶
具悉卿英雄挺出忠信生知威令可固於封疆誠素必¶
彰於禮義情深向闕志切輸忠萬里趨風表堅明之節¶
操元辰稱賀見罄盡之忠勤想屬再三寜忘寤寐將綏¶
多福勉守令圖今賜卿少物至宜領之妃以下及男等¶
并兵馬使屯刺史梅落逹磨縣令等各有賜物具如别¶
録末荷各賜官告想宜知悉春寒卿比平安好否兵馬¶
使以下並各存問之遣書指不多及¶
　　　二¶
<pb:KR4h0022_WYG_471-13b>¶
勑契丹王鶻戍某至自所進馬事具悉卿才雄沙漠氣¶
勁燕山忠良自禀於生知毅勇豈資於時習禮備正朔¶
誠懸表章職貢聿修逺致右牽之獻威儀就列常嘉左¶
衽之風節及元正慶均多福永遵令善無替前勞相屬¶
之懐寤興為念今賜卿少物至且領之¶
　　突騎施書¶
　　　勑突騎施毗伽可汗書　　　張九齡¶
勑突騎施毗伽可汗天地有正位鬼神有正主敢此違¶
<pb:KR4h0022_WYG_471-14a>¶
犯必有禍殃不信朕言仁誠㸔取可汗雖為君長實在¶
幽荒陰陰(集作/隂陽)之氣偏僻如此縱欲自大其如天何徃¶
年可汗初有册立以我國家常為勢援諸蕃聞此不敢¶
動摇是我有大惠於可汗行德音(集作/陰德)於彼國自爾以¶
後二十餘年情義相親結為父子可汗身自不覺豈不¶
是(集作/知)彼之大援而戎俗少義見利生心故關(集作/闕)俟¶
斤入朝行至北庭有隙因此計議即起異心何羯逹所¶
言既是彼人自告蹤跡已露然始行誅邉頭事宜未是¶
<pb:KR4h0022_WYG_471-14b>¶
全失朕猶以擅殺彼使兼為罪責北庭破劉渙之家仍¶
傳首於彼可汗縱有怨望亦合宜有奏論朕若不依舉¶
兵未晩而乃揔無來狀即起㐫謀侵我西州犯我四&KR0034;¶
連年累月馬死人亡於群胡已聞怨嗟於國家豈能大¶
損中間使歌德都耽及安胡數半泥臨河來此求和朕¶
亦信受故遣使相逐具宣徃意其後審觀形勢各(集作/全)¶
是詐欺故宻勑半道令廻豈是元心有負自爾之後侵¶
犯不絶可汗有何兵衆遂此慿陵諸國聞此豈不得計¶
<pb:KR4h0022_WYG_471-15a>¶
約筭已西諸國未敵我一兩大州可汗亦應先知何煩¶
遂爾為惡况西州(集作/安西)北庭將士皆是鐡石為心可汗¶
具詞不煩更道此則承前輕舉彼自無義却以我為失¶
無乃重其過乎可汗向若有禮以理論奏關(集作/闕)俊月¶
下羊馬數雖稍多欲為補答亦何足難惟費一州庸朝¶
酬還則已大多而乃無義為酬(集作/讎)暴我邉鎮孤城小¶
堡倉卒見危大率而言其數非少彼若計索馬價我亦¶
須得此物忝是有識之類可不自觧思量又可汗正為¶
<pb:KR4h0022_WYG_471-15b>¶
㓂敗闕伊難如從我界過葱嶺捕獲并物奏來所有蕃¶
書具言物數朕皆送還替普其中一物不留可汗亦以¶
此為詞謂言朕留此物且蕃中貧薄所見不廣銀瓶香¶
子將作珍竒墨(集作/黒)毯赤麋(集作/&KR0034;)亦為好物我中國雖¶
在貧下固不以此為貴可汗宜識此意勿妄生詞且闕¶
伊難如越界可汗復邉頭作梗如此不促更促何人適¶
是邊軍明其用命觀可汗求和之意似(集作/此非)未有真心¶
只擬引誘國家乗便取利如此等事何用言(集作/為)之我¶
<pb:KR4h0022_WYG_471-16a>¶
國家守信如天終不欺於物謂天無信物應自(集作/自無)知¶
然於四時終不差也可汗若遂能為惡朕當别有處分¶
三二年内試看若少(二字集作/若為必其)自省前非更思舊恩朕¶
既棄捨大過父子如初可汗更有何處百姓皆得安樂¶
一任可汗自料朕亦不復多言一一在使者口具秋中¶
漸冷可汗及公主衙官纛官首領百姓並平安好遣書¶
指不多及¶
　　䕶密書¶
<pb:KR4h0022_WYG_471-16b>¶
　　　勑䕶密國王書二首¶
勑䕶密國王眞檀(集作檀/下同)朕知卿忠赤能保國境所以¶
前加禮命用叶蕃情卿感此殊恩盡力外禦聞有兇㓂¶
能申逺績以義動衆雖弱必强豈獨人心亦有神助甚¶
用嘉歎不可忘也冬末甚冷卿及首領以下(四字集/作將士)比¶
並何如遣書指不多及¶
　　　二¶
勑䕶密國王眞檀發匐積惡自取㓕亡想所具知不復¶
<pb:KR4h0022_WYG_471-17a>¶
煩述卿比(集作/此)者雖受册立縁此未得還蕃彼既伏辜¶
固無隔閡卿宣揚國命慰撫逺人保我西垂(集作/陲)長守¶
誠節突騎施兇逆慮其㓂抄(集作/掠)卿宜善計勿令不覺¶
其來已西商胡比遭發匐刼掠道路遂斷逺近吁嗟卿¶
既還國必須防禁蕃中事意逺路難聞可量彼權宜便¶
與王斛斯計㑹夏末甚熱卿及首領百姓已下並平安¶
好遣書指不多及¶
　　諸國書¶
<pb:KR4h0022_WYG_471-17b>¶
　　　勑識匿國王書¶
勑識匿國王鳥訥没莫賀咄卿比與䕶宻相為唇齒而¶
發富兇狡刼殺商胡罪不容誅走投異域朕知其惡積¶
改立眞檀遽聞却來還占本國卿等讎嫉頑暴相率誅¶
之累嵗逋逃一朝翦㓕永言忠義深所嗟稱今授卿將¶
軍賜物二百匹錦袍金鈿帯七事以下亦節級有衣物¶
(集作已下節/級亦有衣物)各宜領取夏末甚熱卿及首領百姓等並¶
平安好遣書指不多及¶
<pb:KR4h0022_WYG_471-18a>¶
　　　勑渤(集作勃/下同)律國王書¶
勑渤律國王蘇没謹忙得王斛斯表卿所與斛斯書知¶
卿忠赤輸誠國家外賊相誘執志無二又聞被賊侵㓂¶
頗亦艱虞能自支持且得退㪚并有殺獲甚用嘉之卿¶
兄麻來兮及首領以(集作/已)下各量與官賞具如别勑今¶
賜卿物三百匹銀胡瓶盤(四字集作銀/盂瓶銀盤)各一衣一副并¶
金鈿帯七事至宜領取夏中甚熱卿及首領以下並平¶
安好遣書指不多及¶
<pb:KR4h0022_WYG_471-18b>¶
　　　勑諸國王葉䕶城使等書¶
勑諸國王葉䕶城使等突騎施不道連年作㓂使我邉¶
鎮常以為虞諸處攻圍所在堅守能伺其隙各有誅夷¶
此卿等赤誠臨事效節使枖(集作/妖)不勝德氛祲自消遥¶
料兇謀還慮再下且賊衆烏合疲於重來勞則心離乆¶
必有隙卿等常須有豫以逸待之一二年間竒功甚(集/作)¶
(可/)立富貴之舉彼賊是資亮忠(集作/烈)之懐此心可度今¶
各賜卿衣一副聊慰勤誠所有勤(集作/勲)勞今已(集作/已令)叙¶
<pb:KR4h0022_WYG_471-19a>¶
定當續有處分想亦知之比春暄卿及首領將士百姓¶
等並平安好遣書指不多及¶
　　　勑罽賔國王書¶
勑罽賔國王得四鎮節度使王斛斯所翻卿表具知好¶
意然事在絶域不可預圖卿若誠心任彼量度事遂之¶
日必有重賞且朕每於逺國未嘗有所食言想亦知之¶
(一作想/若誠心)勿致疑也秋初尚熱卿及首領以下並平安好¶
遣書指不多及¶
<pb:KR4h0022_WYG_471-19b>¶
　　　勑日本國王書¶
勑日本國王主明樂羙御德彼禮義之國神靈所扶滄¶
溟徃來未嘗為患不知去嵗何負幽明丹墀眞人廣城¶
(集作成/下同)等入朝東歸初出江口雲霧斗暗所向迷方俄¶
遭惡風諸船漂(集作/飄)蕩其後一船在越州界即眞人廣¶
城尋已發歸計當至國一船漂入南海即朝臣名代艱¶
虞備至性命僅存名代未發之間又得廣州表奏朝臣¶
廣城等漂(集作/飄)至林邑國既在異域(集作/國)言語不通並¶
<pb:KR4h0022_WYG_471-20a>¶
被刼掠或殺或賣言念災患所不忍聞然林邑諸國比¶
常朝貢朕已勑安南都䕶令宣勑告示見在者令其送¶
來待至之日當存撫發遣又一船不知所在永用疚懐¶
或已逹本(集作/彼)蕃有來人可具奏此等災變良不可測¶
卿等忠信則爾何負神明而使彼行人罹其㐫害想卿¶
聞此當用驚嗟然天壤悠悠各有命也冬中甚冷(集作/中冬)¶
(甚/寒)卿及首領百姓並平安好今朝臣名代還一一令口¶
具遣書指不多及¶
<pb:KR4h0022_WYG_471-20b>¶
　¶
　¶
　¶
　¶
　¶
　¶
　¶
　文苑英華巻四百七十一¶
