# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:47.182936
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三百四十二
<pb:KR4h0022_WYG_342-1a>¶
欽定四庫全書¶
　文苑英華巻三百四十二　宋　李昉等　編¶
　山¶
　　虎牙行一首　　　　閬山歌一首¶
　　閬水歌一首　　　　嵩山天門歌一首¶
　　髙山引一首　　　　小山歌一首¶
　　驪山行一首　　　　苔蘚山歌一首¶
　　望山歌一首　　　　太山路一首¶
<pb:KR4h0022_WYG_342-1b>¶
　　隂山道一首　　　　蓮峰歌一首¶
　石¶
　　石笋行一首　　　　石犀行一首¶
　　青石一首¶
　隠逸¶
　　逸人歌一首　　　　丁隠君歌一首¶
　　柴溪翁歌一首¶
　佛寺¶
<pb:KR4h0022_WYG_342-2a>¶
　　道林寺三首　　　　岳麓寺一首¶
　　山¶
　　　虎牙行　　　　　　　　　杜　甫¶
北風歘吸吹南國天地慘慘無顔色洞庭揚波江漢廻¶
虎牙銅柱皆傾側巫峽隂岑朔漠氣峰巒窈窕溪谷黒¶
杜鵑不來猨狖寒(集作/啼)山鬼幽憂雪霜逼楚老長嗟憶¶
炎瘴三尺角弓兩斛力壁立古(集作/石)城横塞起金錯旌¶
竿滿雲直漁陽突騎獵青丘犬戎鏁甲圍丹極八荒十¶
<pb:KR4h0022_WYG_342-2b>¶
年防盗賊征戍誅求寡妻哭逺客中宵淚霑臆¶
　　　閬山歌　　　　　　　　　前　人¶
閬州(一作/山)城東靈(集作/雪)山白閬州城北玉臺(一作/壺)碧松¶
浮欲盡不盡雲江動將崩已(集作/未)崩石那知根(集作/眼)無¶
鬼神㑹已覺氣與嵩華敵中原格鬬且未歸應結(一作/㸔)¶
茅齋㸔(一作/向)青壁¶
　　此詩一百五十九巻重出已削去註異同為一作¶
　　　閬水歌　　　　　　　　前　人¶
<pb:KR4h0022_WYG_342-3a>¶
嘉陵江色何所似石黛碧玉相因依正憐日破浪花出¶
更復春從沙際歸巴童盪(集作/蕩)槳敧側過水鷄衘魚來¶
去飛閬巾勝事可腸斷閬州城南天下稀¶
　　　嵩山天門歌　　　　　　　宋之問¶
登天門兮坐盤石之磷&KR0008;前漎漎兮未半下漠漠兮無¶
垠紛窈窕兮巖倚披以鵬翅洞膠葛兮峰崚層以龍鱗¶
松移岫轉左變而右易風生雲起出鬼而入神吾亦不¶
知其靈恠如此願逰杳𡨕兮見羽人重曰天門兮窮崇¶
<pb:KR4h0022_WYG_342-3b>¶
廻合兮攅藂松萬接兮柱日石千層兮倚空晩隂兮足¶
風(一作/嵐)夕陽兮赩紅試一望兮魂奪况衆妙之無窮¶
　　　髙山引　　　　　　　　　前　人¶
攀雲窈窕兮上躋懸峰長路浩浩兮此去何從水一曲¶
兮腸一曲山一重兮愁一重松檟邈已逺友于何日逢¶
况滿室兮童稚攅衆慮(一作/愁)於心胷天髙難訴兮逺負¶
明徳却望函京兮揮涕龍鍾¶
　　　小山歌　　　　　　　　　萬　楚¶
<pb:KR4h0022_WYG_342-4a>¶
人説淮南有小山淮王昔日此登仙城中鷄犬皆飛去¶
山上壇塲今宛然世人貴身不貴夀共笑華陽洞天口¶
不知金石變長年謾在人間戀携手君能舉㠶至淮南¶
家住旴&KR0455;余先諳桐栢亂流平入海茱萸一曲沸成潭¶
憶記來時魂悄悄想見仙山衆峰小今日長歌思不堪¶
君行為報三春鳥¶
　　　驪山行　　　　　　　　　韋應物¶
君不見開元至化垂衣裳厭坐明堂朝萬方訪道靈山¶
<pb:KR4h0022_WYG_342-4b>¶
䧏聖祖沐浴華池集百祥千乘萬騎被原野雲煙草木¶
生(一作/相)輝光禁伏圍山曉霜勁(集作/切)離宫積翠夜漏長¶
玉階寂厯朝無事碧樹葳蕤寒更芳三清小鳥傳仙語¶
九華真人奉瓊漿下元昧爽漏(一作/編)恒秩登山朝禮𤣥¶
元室翠華稍隠天半雲丹閣先(集作/光)明海中日羽旗旄¶
節憇瑶臺清絲妙管從空來萬井九衢皆仰望綵雲白¶
鶴方徘徊慿髙覧古(集作/一望)嗟寰㝢造化茫茫思攸哉秦¶
川八水長繚繞漢氏五陵空崔嵬乃言聖祖授(集作/奉)丹¶
<pb:KR4h0022_WYG_342-5a>¶
經以年為日億萬齡蒼生咸夀隂陽泰髙謝前王出塵¶
外英雄共理天下晏戎夷讋伏兵無戰時豐薄賦(集作/賦歛)¶
未告勞海闊珍竒亦來獻干戈一起文物乖懽娯已極¶
人事變聖皇弓劔墜幽泉古木蒼山閉宫殿纉承鴻業¶
聖明君威振六合驅妖氛太平逰幸今可待湯泉嵐嶺¶
還氛氲¶
　　　苔蘚山歌　　　　　　　　顧　况¶
野人夜夣江南山江南山深松桂閑野人覺後長歎息¶
<pb:KR4h0022_WYG_342-5b>¶
帖蘚黏苔作山色閉門無事任盈虛終日欹眠觀四如¶
一如白雲飛出壁二如飛雨巖前滴三如騰虎欲哮咆¶
四如懶龍遭霹靂嶮峭嵌空潭洞寒小兒兩手扶欄干¶
　　　同裴觀察東湖望山歌　　　前　人¶
浴鮮積翠栖靈異石洞花宫横半空夜光潭上明星啓¶
風雨壇邉樹如洗水淹徐孺宅恒乾繩墜洪崖井無底¶
主人載酒東(一作/春)湖隂遥望西山三四岑¶
　　　太行路　　　　　　　　　白居易¶
<pb:KR4h0022_WYG_342-6a>¶
太行之路能嶊車若比人心是坦途巫峽之水能覆舟¶
若比人心是安流人心好惡苦不常好生毛髮惡生瘡¶
與君結髮未五載豈期(集作/忽從)牛女為參商古稱色衰相¶
棄背當時羙人猶怨悔何况如今鸞鏡中妾顔未改君¶
心改為君薰衣裳君聞蘭麝不馨香為君事容餙君㸔¶
珠(集作/金)翠無顔色行路難難重陳人生莫作婦人身百¶
年苦樂由他人行路難難於山險於水不獨人家(集作/間)¶
夫與妻近代君臣亦如此君不見左納言右納史朝承¶
<pb:KR4h0022_WYG_342-6b>¶
恩暮賜死行路難不在水不在山只在人情反覆間¶
　　　隂山道　　　　　　　　　前　人¶
隂山道隂山道紇邏敦肥氷泉好毎至戎人進(集作/送)馬¶
時道傍千里無纎草草盡泉枯馬病羸飛龍但印骨與¶
皮五十疋縑易一疋縑去馬來無了日養無所用土(集/作)¶
(飛/去)非冝毎嵗死傷十六七縑絲不足女工苦踈織短截¶
充疋數藕絲蛛網三丈餘廻紇(集作/鶻)訴稱無用䖏咸安¶
公主號可敦逺為可汗頻奏論元和三年下新勅内出¶
<pb:KR4h0022_WYG_342-7a>¶
金帛酬馬值仍詔江淮馬價縑從此不令踈短織合羅¶
將軍稱(集作/呼)萬嵗捧受金銀與縑綵誰知胡(集作/黠)虜啓¶
貪心明年馬來多一陪縑漸好馬漸多隂山虜奈爾何¶
　　　蓮峰歌　　　　　　　　　賈　島¶
錦礫潺湲玉溪水曉來㣲雨藤花紫冉冉山鷄紅尾長¶
一聲樵斧驚飛起松刺梳空石差(一作/室)齒煙香(一作/空)風¶
軟人參蘃陽崖一夣伴雲根仙菌靈芝夣魂裏¶
　　石¶
<pb:KR4h0022_WYG_342-7b>¶
　　　石笋行　　　　　　　　　杜　甫¶
君不見益州城西門陌上石笋䨇髙蹲古老(集作/來)相傳¶
是海眼苔蘚蝕盡波濤痕雨多往往有(集作/得)瑟瑟此事¶
恍惚難明論恐是昔時卿相墓(集作/家)立石為表今仍存¶
惜哉俗態好蒙蔽亦如小臣媚至尊政化錯忤失大體¶
坐㸔傾危受厚恩嗟爾石笋擅虛名後來未識猶駿奔¶
安得壮士擲天外使人不疑見本根¶
　　　石犀行　　　　　　　　　前　人¶
<pb:KR4h0022_WYG_342-8a>¶
君不見秦時蜀太守刻石立作三犀牛自古雖有厭勝¶
法天生江水湏(集作/向)東流蜀人矜誇一千載泛濫(集作/溢)¶
不近張儀樓今年灌口(集作/注)損戸口此事或恐為神羞¶
終藉隄防出衆力髙擁木石當清秋先王作法皆正道¶
詭恠何得參人謀嗟爾三犀不經濟缺訛只與長川逝¶
但見元氣相(集作/恒)調和自免洪濤恣凋瘵安得作者(集/作)¶
(壯/士)提天綱再平水土犀蒼(集作/奔)茫¶
　　　青石　　　　　　　　　　白居易¶
<pb:KR4h0022_WYG_342-8b>¶
青石出自藍田山兼車運載來長安工人磨琢欲何用¶
石不能言我代言不願作人家墓前神道碣墳土未乾¶
名已㓕不願作官家道傍徳政碑不鐫實録鐫虛詞願¶
為顔氏叚氏碑雕鏤太尉與太師刻用(集作/此)兩片堅貞¶
質状彼二人忠烈姿義心若石屹不轉死節若石確不¶
移如觀奮擊朱泚日似見叱呵希烈時各於其上題名¶
字(集作/謚)一置髙山一沉水陵谷雖遷碣猶(集作/碑獨)存骨化¶
為塵名不死長使不忠不烈臣觀碑改節慕為人慕為¶
<pb:KR4h0022_WYG_342-9a>¶
人勸事(一作/助)君¶
　　隠逸¶
　　　逸人歌贈李山人　　　　　張楚金¶
上有堯兮下有由眠嵩陽兮漱頴流其貎古其心幽浩¶
歌一曲兮林壑秋道險可驚兮人莫用樂天知命兮守¶
巖洞時擊磬兮嗟鳴鳯吾欲知往古之不可追自悠悠¶
於元夣¶
　　　丁隠君歌　　　　　　　　陸龜蒙¶
<pb:KR4h0022_WYG_342-9b>¶
華陽道士南遊歸手中半捲青蘿衣(集作/皮)自言逋客持¶
贈我乃是錢塘丁翰之連江(集作/天)大抵多竒岫獨話君¶
家最孤秀盤燒天竺春笋肥琴倚洞庭秋石瘦草堂暗¶
引龍泓溜老樹根株若蹲獸霜濃果熟未容收往往兒¶
童雜猿狖去嵗猖狂有黄㓂官軍駭散無人鬬滿城奔¶
送翰之閑秪把枯松塞圭竇前度(集作/後非)相逢正(集作/已非)賣¶
文一錢不直虛云云今來利作採樵客可以抛身麋鹿¶
群丁隠君丁隠君(集作/昻)昻頭且莫變名氏即日便尋丁¶
<pb:KR4h0022_WYG_342-10a>¶
隠君¶
　　　紫溪翁歌　　　　　　　　前　人¶
一丘之木其棲身也屋吾容不辱一溪之石其居平也¶
席吾勞以息一竇之泉其音清也絃吾方在懸得乎人¶
得乎天吾不知所以然而然先生側弁而賡之曰采江¶
之魚兮朝舡有鱸采江之蔬兮暮筐有蒲左圖且書右¶
琴與壺夀歟貴歟賤歟歌闋而去¶
　　佛寺　　　　　　　　　　　前　人¶
<pb:KR4h0022_WYG_342-10b>¶
　　　岳麓山道林二寺行　　　　杜　甫¶
玉泉之南麓山殊道林林壑争盤紆寺門髙開洞庭野¶
殿脚挿入赤沙湖五月寒風冷佛骨六時天樂朝香爐¶
地靈歩歩雪山草僧寳人人滄海珠塔刦宫墻壮麗敵¶
石(集作/香)厨松道清凉俱蓮池(集作/花)交響共命鳥金牓雙¶
廻三足烏方丈渉海費時節𤣥圃尋河知有無暮年且¶
喜經行近春日兼䝉暄暖扶飄然斑白將(集作/身)奚適傍¶
此煙霞茒可誅桃源人家易制度橘洲田土仍膏腴潭¶
<pb:KR4h0022_WYG_342-11a>¶
府邑中甚淳古木守庭内不喧呼昔遭衰世皆晦跡今¶
幸樂國養㣲軀依止老宿亦未晩富貴功名焉足圖乆¶
為謝(集作/野)客尋幽慣細學何顒免興孤一重一掩吾肺¶
腑仙鳥仙花(集作山/鳥山花)吾友于宋公放逐曽題壁物色分¶
留待(集作/興)老夫¶
　　　道林寺　　　　　　　　　韋　蟾¶
石門廻接蒼梧野愁色隂深二妃寡廣殿崔嵬萬壑間¶
長廊詰曲千巖下静聴林飛念佛鳥細㸔壁畫䭾經馬¶
<pb:KR4h0022_WYG_342-11b>¶
暖日斜明螮蝀梁濕煙散羃鴛鴦瓦北方部落檀香塑¶
西國文書貝葉冩壊欄迸竹醉好題窄路垂藤困堪把¶
沈裴筆力閫雄壮宋杜詞源兩風雅他方居士來施齋¶
彼岸上人投結夏悲我未離擾擾徒勸我休學悠悠者¶
何時得與劉遺民同入東林逺公社¶
　　　同前　　　　　　　　　　崔　珏¶
臨湘之濵麓之隅西有松寺東岸無松風千里擺不斷¶
竹泉㵼入于僧厨宏梁大棟何足貴山寺難有山泉俱¶
<pb:KR4h0022_WYG_342-12a>¶
四時唯夏不敢入燭龍安敢停斯湏逺公池上種何物¶
碧羅扇底紅鱗魚香閣朝鳴大法皷天宫夜轉三乘書¶
野花市井栽不着山鷄飲啄聲相呼金檻僧廻歩歩影¶
石盆水濺聮聮珠北臨髙處日正午舉手欲摸黄金烏¶
遥江大船小於葉逺村雜樹齊如蔬潭州城郭在何處¶
東邉一片青模糊今來古往人滿地勞生未了歸丘墟¶
長卿之門乆寂寞五言七字誇規模我吟杜詩清入骨¶
灌頂何必湏醍醐白日不照耒陽縣黄天厄死飢寒軀¶
<pb:KR4h0022_WYG_342-12b>¶
明珠大貝採欲盡&KR1109;蛤空滿赤沙湖今我題詩亦無味¶
懐賢覧古成長吁不如興罷過江去已有好月明歸途¶
　　　嶽麓寺　　　　　　　　　沈傳師¶
承明年老輙自論乞得湘守東南奔為聞楚國富山水¶
青嶂邐迤僧家園含香珥筆皆眷舊謙挹自忘臺省尊¶
不令執簡候亭舘直許携手遊山樊忽驚列岫晩來逼¶
朔雪洗盡煙嵐昏碧波廻嶼三山轉丹檻繚郭千艘屯¶
華鑣蹀&KR1923;狥砂歩大斾綵錯輝松門樛枝競騖龍蛇勢¶
<pb:KR4h0022_WYG_342-13a>¶
折幹不㓕風霆痕相重古殿倚巖腹别引新徑縈雲根¶
目傷平楚虞帝䰟情多思逺聊開罇危絃細管逐歌颺¶
畫皷繡靴隨節翻鏘金七言陵老杜入木八法蟠髙軒¶
嗟余潦倒乆不利忍復感激論元元¶
　¶
　¶
　¶
　¶
<pb:KR4h0022_WYG_342-13b>¶
　¶
　¶
　¶
　¶
　¶
　¶
　¶
　文苑英華巻三百四十二¶
