# -*- mode: mandoku-view; -*-
#+TITLE: 文苑英華
#+DATE: 2015-08-25 00:31:39.818362
#+PROPERTY: ID KR4h0022
#+PROPERTY: BASEEDITION WYG    
#+PROPERTY: JUAN 卷三十五
<pb:KR4h0022_WYG_035-1a>¶
欽定四庫全書¶
　文苑英華巻三十五　　　宋　李昉等　編¶
　水四¶
　　新潭賦二首　　　　秋潭賦一首¶
　　小池賦二首　　　　清泠池賦一首¶
　　漲昆明池賦二首　　墨池賦一首¶
　　盆池賦一首¶
　　　新潭賦　　　　　　　　　王泠然¶
<pb:KR4h0022_WYG_035-1b>¶
國之天府名曰河南水有清洛漲乎新潭夫其貫都成¶
川習坎為德石門呀豁而洞㵼緑樹逶迤而夾植源自¶
山來漕因人力或清淺而見底或深沉而莫測奔狹口¶
以雷聲積中心而黛色若乃方將暮春大集都人錦筵¶
横石羅幕藉塵騎影攅臨變作桃花之浪衣香亂入飜¶
為蓮葉之津由其地勢多羙所以潭名永新觀其城闕¶
映帶閭閻縈繞半向石崇之園斜經潘岳之沼星月沉¶
浮乎其内烟雲洗拂乎其表不生芰荷但聚魚鳥通舳¶
<pb:KR4h0022_WYG_035-2a>¶
艫之利於國既多開浸灌之功與人非少自記從調恆¶
來此遊朝林坐而疑夕夏潭行而覺秋清可照人實欣¶
逢於朗鏡虚宜受物佇相引於仙舟帶洛常恥臨淄更¶
羞况獲忝乎餘派終敢希乎下流¶
　　　第二　　　　　　　　　　張　環¶
惟國之左當河之南分逶迤之舊洛漲浩𣻌之新潭觀¶
其沙石中映魚龍内涵泛危槎而獨隱紛衆水以相叅¶
原夫引派潜廻䟽源洞出淙石門以雷注透金塘而箭¶
<pb:KR4h0022_WYG_035-2b>¶
疾暝浮天漢之雲晝洗嵎夷之日雖習坎之爲常乃流¶
謙而不溢若夫正月登晦韶風報春花明上已栁暗長¶
津出金垺之遊騎下瓊樓之羙人愛清流之亹亹走香¶
駕以轔轔樂此幽勝褉乎陽濱竭主第之羅幕盡侯家¶
之錦茵窺浴鳥之呼伴見飛魚之觸綸既靈長於上國¶
恆見羙於斯辰若夫黛色冲融清光皛了緑苔一㸃疑¶
濯髪於江波青楊四周若連帷於漢沼湛珠彩於星夜¶
流鏡華於月曉苟形影之可觀乃妍媸而必表嵗蒼茫¶
<pb:KR4h0022_WYG_035-3a>¶
兮寒氣冽潭皎㓗兮生堅氷比玉巵而逾净對瓊華而¶
更凝猶不若鏡室之爲朗銓䑓之可稱庻狂愚之可鑒¶
知簡要而相承¶
　　　秋潭賦(以秋氣清爽資/彼澄澈爲韻)　　　王　起¶
沔彼積水凛乎高秋秋應律兮則勁水爲潭兮至幽當¶
草木之不芳獨開翠色因天地之始肅更變寒流匪騷¶
人之詠歎實知者之娛遊爾其畜奫淪之色得蕭瑟之¶
氣就其淺則亹亹共清臨其深則兢兢足畏居下流之¶
<pb:KR4h0022_WYG_035-3b>¶
可保信上善之爲貴寂爾不動湛然恒平正衣冠而逾¶
審燭毫髪而必呈性則納汙能積小以成大時方收潦¶
故沿濁而更清鷗浪不振鷺濤不驚同至人之虚受比¶
君子之持盈懿其歇昏霾羅物象峯巒之所攅列雲烟¶
之所來徃媚潜虬之幽姿䟽遊人之煩想不汪汪於千¶
頃自泠泠於百丈冩星火兮初流涵珪月兮始上湛清¶
華於古木于以交輝澄鮮彩於層空於焉競爽虚明莫¶
映皎鏡無私處不爭而成德體自然以爲資金風乍摇¶
<pb:KR4h0022_WYG_035-4a>¶
似易水蕭蕭之日木葉方落如洞庭嫋嫋之時映泬寥¶
之逺天動悠揚之短晷與碧落而相合將清光兮乍起¶
凈如練兮可名清濯纓兮増美儻朝于海知引往而納來¶
如挈其瓶可注兹而挹彼安波皎潔利物含𢎞溢金隄之¶
晶晶窺銀礫而澄澄飛螢乍臨疑列宿之在漢纎鱗或躍若¶
迎春而上冰豈清淮之可翫何靈溪之是矜則知沸潭無¶
湧聞之於栗烈寒潭見底稱之於洞澈孰若積𤣥流當素¶
節金鏡同朗冰壺共潔既妍媸而照臨幸清通之區别¶
<pb:KR4h0022_WYG_035-4b>¶
　　　小池賦(并序/)　　　　　　　　唐太宗¶
許敬宗家有小池作賦賜之¶
若夫素秋開律碧沼凝光引涇渭之餘潤縈咫尺之方¶
塘竹分叢而合響草異色而同芳徘徊躑躅淹留自足¶
疊風紋(一作/文)兮連復連折廻流兮曲復曲映垂蘭而轉¶
翠飜輕苔而動緑牽狹鏡兮數尋泛芥舟而已沉湧菱¶
花於岸腹劈蓮影於波心减㣲涓而頓淺足一滴而還¶
深于時景落池濵霧黯踈筠巻舒澄霞彩高低碎月輪¶
<pb:KR4h0022_WYG_035-5a>¶
露宿鳥之全翮隱遊魚之半鱗岸隨年而或故流與日¶
而終新雖有慙於溟渤亦足瑩乎心神¶
　　　小池賦應詔　　　　　　　許敬宗¶
臣忝班下列胥宇上京欣託巢之有庇體墐户之全生¶
爰鑿小池依於勝地引八川之餘滴通三涇之洋泌慕¶
鑒止而端形乃遊智而清志爾其潺湲繞砌㶑没縈除¶
擬高陽而不足比蹄涔而有餘游瑩劔之㣲鳥躍露鼎¶
之纎魚乃若椅井傍通桃蹊俯映仰天津兮共澹㓗秋¶
<pb:KR4h0022_WYG_035-5b>¶
景兮俱凈倒列宿以疑珠含望舒而似鏡覩江使之潜¶
處翫波臣之沉詠於是飜光甕牖漾影蓬門溜激石兮¶
長嘯鳬鼔浪兮相喧竹凝露而全弱荷因風而半飜足¶
以澡瑩心神澄清耳目對昆明而取况喻春蘭與秋菊¶
不羨寶於河宗豈希大於暘谷彼瑶池之高醼固幽遠¶
而空傳此坳堂之信逺遂騰譽而聞天降臨渭之睿藻¶
連横汾之曩篇何㣲生之一日荷大賚於千年¶
　　　清泠池賦　　　　　　　　王泠然¶
<pb:KR4h0022_WYG_035-6a>¶
梁王既受封於漢命駕東游入睢陽之下國吊㣲子之¶
高丘榮華莫比僣擬無休復欲象昆明之校戰同右武¶
之習流决河間而飲馬治宫樹以維舟當時舊跡此地¶
爰脩土木間成起䑓宫而似𦘕絲金並奏和氷石而疑¶
秋是時宮人出看上客淹留既成此池勝形無比喬樹¶
青㝠而外合層甍岌嶪而斜指曉坐狎鷗春祠薦鮪連¶
小山而夾廻嶝截長河而分半水徒觀其清泠無㸃洞¶
澈如凝鏡開珠淨月滉星澄鳬嚼紅藻龜飜碧菱地將¶
<pb:KR4h0022_WYG_035-6b>¶
昏而霧合天欲雨而雲蒸明則可鑒虚而不竭風靜浪¶
碎日落圓折波含閣而相動潭映空而俱澈此土之池¶
君王所爲年深則峴山陵變水浹則滄海塵吹不見射¶
魚之浦空餘飬鴈之陂皇家化溢成周包含(一作/合)梁宋¶
分星辰以主萬國㑹江漢而歸一統惟兹之池清而且¶
平居下流而不濁含上善而逾明常以柔而處順豈遺¶
道而從榮時人競渡摇海艦於三春暮客來投落江㠶¶
於四岸何今日之登陟皆昔年之池舘物是人非所存¶
<pb:KR4h0022_WYG_035-7a>¶
者半濟巨川必待舟楫得風流還升汗漫儻餘波而可¶
霑幸不遺於所觀¶
　　　漲昆明池賦(以池滿春流思/象河漢爲韻)　張仲素¶
空濶靈沼蒼茫舊規昔穿焉迎秋而大閱戎艦今漲也¶
乘春而無竭陂池時則陽候既序隂氷已泮天子乃詔¶
京尹以亢役命水工而叶贊陳衆力而雲鍤勃興决萬¶
派而箭流共灌澹汪汪之積水似耿耿之斜漢况復榖¶
雨初霽夭桃正春揔上善以利物涵聖澤之深仁軼彼¶
<pb:KR4h0022_WYG_035-7b>¶
宫沼瀰如海濱鼓金堤之曲岸揚石鯨之彩鱗浪湧煙¶
郊更失辨牛之涘日華翠㶑纔分織女之津伊昔殊荒¶
未化勤遠是思非障澤之瀦矣將水戰而𨽻(疑作/肄)之構¶
館浮鷁以遨以嬉獱獺呈形有類於文身之俗鳬鷖亂¶
響如習乎下瀨之師春水平兮波湲春日煦兮沙暖雖¶
守柔以易狎竟安卑而就滿重泉之沫騷騷而若廻淺¶
沚之毛離離而漸短至若鏡朗風收澄明不流沃餘潤¶
於荒野引孤光於釣舟豈獨龞蜃是獻實亦龜龍載游¶
<pb:KR4h0022_WYG_035-8a>¶
厥跡既徃前聞可想故人遥集曽分刼火之灰蕃帥來¶
朝暗識滇河之象其漲則那式詠且歌開鄭白之墳衍¶
流畎澮以天波瑞氣長凝表宸居之在鎬晴虹乍飲若¶
榮光之出河大哉水之爲量皆從夫一勺之多¶
　　　第二　　　　　　　　　　宋　悛¶
於廓靈沼其流湯湯控清源於近甸澄積溜於方塘頃¶
者天子時欲出池苑贍農桑納獻可之規諌設成務之¶
紀綱乃斬杞栁破隄防將欲抑耳目之逰觀資稼穡於¶
<pb:KR4h0022_WYG_035-8b>¶
人康一物失所若已納隍竭其澤則龜魚無咸若之地¶
害於物則邦家無好生之方豈以成功者不可以適變¶
識道者克在乎順常乃天意怡豫人謀允臧不遠而復¶
載濬其隍(前已押/納隍)亦既具畚鍤亦既瀦沼沚將挹彼而¶
注兹乃引流而激水揔括趣絶見鯨波之大來委輸成¶
深覺鳬舟之漸起且池之盈矣亦云自瀕脩軌躅雖聞¶
於仍舊開汲引終期乎取新鱗介將枯而復躍草木咸¶
滋而更春皇矣我后有如其仁懿乎哉仰對一水旁連¶
<pb:KR4h0022_WYG_035-9a>¶
九陌流惡有類於汾澮納汙頗同於川澤煙收霧歛混¶
天色而波清秋霽霜晴浮月華而影白載育菱茨(一作/芡)¶
羣浮羽翮將飛有翼時棲太一之雲欲濟無梁幾滯璧¶
池之客且流謙者聞於善下惡盈者誡於忌滿儻從事¶
於水鑒庻可形乎長短¶
　　　墨池賦(以臨池學書水/變成墨爲韻)　　　王　起¶
墨之爲用也以觀其妙池之爲翫也不傷其清苟變池¶
而爲墨知功積而藝成伊昔伯英務兹小學棲遲每親¶
<pb:KR4h0022_WYG_035-9b>¶
乎上善勤苦方資乎先覺俾夜作晝日居月諸挹彼一¶
水精其六書或流離於崩雲之際乍滴瀝於垂霧之餘¶
由是變黛色涵碧虚浴玉羽之翩翩忽殊白鳥濯錦鱗¶
之潎潎稍見𤣥魚則知自强不息允臻其極何健筆之¶
成文變方塘而設色映揚鬐之鯉自謂奪朱沾曵尾之¶
龜還同食墨沮洳斯久杳㝠不測愛涅者必染其緇知¶
白者咸守其黒蘋風已歇桂月初臨𤣥渚彌净𤣥流更¶
深所以恢𢎞學海輝映儒林將援毫而閱目豈泛舟而¶
<pb:KR4h0022_WYG_035-10a>¶
賞心其外可察其中可見同君子之用晦比至人之不¶
炫氷開而淳漆重重石映而𤣥圭片片儻北流而浸稻¶
自成黒黍之形如東門之漚麻更學素絲之變究其義¶
也如蟲篆之所爲恱其風也想鳥跡之多竒將與能而¶
可傳可繼豈謀樂而泳之㳺之耻魏國之沉沉徒開墨¶
井笑崑山之浩浩空設瑶池專其業者全其名久其道¶
者盡其羙譬彼儒(疑作/濡)翰成兹色水則知逰藝之人盡¶
以墨池而爲比¶
<pb:KR4h0022_WYG_035-10b>¶
　　　盆池賦(以積水盈器如/望深池爲韻)　　　浩虚舟¶
逹士無羈居閒剏竒陷彼陶器疏爲曲池小有可觀本¶
自挈瓶之注滿而不溢寧逾鑿池之規原夫深淺隨心¶
方圓任器分玊甃之餘潤寫蓮塘之遠思空庭欲曙通¶
宵之瑞露盈盤幽逕無風一片之春氷在地觀夫影照¶
高壁光涵逺虚濳窺而舊井無別就飲而汙罇不如雲¶
鳥低臨誤鏡鸞之縹緲庭槐俯映迷月桂之扶踈是則¶
涯涘非遥漪瀾酷似沾濡纔及於寸土盈縮不過乎瓢¶
<pb:KR4h0022_WYG_035-11a>¶
水蘭燈委照以珠動紈扇摇風而浪起沉蛛絲爲羨魚¶
之網深抵百尋浮芥葉爲解纜之舟遠同千里想乎泥¶
滓無染泉源本清盛之而細流不泄鼓之而圓折長生¶
蛙穿而別𣲖潜通想漏巵之難滿雨落而古痕全没知¶
小器之易盈及夫岸灔灔以初平水汪汪而罷漲韜雲¶
分白璧之色映竹寫圓荷之狀光飜曉日誰謂覆而不¶
臨底露青天孰假戴之而望至若煙靄沉沉莓苔四侵¶
方行潦而不濁比坳堂而則深遂使好勇之徒暗起慿¶
<pb:KR4h0022_WYG_035-11b>¶
河之想無厭之士潜懷測海之心故得汲引無勞泓澄¶
斯積環纎草以彌澈泛流萍而更碧沙洲連一畆之地¶
山翠接如拳之石悠哉智者之爲心聊覩之而自適¶
　¶
　¶
　¶
　¶
　文苑英華巻三十五¶
